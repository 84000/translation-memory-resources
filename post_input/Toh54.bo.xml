<?xml version='1.0' encoding='utf-8'?>
<text>
  <p id="1">
    <s id="1:1">[V40][184b]  འཕགས་པ་ དཀོན་མཆོག་ བརྩེགས་པ་ ཆེན་པོ འི་ ཆོས་ ཀྱི་ རྣམ་ གྲངས་ ལེའུ་ སྟོང་ཕྲག་ བརྒྱ་པ་ ལས་ ལེའུ་ བཅུ་པ་ སྟེ་ ཀུན་ ནས་ སྒོ འི་ ལེའུ་ བསྟན་པ །_ བམ་པོ་ གཅིག་པ །_ རྒྱ་གར་ སྐད་ དུ །_ ཨཱརྱ་ ས་ མན་ ཏ་ མུ་ཁ་པ་ རི་ བརྟ་ ནཱ་མ་ མ་ ཧཱ་ ཡཱ་ ན་ སཱུ་ ཏྲ །_ བོད་སྐད་ དུ །_</s>
    <s id="1:2">འཕགས་པ་ ཀུན་ ནས་ སྒོ འི་ ལེའུ་ ཞེས་ བྱ་བ་ ཐེག་པ་ [185a] ཆེན་པོ འི་ མདོ །_</s>
    <s id="1:3">སངས་རྒྱས་ དང་ བྱང་ཆུབ་ སེམས་དཔའ་ ཐམས་ཅད་ ལ་ ཕྱག་ འཚལ་ ལོ །_།</s>
  </p>
  <p id="2">
    <s id="2:1">འདི་སྐད་ བདག་ གིས་ ཐོས་པ་ དུས་ གཅིག་ ན །_</s>
  </p>
  <p id="3">
    <s id="3:1">བཅོམ་ལྡན་འདས་ རྒྱལ་པོ འི་ ཁབ་ ན་ བྱ་རྒོད་ ཀྱི་ ཕུང་པོ འི་ རི་ ལ་ དགེ་སློང་ བརྒྱད་ བརྒྱ འི་ དགེ་སློང་ གི་ དགེ་འདུན་ ཆེན་པོ་ དང་ །_ བྱང་ཆུབ་ སེམས་དཔའ་ བཞི་ ཁྲི་ ཉིས་ སྟོང་ དང་ ཐབས་ཅིག་ ཏུ་ བཞུགས་ ཏེ</s>
  </p>
  <p id="4">
    <s id="4:1">དེ འི་ ཚེ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ དྲི་མ་ མེད་པ འི་ སྙིང་པོ་ ཞེས་ བྱ་བ་ བྱང་ཆུབ་ སེམས་དཔའ་ དགུ་ ཁྲི་ ཉིས་ སྟོང་ དང་ ལྷན་ཅིག་ ཏུ་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ མེ་ཏོག་ ཀུན་ དུ་ རྒྱས་པ འི་ སངས་རྒྱས་ ཀྱི་ ཞིང་ འཇིག་རྟེན་ གྱི་ ཁམས་ སྤྱོད་པ་ ཡོངས་སུ་ དག་པ་ དང་ ལྡན་པ་ ནས་</s>
    <s id="4:2">འཇིག་རྟེན་ གྱི་ ཁམས་ མི་མཇེད་ འདི འི་ བྱ་རྒོད་ ཀྱི་ ཕུང་པོ འི་ རི་ ག་ལ་བ་ དང་ །_ བཅོམ་ལྡན་འདས་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ཤཱཀྱ་ ཐུབ་པ་ ག་ལ་བ་ དེར་ སོང་ ངོ་ །_།</s>
  </p>
  <p id="5">
    <s id="5:1">བྱང་ཆུབ་ སེམས་དཔའ་ སེམས་དཔའ་ ཆེན་པོ་ དྲི་མ་ མེད་པ འི་ སྙིང་པོ་ བྱང་ཆུབ་ སེམས་དཔ འི་ ཚོགས་ཆེན་པོ ས་ ཡོངས་སུ་ བསྐོར་ ཅིང་ །_ བྱང་ཆུབ་ སེམས་དཔ འི་ ཚོགས་ ཀྱིས་ མདུན་ དུ་ བདར་ ནས་ ནམ་མཁའ་ ལས་ འོང་བ ར་ བཅོམ་ལྡན་འདས་ ཀྱིས་ གཟིགས་ སོ །_།</s>
  </p>
  <p id="6">
    <s id="6:1">གཟིགས་ ནས་ ཀྱང་ བཅོམ་ལྡན་འདས་ འདི་ སྙམ་ དུ་ དགོངས་ ཏེ །_</s>
  </p>
  <p id="7">
    <s id="7:1">བྱང་ཆུབ་ སེམས་དཔའ་ སེམས་དཔའ་ ཆེན་པོ་ དྲི་མ་ མེད་པ འི་ སྙིང་པོ་ འདི་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ མེ་ཏོག་ ཀུན་ དུ་ རྒྱས་པ ས་ ཀུན་ ནས་ སྒོ འི་ ལེའུ འི་ ཆོས་ ཀྱི་ རྣམ་ གྲངས་ འདི་ ཡང་དག་ པར་ ཡོངས་སུ་ གཟུང་བ འི་ ཕྱིར་ འདིར་ འོང་བ ར་ གནང་ སྟེ་ བཏང་ གིས །_</s>
    <s id="7:2">ངས་ ཀྱང་ བྱང་ཆུབ་ སེམས་དཔའ་ དག་ བསྡུ་བ ར་ བྱ་བ ར་ ངེས་ སོ་ སྙམ་ དུ་ དགོངས་ སོ །_།</s>
  </p>
  <p id="8">
    <s id="8:1">དེ་ནས་ བཅོམ་ལྡན་འདས་ ཀྱིས་ དགོངས་པ་ དེ་ལྟ་ བུ་ དགོངས་ ནས་ དེས་ འཇིག་རྟེན་ གྱི་ ཁམས་ མཐའ་ ཡ ས་ མུ་མེད་པ་ དག་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ གང་དག་ འཁོད་པ་ དེ་དག་ འཇིག་རྟེན་ གྱི་ ཁམས་ མི་མཇེད་ འདི འི་ བྱ་རྒོད་ ཀྱི་ ཕུང་པོ འི་ རི་ ག་ལ་བ་ དང་ །_ བཅོམ་ལྡན་འདས་ ག་ལ་བ་ དེར་ ལྷགས་ སོ །_།</s>
  </p>
  <p id="9">
    <s id="9:1">ལྷགས་ ནས་ ཀྱང་ བཅོམ་ལྡན་འདས་ ཀྱི་ ཞབས་ ལ་མགོ་ བོས་ ཕྱག་ འཚལ་ ཏེ་ ཕྱོགས་ གཅིག་ ཏུ་ འཁོད་ དོ །_།</s>
  </p>
  <p id="10">
    <s id="10:1">བྱང་ཆུབ་ སེམས་དཔའ་ སེམས་ [185b] དཔའ་ ཆེན་པོ་ གང་དག་ བྱ་རྒོད་ ཀྱི་ ཕུང་པོ འི་ རི་ ལ་ ནང་ དུ་ ཡང་དག་ འཇོག་ ལ་ ཞུགས་པ་ དེ་དག་ ཐམས་ཅད་ ཀྱང་ འདུས་ སོ །_།</s>
  </p>
  <p id="11">
    <s id="11:1">དེ་ནས་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ དྲི་མ་ མེད་པ འི་ སྙིང་པོ་ རིན་པོ་ཆེ་ སྣ་ བདུན་ ལས་ བྱས་པ འི་ པད་མ་ འདབ་མ་ སྟོང་ དང་ ལྡན་པ་ ཐོགས་ ནས་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ཤཱཀྱ་ ཐུབ་པ་ ག་ལ་བ་ དེར་ སོང་ སྟེ་ ཕྱིན་པ་ དང་ །_</s>
    <s id="11:2">བཅོམ་ལྡན་འདས་ ཀྱི་ ཞབས་ ལ་མགོ་ བོས་ ཕྱག་ འཚལ་ ཏེ</s>
  </p>
  <p id="12">
    <s id="12:1">པད་མ་ འདབ་མ་ སྟོང་ དང་ ལྡན་པ་ དེ་ ཕུལ་ ནས །_ བཅོམ་ལྡན་འདས་ ལ་ འདི་སྐད་ ཅེས་ གསོལ་ ཏོ །_།</s>
  </p>
  <p id="13">
    <s id="13:1">བཅོམ་ལྡན་འདས་ འཇིག་རྟེན་ གྱི་ ཁམས་ སྤྱོད་པ །_ ཡོངས་སུ་ དག་པ་ དང་ ལྡན་པ་ ནས་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ མེ་ཏོག་ ཀུན་ དུ་ རྒྱས་པ་ བཅོམ་ལྡན་འདས་ ལ་ སྙུན་ གསོལ་ ཏེ །_</s>
  </p>
  <p id="14">
    <s id="14:1">གནོད་པ་ ཆུང་ ངམ །_ ཉམ་ང་བ་ ཉུང་ ངམ །_ བསྐྱོད་པ་ ཡང་ ངམ །_ འཚོ་ འམ །_</s>
    <s id="14:2">སྟོབས་ དང་ ལྡན་པ ར་ བདེ་བ་ ལ་ རེག་པ ར་ གནས་ སམ །_</s>
    <s id="14:3">བཅོམ་ལྡན་འདས་ ལ་ སྙུན་ མི་ མངའ་ འམ །_ གནོད་པ་ ཆུང་ ངམ་ ཞེས་ སྙུན་ གསོལ་ ཞིང་</s>
    <s id="14:4">འདི་སྐད་ ཅེས་ བཅོམ་ལྡན་འདས་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ཤཱཀྱ་ ཐུབ་པ་ ཀུན་ ནས་ སྒོ འི་ ལེའུ་ བསམ་ གྱིས་ མི་ ཁྱབ་པ་ ལ་ འཇུག་པ འི་ ཆོས་ ཀྱི་ རྣམ་ གྲངས་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམས་ ལ་ སྟོན་ ཏམ་ ཞེས་ ཀྱང་ གསུང་ ངོ་ །_།</s>
  </p>
  <p id="15">
    <s id="15:1">དེ་ནས་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ དྲི་མ་ མེད་པ འི་ སྙིང་པོ ས་ བཅོམ་ལྡན་འདས་ ལ་ རྣམ་པ་ དེ་དག་ གསོལ་ ནས་ བྱང་ཆུབ་ སེམས་དཔའ་ དེ་དག་ དང་ ལྷན་ཅིག་ ཏུ་ འཁོར་ དང་ བཅས་ ཏེ་ ནམ་མཁའ་ ལ་ སྐྱིལ་མོ་ཀྲུང་ བཅས་ ནས་ འདུག་ གོ _།</s>
  </p>
  <p id="16">
    <s id="16:1">ཡང་ དེ འི་ ཚེ་ ན་ འཇམ་དཔལ་ གཞོན་ནུ ར་ གྱུར་པ་ འཁོར་ དེ་ཉིད་ དུ་ འདུས་པ ར་ གྱུར་ ཏེ་ འདུག་ གོ _།</s>
  </p>
  <p id="17">
    <s id="17:1">དེ་ནས་ འཇམ་དཔལ་ གཞོན་ནུ ར་ གྱུར་པ་ སྟན་ ལས་ ལངས་ ཏེ །_</s>
  </p>
  <p id="18">
    <s id="18:1">བླ་གོས་ ཕྲག་པ་ གཅིག་ ཏུ་ གཟར་ ནས་ པུས་མོ་ གཡས་པ འི་ ལྷ་ང་ ས་ ལ་ བཙུགས་ ཏེ །_</s>
  </p>
  <p id="19">
    <s id="19:1">བཅོམ་ལྡན་འདས་ ག་ལ་བ་ དེ་ ལོགས་ སུ་ ཐལ་མོ་ སྦྱར་བ་ བཏུད་ ནས་ བཅོམ་ལྡན་འདས་ ལ་ འདི་སྐད་ ཅེས་ གསོལ་ ཏོ །_།</s>
  </p>
  <p id="20">
    <s id="20:1">བྱང་ཆུབ་ སེམས་དཔའ་ རྣམས་ རྗེས་སུ་ བཟུང་བ འི་ སླད་ དུ་ བཅོམ་ལྡན་འདས་ དེ་བཞིན་ གཤེགས་པ ས་ ཀུན་ ནས་ སྒོ འི་ ལེའུ་ བསམ་ གྱིས་ མི་ ཁྱབ་པ་ ལ་ འཇུག་པ འི་ ཆོས་ ཀྱི་ རྣམ་ གྲངས་ ལེགས་པ ར་ བཤད་ དུ་ གསོལ །_</s>
  </p>
  <p id="21">
    <s id="21:1">བཅོམ་ལྡན་འདས་ བདག་ གིས་ [186a] མངོན་པར་ འཚལ་ ཏེ །_</s>
  </p>
  <p id="22">
    <s id="22:1">འདས་པ འི་ དུས་ ན་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ཀུན་ དུ་ སྣང་བ འི་ སྒྲོན་མ་ ལས་ ཆོས་ ཀྱི་ རྣམ་ གྲངས་ འདི་ ཐོས་ ནས་ ཏིང་ངེ་འཛིན་ བྱེ་བ་ ཁྲག་ཁྲིག་ བརྒྱ་ སྟོང་ཕྲག་ བརྒྱད་ཅུ་ རྩ་ བཞི་ བསྐྱེད་པ ར་ གྱུར །_</s>
  </p>
  <p id="23">
    <s id="23:1">གཟུངས་ སྒྲུབ་པ འི་ སྒོ་ བྱེ་བ་ ཁྲག་ཁྲིག་ བརྒྱ་ སྟོང་ཕྲག་ བདུན་ཅུ་ རྩ་ བདུན་ ཡང་ རྟོགས་པ ར་ གྱུར་ ཏོ །_།</s>
  </p>
  <p id="24">
    <s id="24:1">དེ་ལྟ་ ལགས་ པས་ བཅོམ་ལྡན་འདས་ ཀྱིས་ ཀྱང་ བྱང་ཆུབ་ སེམས་དཔའ་ རྣམས་ རྗེས་སུ་ གཟུང་བ འི་ སླད་ དུ་ ལེགས་པ ར་ བཤད་ དུ་ གསོལ །_</s>
  </p>
  <p id="25">
    <s id="25:1">དེ་སྐད་ ཅེས་ གསོལ་པ་ དང་ །_ བཅོམ་ལྡན་འདས་ ཀྱིས་ འཇམ་དཔལ་ གཞོན་ནུ ར་ གྱུར་པ་ ལ་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="26">
    <s id="26:1">དེ འི་ ཕྱིར་ འཇམ་དཔལ་ ཁྱོད་ ལེགས་པ ར་ རབ་ཏུ་ ཉོན་ ལ་ ཡིད་ ལ་ ཟུང་ ཤིག་ དང་ བཤད་ དོ །_།</s>
  </p>
  <p id="27">
    <s id="27:1">འཇམ་དཔལ་ གཞོན་ནུ ར་ གྱུར་པ ས་ བཅོམ་ལྡན་འདས་ དེ་བཞིན་ ནོ །_། ཞེས་ གསོལ་ ཏེ །_</s>
  </p>
  <p id="28">
    <s id="28:1">བཅོམ་ལྡན་འདས་ ཀྱི་ ལྟར་ ཉན་པ་ དང་ །_ བཅོམ་ལྡན་འདས་ ཀྱིས་ དེ་ ལ་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="29">
    <s id="29:1">འཇམ་དཔལ་ འདི་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ ས་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="30">
    <s id="30:1">སྒྲ་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="31">
    <s id="31:1">དྲི་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="32">
    <s id="32:1">རོ་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="33">
    <s id="33:1">རེག་བྱ་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="34">
    <s id="34:1">ཡིད་ ཀྱི་ ཁམས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="35">
    <s id="35:1">བུད་མེད་ ཀྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="36">
    <s id="36:1">སྐྱེས་པ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="37">
    <s id="37:1">ཁྱེའུ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="38">
    <s id="38:1">བུ་མོ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="39">
    <s id="39:1">ལྷ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="40">
    <s id="40:1">ཀླུ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="41">
    <s id="41:1">གནོད་སྦྱིན་ གྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="42">
    <s id="42:1">དྲི་ཟ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="43">
    <s id="43:1">ལྷ་མ་ ཡིན་ གྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="44">
    <s id="44:1">ནམ་མཁའ་ ལྡིང་ གི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="45">
    <s id="45:1">མི་ འམ་ ཅིའི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="46">
    <s id="46:1">ལྟོ་འཕྱེ་ ཆེན་པོ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="47">
    <s id="47:1">སེམས་ཅན་ དམྱལ་བ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="48">
    <s id="48:1">དུད་འགྲོ འི་ སྐྱེ་གནས་ ཀྱི་ གཟུགས་ ཏིང་ངེ་འཛིན་ [186b] དུ་ རྟོགས་པ ར་ བྱ འོ །_།</s>
  </p>
  <p id="49">
    <s id="49:1">གཤིན་རྗེ འི་ འཇིག་རྟེན་ གྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="50">
    <s id="50:1">འདོད་ཆགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="51">
    <s id="51:1">ཞེ་སྡང་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="52">
    <s id="52:1">གཏི་མུག་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="53">
    <s id="53:1">དགེ་བ་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="54">
    <s id="54:1">མི་དགེ་བ་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="55">
    <s id="55:1">འདུས་བྱས་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="56">
    <s id="56:1">འདུས་མ་བྱས་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="57">
    <s id="57:1">དེ་ལྟ ར་ ཆོས་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ་ སྟེ །_</s>
  </p>
  <p id="58">
    <s id="58:1">འཇམ་དཔལ་ དེ་ལྟ་ བུ འི་ ཏིང་ངེ་འཛིན་ ཐམས་ཅད་ དང་ ལྡན་པ འི་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ནི་ ཐམས་ཅད་ དུ་ འགྲོ་བ འི་ བློ་ དང་ ལྡན་པ་ ཡིན་ ལ་ ཀུན་ ནས་ སྒོ འི་ ལེའུ འི་ ཆོས་ ཀྱི་ རྣམ་ གྲངས་ འདི་ཉིད་ ལ་ ཡང་ བསླབས་པ་ ཡིན་ ནོ །_།</s>
  </p>
  <p id="59">
    <s id="59:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="60">
    <s id="60:1">གཟུགས་ ནི་ དབུ་བ་ ལྟ་བུ ར་ གསུངས །_ དེ་ ལ་ སྙིང་པོ་ མི་ རྙེད་ དོ །_།</s>
  </p>
  <p id="61">
    <s id="61:1">སྙིང་པོ་ མེད་ ཕྱིར་ གཟུང་ མེད་ ཕྱིར །_། དེས་ན་ ཏིང་ངེ་འཛིན་ ཅེས་ བསྟན །_།</s>
  </p>
  <p id="62">
    <s id="62:1">འཇམ་དཔལ་ དེ་ལྟ ར་ ན་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="63">
    <s id="63:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ སྒྲ་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="64">
    <s id="64:1">སྒྲ་ ནི་ བྲག་ཆ་ ལྟ་བུ་ སྟེ །_</s>
  </p>
  <p id="65">
    <s id="65:1">དེ་ ལ་ དངོས་པོ་ ཡོད་ མ་ ཡིན །_།</s>
  </p>
  <p id="66">
    <s id="66:1">ཐ་དད་ དབྱེ་བ་ མེད་ ཤེས་ ཤིང་ །_།</s>
    <s id="66:2">མཚན་ཉིད་ མེད་པར་ བྱེ་བྲག་ མེད །_།</s>
  </p>
  <p id="67">
    <s id="67:1">མཚན་ཉིད་ མེད་ ཅིང་ བྱུང་བ་ མེད །_།</s>
  </p>
  <p id="68">
    <s id="68:1">!ཡ་མ་བརླ་ དང་ འདུས་མ་བྱས །_། བྲག་ཆ་ ལྟ་བུ ར་ ཤེས་པ་ ན །_།</s>
  </p>
  <p id="69">
    <s id="69:1">དེས་ན་ ཏིང་ངེ་འཛིན་ ཅེས་ བསྟན །_།</s>
  </p>
  <p id="70">
    <s id="70:1">འཇམ་དཔལ་ དེ་ལྟ ར་ ན་ སྒྲ་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="71">
    <s id="71:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ དྲི་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="72">
    <s id="72:1">ཇི་ལྟ ར་ རྒྱ་མཚོ འི་ གཏིང་ དག་ ནི །_། ནམ་ཡང་ ཅིས་ཀྱང་ གང་ མེད་ ལྟར །_།</s>
    <s id="72:2">བསྐལ་པ་ བྱེ་ བར་ བསྣམས་ བྱས་ ཀྱང་ །_། སྣ་ ནི་ ཚིམ་པ ར་ འགྱུར་བ་ མེད །_།</s>
  </p>
  <p id="73">
    <s id="73:1">སྣ་ ཡི་ རྣམ་རིག་ གཟུང་ མེད་ དེ །_།</s>
  </p>
  <p id="74">
    <s id="74:1">སླུ་བ འི་ ཆོས་ དེ་ ཡོད་ མ་ ཡིན །_།</s>
  </p>
  <p id="75">
    <s id="75:1">གལ་ཏེ་ ཡང་དག་ ཡིན་ གྱུར་ ན །_།</s>
  </p>
  <p id="76">
    <s id="76:1">དེ་ལས་ མྱུར་ དུ་ ཚིམ་པ ར་ འགྱུར །_།</s>
  </p>
  <p id="77">
    <s id="77:1">གཟུང་བ་ མེད་ ཅིང་ ཡང་དག་ མིན །_།</s>
  </p>
  <p id="78">
    <s id="78:1">སྣ་ ཡང་ ཡོད་ མིན་ གསོག་ ཏུ་ ཤེས །_།</s>
  </p>
  <p id="79">
    <s id="79:1">གསོབ་ དང་ སྟོང་ བར་ ཤེས་པ ས་ ན །_།</s>
  </p>
  <p id="80">
    <s id="80:1">དེས་ན་ [187a] ཏིང་ངེ་འཛིན་ ཅེས་ བསྟན །_།</s>
  </p>
  <p id="81">
    <s id="81:1">འཇམ་དཔལ་ དེ་ལྟ ར་ ན་ དྲི་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="82">
    <s id="82:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ རོ་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="83">
    <s id="83:1">ལྕེ་ ནི་ ཚ་ དང་ཁ་བ འང་ མིན །_།</s>
  </p>
  <p id="84">
    <s id="84:1">སྐྱུར་ དང་ ལན་ཚྭ་ འང་ མ་ ཡིན་ ཏེ །_།</s>
  </p>
  <p id="85">
    <s id="85:1">ཅི་འདྲ འི་ རྐྱེན་ དང་ ལྡན་པ་ ལས །_། ལྕེ་ ཡང་ དེ་ དང་ འདྲ་བ ར་ འགྱུར །_།</s>
  </p>
  <p id="86">
    <s id="86:1">རོ་ འདི་ རྒྱུ་ལ ས་ བྱུང་བ་ དང་ །_། རྐྱེན་ ལས་ རག་ ལས་ ཤེས་ གྱུར་ ཅིང་ །_།</s>
    <s id="86:2">བསམ་ གྱིས་ མི་ ཁྱབ་ ཤེས་པ ས་ ན །_། དེས་ན་ ཏིང་ངེ་འཛིན་ ཅེས་ བསྟན །_།</s>
  </p>
  <p id="87">
    <s id="87:1">འཇམ་དཔལ་ དེ་ལྟ ར་ ན་རོ་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="88">
    <s id="88:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ རེག་བྱ་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="89">
    <s id="89:1">རྣམ་རིག་ ལས་ བྱུང་ རེག་བྱ་ ནི །_། ངོ་བོ་ ཉིད་ ཀྱིས་ ཡོད་ མ་ ཡིན །_།</s>
  </p>
  <p id="90">
    <s id="90:1">འཇམ་པ་ དང་ ནི་ རྩུབ་པ་ ཉིད །_། རྐྱེན་ རྣམས་ ལས་ ནི་ བྱུང་བ་ ཡིན །_།</s>
  </p>
  <p id="91">
    <s id="91:1">རེག་བྱ་ གནས་པ་ མེད་པ་ སྟེ །_།</s>
  </p>
  <p id="92">
    <s id="92:1">བདག་མེད་ ཉེ་བ ར་ གནས་པ་ ཡིན །_།</s>
  </p>
  <p id="93">
    <s id="93:1">ཚོགས་ རྣམས་ སྦྱོར་བ ར་ ཤེས་པ ས་ ན །_།</s>
  </p>
  <p id="94">
    <s id="94:1">དེས་ན་ ཏིང་ངེ་འཛིན་ ཅེས་ བསྟན །_།</s>
  </p>
  <p id="95">
    <s id="95:1">འཇམ་དཔལ་ དེ་ལྟ ར་ ན་ རེག་བྱ་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="96">
    <s id="96:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ ཡིད་ ཀྱི་ ཁམས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="97">
    <s id="97:1">གང་དག་ སྟོང་གསུམ་ སེམས་ཅན་ རྣམས །_། དེ་དག་ གནས་ གཅིག་གནས་ གྱུར་ ཏེ །_།</s>
  </p>
  <p id="98">
    <s id="98:1">ཡིད་ཁམས་ རྣམ་པར་ ཤེས་བྱེད་ ཀྱང་ །_། དེ་ ཡི་ དངོས་པོ་ རྙེད་ མི་ འགྱུར །_།</s>
  </p>
  <p id="99">
    <s id="99:1">བསགས་པ་ དང་ ནི་ གོང་བུ་ ཡང་ །_། རྣམ་པར་ རིག་ ལ་ གནས་པ་ མེད །_།</s>
  </p>
  <p id="100">
    <s id="100:1">ཁ་དོག་ སྣ་ཚོགས་ རྣམས་ སྟོན་ ཀྱང་ །_། ཕྱི་ དང་ ནང་ ན་ གནས་མ་ ཡིན །_།</s>
  </p>
  <p id="101">
    <s id="101:1">གནས་པ་ མེད་ ཅིང་ གནས་ ཀྱང་ མེད །_།</s>
  </p>
  <p id="102">
    <s id="102:1">སྒྱུ་མ་ ལྟ་བུ ར་ དངོས་པོ་ མེད །_།</s>
  </p>
  <p id="103">
    <s id="103:1">མེད་ ཅིང་ ཡ་མ་བརླ ར་ ཤེས་པ ས །_། དེས་ན་ ཏིང་ངེ་འཛིན་ ཅེས་ བསྟན །_།</s>
  </p>
  <p id="104">
    <s id="104:1">འཇམ་དཔལ་ དེ་ལྟ ར་ ན་ ཡིད་ ཀྱི་ ཁམས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="105">
    <s id="105:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ བུད་མེད་ ཀྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="106">
    <s id="106:1">འབྱུང་བ་ ཆེན་པོ་ བཞི་པོ་ དག _། དེ་ ལ་ བུད་མེད་ ཡོད་ མིན་ ཡང་ །_།</s>
    <s id="106:2">བྱིས་པ་ རྣམས་ ནི་ རྨོངས་པ འི་ བློས །_། འདོད་པ འི་ གསོག་ ལ་ སྤྱོད་པ ར་ བྱེད །_།</s>
  </p>
  <p id="107">
    <s id="107:1">སྒྱུ་མ འི་ བུད་མེད་ མཚན་མེད་ ཀྱང་ །_། བུད་མེད་ གཟུགས་ སུ་ སྣང་བ་ ལ །_།</s>
    <s id="107:2">གང་དག་ མུན་པ ས་ བསྒྲིབས་པ འི་ མི །_། [187b] དེ་ ལ་ ཀུན་ དུ་ ཆགས་པ་ སྐྱེད །_།</s>
  </p>
  <p id="108">
    <s id="108:1">ཇི་ལྟ ར་ སྒྱུ་མ འི་ བུད་མེད་ ལ །_། འདོད་ཆགས་ ལྡན་པ འི་ སེམས་བསྐྱེད་ ཀྱང་ །_། དེ་ ལ་ བུད་མེད་ ཡོད་ མ་ ཡིན །_།</s>
  </p>
  <p id="109">
    <s id="109:1">ཕྱིན་ ཅི་ ལོག་ གི་ སེམས་ ཀྱིས་ ནི །_། བསྐལ་པ་ བྱེ་བ་ གྲངས་མེད་ དུ །_། བློ་གྲོས་ ཆུང་ རྣམས་ འཁོར་བ ར་ བྱེད །_།</s>
  </p>
  <p id="110">
    <s id="110:1">དེ་ནས་ དངོས་པོ་ མེད་ ཤེས་ ན །_།</s>
  </p>
  <p id="111">
    <s id="111:1">བུད་མེད་ ཐམས་ཅད་ མཚན་ཉིད་ མེད །_།</s>
  </p>
  <p id="112">
    <s id="112:1">ཏིང་འཛིན་ ཞི་བ་ བརྗོད་པ་ ནི །_། བུད་མེད་ གཟུགས་ ཀྱིས་ རབ་ཏུ་ བསྟན །_།</s>
  </p>
  <p id="113">
    <s id="113:1">འཇམ་དཔལ་ དེ་ལྟ ར་ ན་ བུད་མེད་ ཀྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="114">
    <s id="114:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ སྐྱེས་པ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="115">
    <s id="115:1">འདི་ ནི་ བུད་མེད་ བདག་སྐྱེས་ པར །_། ཇི་ལྟ ར་ སྐྱེས་པ ས་ བརྗོད་པ་ ལས །_།</s>
    <s id="115:2">དེ་ ཡི་ ཚེ་ ན་ དེ་ ཡི་ སེམས །_། འདོད་ཆགས་ ལྡན་པ་ བརྫུན་པ་ འབྱུང་ །_།</s>
  </p>
  <p id="116">
    <s id="116:1">སེམས་ ནི་ གཟུགས་ མེད་ གཟུང་བ་ མེད །_།</s>
  </p>
  <p id="117">
    <s id="117:1">བུད་མེད་ སྐྱེས་པ ར་ བསྟན་པ་ མེད །_།</s>
  </p>
  <p id="118">
    <s id="118:1">ཀུན་ ཏུ་ རྟོག་པ ས་ སྒྲོ་ བཏགས་ ནས །_།</s>
  </p>
  <p id="119">
    <s id="119:1">སྐྱེས་པ འི་ འདུ་ཤེས་ འབྱུང་བ ར་ འགྱུར །_།</s>
  </p>
  <p id="120">
    <s id="120:1">འདི་ ནི་ བུད་མེད་ བདག་ དཔའ་ ཞེས །_། འདུ་ཤེས་ གང་ གིས་ རྣམ་ བརྟགས་པ །_། དེ་ ངས་ སྨིག་རྒྱུ་ འདྲ ར་ གསུངས་ ཏེ །_།</s>
  </p>
  <p id="121">
    <s id="121:1">དེ་ ལ་ སྐྱེས་པ་ ཡོད་ མ་ ཡིན །_།</s>
  </p>
  <p id="122">
    <s id="122:1">སྐྱེས་པ་ ཉིད་ ནི་ བརྫུན་པ ས་ ན །_།</s>
  </p>
  <p id="123">
    <s id="123:1">དེ་ ནི་ མེད་ ལས་ བྱུང་བ་ ཡིན །_།</s>
  </p>
  <p id="124">
    <s id="124:1">ཏིང་འཛིན་ ཞི་བ་ བརྗོད་པ་ ནི །_། དཔའ་བོ འི་ གཟུགས་ ཀྱིས་ རབ་ཏུ་ བསྟན །_།</s>
  </p>
  <p id="125">
    <s id="125:1">འཇམ་དཔལ་ དེ་ལྟ ར་ ན་ སྐྱེས་པ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="126">
    <s id="126:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ ཁྱེའུ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="127">
    <s id="127:1">ལྗོན་པ འི་ མྱུ་གུ་ ཡོད་ མིན་ ན །_།</s>
  </p>
  <p id="128">
    <s id="128:1">མེ་ཏོག་ འབྱུང་བ ར་ ག་ལ་ འགྱུར །_།</s>
  </p>
  <p id="129">
    <s id="129:1">མེ་ཏོག་ ཡོད་པ་ མ་ ཡིན་ ན །_། འབྲས་བུ་ འཐོབ་པ འང་ མེད་པ་ ལྟར །_།</s>
    <s id="129:2">བུད་མེད་ ཡོད་པ་ མ་ཡིན་པ ས །_། ཁྱེའུ་ ཡང་ དམིགས་པ ར་ མི་ འགྱུར་ ཏེ །_།</s>
  </p>
  <p id="130">
    <s id="130:1">!བརྟགས་པ འི་ དབང་ དུ་ སོང་ རྣམས་ ཀྱིས །_། ཁྱེའུ་ ཞེས་ བྱ་བ ར་ བཏགས་པ་ ཡིན །_།</s>
  </p>
  <p id="131">
    <s id="131:1">བུད་མེད་ སྐྱེ་བ་ མེད་ ཤེས་ ན །_། ཁྱེའུ་ ཡང་ འབྱུང་བ་ ཡོད་ མིན་ ཏེ །_།</s>
  </p>
  <p id="132">
    <s id="132:1">དངོས་པོ་ ཐམས་ཅད་ མེད་རྟོགས་ པས །_། དེས་ན་ ཁྱེའུ་ ནི་ ཏིང་འཛིན་ བསྟན །_།</s>
  </p>
  <p id="133">
    <s id="133:1">འཇམ་དཔལ་ དེ་ལྟ ར་ ན་ ཁྱེའུ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="134">
    <s id="134:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ [188a] སེམས་དཔ ས་ བུ་མོ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="135">
    <s id="135:1">ཇི་ལྟ ར་ ཏ་ལ འི་ མགོ་ བཅད་པ །_། དེ་ ནི་ ནམ་ཡང་ མི་ སྐྱེ་ སྟེ །_།</s>
  </p>
  <p id="136">
    <s id="136:1">མཁས་པ ས་ ཤེས་ ནས་ དེ་ ལ་ ནི །_། འབྲས་བུ་ ཐོབ་པ ར་ འདོད་པ་ མེད །_།</s>
  </p>
  <p id="137">
    <s id="137:1">དེ་བཞིན་ མཁས་པ ས་ བུད་མེད་ ཀྱང་ །_། རྣམ་ཀུན་ སྐྱེ་བ་ མེད་ ཤེས་པ ས །_།</s>
    <s id="137:2">བརྟན་པ་ བུ་མོ་ སྐྱེས་ སོ་ ཞེས །_། ཕྱིན་ ཅད་ རྟོག་པ ར་ མི་ བྱེད་ དོ །_།</s>
  </p>
  <p id="138">
    <s id="138:1">ས་བོན་ སྐམས་ པར་ གྱུར་པ་ ལ །_། རྣམ་ཀུན་ སྐྱེ་བ་ མེད་ ཤེས་པ ས །_།</s>
    <s id="138:2">ཏིང་འཛིན་ ཞི་བ་ བརྗོད་པ་ ནི །_། བུ་མོ འི་ གཟུགས་ ཀྱིས་ རབ་ཏུ་ བསྟན །_།</s>
  </p>
  <p id="139">
    <s id="139:1">འཇམ་དཔལ་ དེ་ལྟ ར་ ན་ བུ་མོ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="140">
    <s id="140:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ ལྷ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="141">
    <s id="141:1">རྣམ་རྟོག་ དགེ་ལས་ བྱུང་བ་ ཡི །_། ལས་ དགེ འི་ འབྲས་བུ་ ལྷ་ རྣམས་ ཏེ །_།</s>
  </p>
  <p id="142">
    <s id="142:1">རབ་ཏུ་ དང་བ འི་ ཡིད་ ཀྱིས་ ནི །_། མཛེས་པ འི་ ལྷ་ རྣམས་ མངོན་པར་ གྲུབ །_།</s>
  </p>
  <p id="143">
    <s id="143:1">གཞལ་མེད་ ཁང་པ་ ཉམས་ དགའ་བ །_། དེ་དག་ གཞན་ སུ ས་ བྱས་པ་ མིན །_།</s>
  </p>
  <p id="144">
    <s id="144:1">མེ་ཏོག་ མན་ དཱ་ ར་བ་ ཡང་ །_། དེ་དག་ གཞན་ སུ ས་ བསྐྱེད་པ་ མིན །_།</s>
  </p>
  <p id="145">
    <s id="145:1">སྒྱུ་མ འི་ ལས་ ལས་ ཀུན་ བྱུང་བ ས །_། བྱུང་བ་ རྣམས་ ཀྱང་ བསམ་ དུ་ མེད །_།</s>
  </p>
  <p id="146">
    <s id="146:1">བཟང་པོ ར་ སྣང་བ འི་ བཻ་ དཱུརྱ །_། ལོག་པ ས་ གྲུབ་པ་ རྣམས་ ཀྱང་ བརྫུན །_།</s>
    <s id="146:2">ཡང་དག་ མིན་པ ས་ ཀུན་ བསྐྱེད་པ ས །_། ལྷ་ རྣམས་ བརྫུན་པ ར་ ཤེས་པ ས་ ན །_།</s>
  </p>
  <p id="147">
    <s id="147:1">ཏིང་འཛིན་ ཞི་བ་ བརྗོད་པ་ ནི །_། ལྷ་ ཡི་ གཟུགས་ ཀྱིས་ བསྟན་པ་ ཡིན །_།</s>
  </p>
  <p id="148">
    <s id="148:1">འཇམ་དཔལ་ དེ་ལྟ ར་ ན་ ལྷ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="149">
    <s id="149:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ ཀླུ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="150">
    <s id="150:1">མི་ བཟོད་ བསྐྱེད་པ་ བྱས་ ནས་ ནི །_། ཡོད་ མིན་ སྤྲིན་ གྱི་ གཟུགས་ བསྟན་ ཅིང་ །_།</s>
    <s id="150:2">ཆར་པ འི་ རྒྱུན་ དག་ རབ་ འབེབས་པ །_།</s>
    <s id="150:3">དེ་དག་ ནང་ ན་ མི་ གནས་ ཀྱང་ །_། འཛམ་བུ འི་ གླིང་ འདིར་ རྒྱ་མཚོ་ དང་ །_། ཀླུང་ དང་ དུག་ ཅན་ ཡོངས་སུ་ འགེངས །_།</s>
    <s id="150:4">སྔོན་ གྱི་ མཐའ་ འམ་ ཕྱི་མ འི་ མཐ ར །_། ཆུ་ ནི་ འབྱུང་བ་ ཡོད་ མ་ ཡིན །_།</s>
  </p>
  <p id="151">
    <s id="151:1">དེ་ དང་ མཚུངས་པ འི་ སེམས་ཅན་ ཀུན །_། རྩོམ་པ་ སྣ་ཚོགས་ བསླབས་པ་ རྣམས །_།</s>
    <s id="151:2">ལས་ རྣམས་ སྣ་ཚོགས་ སྟོན་ བྱེད་ ཀྱང་ །_། ལས་ དེ་ འབྱུང་བ་ ཡོད་ མ་ ཡིན །_།</s>
  </p>
  <p id="152">
    <s id="152:1">མཁས་པ ས་ བྱིས་པ་ རྨོངས་ བྱེད་པ འི །_། སྒྱུ་ འདི་ [188b] མ་ བྱུང་ ཤེས་པ ས་ ན །_།</s>
  </p>
  <p id="153">
    <s id="153:1">བདེན་པ་ མ་ ཡིན་ བདེན་ སྣང་བས །_། ཀླུ་ ནི་ ཏིང་ངེ་འཛིན་ དུ་ བསྟན །_།</s>
  </p>
  <p id="154">
    <s id="154:1">འཇམ་དཔལ་ དེ་ལྟ ར་ ན་ ཀླུ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="155">
    <s id="155:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ གནོད་སྦྱིན་ གྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="156">
    <s id="156:1">སེམས་ ནི་ རྣམ་པར་ གྱུར་པ་ ལས །_། འཇིགས་པ འི་ གཟུགས་ ནི་ མངོན་ གྲུབ་པ །_།</s>
    <s id="156:2">ལུས་ ཀྱི་ བོང་ ཚོད་ ཆེ་བ་ ཡང་ །_། སེམས་ གཅིག་ གིས་ ནི་ ཀུན་ དུ་ བསྐྱེད །_།</s>
  </p>
  <p id="157">
    <s id="157:1">སེམས་ ལ་ འཇིགས་པ་ ཡོད་ མིན་ ཏེ །_།</s>
  </p>
  <p id="158">
    <s id="158:1">ཚོགས་པ་ དག་ ལས་ འཇིགས་པ་ སྐྱེ །_།</s>
  </p>
  <p id="159">
    <s id="159:1">ཡོད་པ་ མིན་པ འི་ ལས་ རྣམས་ ལས །_། མི་ སྡུག་ རྣམ་པ་ བསམ་ཡས་ ལྟོས །_།</s>
  </p>
  <p id="160">
    <s id="160:1">མི་ སྡུག་ རྣམ་པ་ བསམ་ཡས་པ །_། ཤིན་ཏུ་ སྟོང་པ ར་ ཤེས་པ ས་ ན །_།</s>
  </p>
  <p id="161">
    <s id="161:1">ཏིང་འཛིན་ ཞི་བ་ བརྗོད་པ་ ནི །_། གནོད་སྦྱིན་ གཟུགས་ ཀྱིས་ བསྟན་པ་ ཡིན །_།</s>
  </p>
  <p id="162">
    <s id="162:1">འཇམ་དཔལ་ དེ་ལྟ ར་ ན་ གནོད་སྦྱིན་ གྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="163">
    <s id="163:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ དྲི་ཟ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="164">
    <s id="164:1">ཆོས་ དེ་ ཤིན་ དུ་ འགྲོ་མེད་ ཀྱང་ །_། འགྲོ་བ འི་ སྒྲར་ ནི་ བརྗོད་པ ས་ ན །_།</s>
  </p>
  <p id="165">
    <s id="165:1">འགྲོ་བ ས་ འགྲོ་བ་ མེད་ ཤེས་པ ས །_། དྲི་ཟ ས་ ཏིང་འཛིན་ བསྟན་པ་ ཡིན །_།</s>
  </p>
  <p id="166">
    <s id="166:1">འཇམ་དཔལ་ དེ་ལྟ ར་ ན་ དྲི་ཟ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="167">
    <s id="167:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ ལྷ་མ་ ཡིན་ གྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="168">
    <s id="168:1">ཨ་ ཡི་ རྒྱས་ བཏབ་ ལྷ་མིན་ ཏེ །_།</s>
  </p>
  <p id="169">
    <s id="169:1">སྐྱེ་བ་ མེད་ ལས་ ཡང་དག་ བྱུང་ །_།</s>
  </p>
  <p id="170">
    <s id="170:1">འགག་ མེད་ འབྱུང་བ་ ཡོད་ མིན་པ ས །_། ལྷ་མ་ ཡིན་ གྱིས་ ཏིང་འཛིན་ བསྟན །_།</s>
  </p>
  <p id="171">
    <s id="171:1">འཇམ་དཔལ་ དེ་ལྟ ར་ ན་ ལྷ་མ་ ཡིན་ གྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="172">
    <s id="172:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ ནམ་མཁའ་ ལྡིང་ གི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="173">
    <s id="173:1">འཛིན་པ་ མེད་ ལ་ འཛིན་ བྱས་ ནས །_།</s>
  </p>
  <p id="174">
    <s id="174:1">བརྗོད་པ ས་ མིང་ དུ་ བཏགས་པ ས་ ན །_།</s>
  </p>
  <p id="175">
    <s id="175:1">མིང་ དང་ གཟུགས་ ནི་ ཡོད་ མིན་པ ས །_། ནམ་མཁའ་ ལྡིང་ གིས་ ཏིང་འཛིན་ བསྟན །_།</s>
  </p>
  <p id="176">
    <s id="176:1">འཇམ་དཔལ་ དེ་ལྟ ར་ ན་ ནམ་མཁའ་ ལྡིང་ གི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="177">
    <s id="177:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ མི་ འམ་ ཅིའི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="178">
    <s id="178:1">བྱས་ མིན་ བྱས་པ འི་ ལས་ རྣམས་ ཀྱིས །_། [189a] མི་ འམ་ ཅི་ ཉིད་ ཀུན་ དུ་ བསྐྱེད །_།</s>
  </p>
  <p id="179">
    <s id="179:1">འདི་དག་ སྐྱེ་བ་ མེད་ ཤེས་པ ས །_། མི་ འམ་ ཅི་ ཡིས་ ཏིང་འཛིན་ བསྟན །_།</s>
  </p>
  <p id="180">
    <s id="180:1">འཇམ་དཔལ་ དེ་ལྟ ར་ ན་ མི་ འམ་ ཅིའི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="181">
    <s id="181:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ ལྟོ་འཕྱེ་ ཆེན་པོ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="182">
    <s id="182:1">མིང་ གང་ གིས་ ནི་ ཆོས་ འདི་དག _། འཇིག་རྟེན་ དག་ ཏུ་ སྣ་ཚོགས་ བཞག _།</s>
  </p>
  <p id="183">
    <s id="183:1">ཆོས་ དེ་ འདི་ ལ་ ཡོད་ མ་ ཡིན །_།</s>
  </p>
  <p id="184">
    <s id="184:1">མེད་ ལས་ ཐམས་ཅད་ ཀུན་ དུ་ བརྟགས །_།</s>
  </p>
  <p id="185">
    <s id="185:1">ཀུན་ དུ་ བརྟགས་པ ར་ ཀུན་ཤེས་ ན །_།</s>
  </p>
  <p id="186">
    <s id="186:1">ངོ་བོ་ ཉིད་ ཀྱིས་ ཀུན་རྟོག་ མེད །_།</s>
  </p>
  <p id="187">
    <s id="187:1">ཏིང་འཛིན་ ཞི་བ་ བརྗོད་པ་ ནི །_། ལྟོ་འཕྱེ་ ཆེན་པོ འི་ གཟུགས་ ཀྱིས་ བསྟན །_།</s>
  </p>
  <p id="188">
    <s id="188:1">འཇམ་དཔལ་ དེ་ལྟ ར་ ན་ ལྟོ་འཕྱེ་ ཆེན་པོ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="189">
    <s id="189:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ སེམས་ཅན་ དམྱལ་བ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="190">
    <s id="190:1">རྡུལ་ དང་ བྲལ་ ཞིང་ རྡུལ་མེད་ གསོག _།</s>
  </p>
  <p id="191">
    <s id="191:1">དེ་ ལ་ བྱེད་པོ་ འགའ་ཡང་ མེད །_།</s>
  </p>
  <p id="192">
    <s id="192:1">རང་ གི་ རྟོག་པ ས་ ཀུན་ བསྐྱེད་ དེ །_།</s>
  </p>
  <p id="193">
    <s id="193:1">རྟོག་པ་ དེ་ཡང་ ཡོད་ མ་ ཡིན །_།</s>
  </p>
  <p id="194">
    <s id="194:1">དམྱལ་བ་ དྲི་མེད་ དྲི་བྲལ་ ཞིང་ །_། དག་ དང་ ཡང་དག་ འོད་གསལ་ དང་ །_།</s>
    <s id="194:2">མཚན་ཉིད་ མེད་ ཅིང་ མཚན་མེད་ པར །_། བྱང་ཆུབ་ སྙིང་པོ ར་ ངས་ ཤེས་ ཏེ །_།</s>
  </p>
  <p id="195">
    <s id="195:1">མཚན་ཉིད་ མེད་ ཅིང་ བྱུང་ མེད་ དེ །_། ནམ་མཁའ་ འདྲ་བ ར་ ཤེས་པ ས་ ན །_།</s>
  </p>
  <p id="196">
    <s id="196:1">ཏིང་འཛིན་ ཞི་བ་ བརྗོད་པ་ ནི །_། སེམས་ཅན་ དམྱལ་བ འི་ གཟུགས་ ཀྱིས་ བསྟན །_།</s>
  </p>
  <p id="197">
    <s id="197:1">འཇམ་དཔལ་ དེ་ལྟ ར་ ན་ སེམས་ཅན་ དམྱལ་བ འི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="198">
    <s id="198:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ དུད་འགྲོ འི་ སྐྱེ་གནས་ ཀྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="199">
    <s id="199:1">དཔེར་ན་ ཇི་ལྟ ར་ སྤྲིན་ གྱི་ གཟུགས །_། ཁ་དོག་ སྣ་ཚོགས་ བྱུང་བ་ དག _།</s>
  </p>
  <p id="200">
    <s id="200:1">དེ་ ལ་ཁ་ དོག་ ཡོད་ མིན་ ཡང་ །_། མི་ མཁས་པ་ དག་ རྨོངས་པ ར་ བྱེད །_།</s>
  </p>
  <p id="201">
    <s id="201:1">དེ་བཞིན་ སེམས་ ཀྱང་ མེད་པ འི་ ཕྱིར །_། སྤྲིན་ གྱི་ གཟུགས་ དང་ མཚུངས་ འདྲ་ ཡང་ །_།</s>
    <s id="201:2">དུད་འགྲོ འི་ སྐྱེ་གནས་ རྣམས་ སུ་ ནི །_། རྣམ་པ་ སྣ་ཚོགས་ ལུས་ ཀྱང་ སྟོན །_།</s>
  </p>
  <p id="202">
    <s id="202:1">ལས་ ནི་ སྒྱུ་མ འི་ རང་བཞིན་ དང་ །_། བྱུང་ མེད་ མཚན་ཉིད་ མེད་པར་ ཤེས །_།</s>
  </p>
  <p id="203">
    <s id="203:1">ཏིང་འཛིན་ ཞི་བ་ བརྗོད་པ་ ནི །_། དུད་འགྲོ འི་ གཟུགས་ ཀྱིས་ བསྟན་པ་ ཡིན །_།</s>
  </p>
  <p id="204">
    <s id="204:1">འཇམ་ [189b] དཔལ་ དེ་ལྟ ར་ ན་ དུད་འགྲོ འི་ སྐྱེ་གནས་ ཀྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="205">
    <s id="205:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ གཤིན་རྗེ འི་ འཇིག་རྟེན་ གྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="206">
    <s id="206:1">ནག་པོ་ དང་ ནི་ དཀར་པོ་ ཡི །_། སྡིག་ དང་ཁ་ ན་མ་ ཐོ་ དང་ །_།</s>
    <s id="206:2">ཁ་ན་མ་ཐོ་ མེད་པ འི་ ལས །_། རབ་ འབྲིང་ ཐ་མ་ འདྲེས་ བྱས་པ ས །_།</s>
    <s id="206:3">!གཤིན་རྗེ འི་ འཇིག་རྟེན་ སྡུག་བསྔལ་ ཞིང་ །_། ཚོལ་ བར་ ཀུན་ དུ་ འཁོར་བ་ ཡིན །_།</s>
  </p>
  <p id="207">
    <s id="207:1">དེ་ ལ་ གཤིན་རྗེ འི་ འཇིག་རྟེན་ མེད །_། དེ་ ནི་ ངོ་བོ་ ཉིད་ ཀྱིས་ སྟོང་ །_།</s>
    <s id="207:2">རྨི་ལམ་ ན་ ནི་ མྱོང་བ་ བཞིན །_། འཇུག་པ་ མེད་ ཅིང་ གྲུབ་པ་ མེད །_།</s>
  </p>
  <p id="208">
    <s id="208:1">གཤིན་རྗེ འི་ འཇིག་རྟེན་ ཡོད་ མིན་པ ས །_། དེས་ན་ ཏིང་ངེ་འཛིན་ དུ་ བསྟན །_།</s>
  </p>
  <p id="209">
    <s id="209:1">འཇམ་དཔལ་ དེ་ལྟ ར་ ན་ གཤིན་རྗེ འི་ འཇིག་རྟེན་ གྱི་ གཟུགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="210">
    <s id="210:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ འདོད་ཆགས་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="211">
    <s id="211:1">ཡོངས་སུ་ རྟོག་ ལས་ འདོད་ཆགས་ འབྱུང་ །_།</s>
  </p>
  <p id="212">
    <s id="212:1">རྟོག་པ་ དེ་ཡང་ འབྱུང་བ་ མེད །_།</s>
  </p>
  <p id="213">
    <s id="213:1">འབྱུང་བ་ མེད་ ལ་ གནས་པ་ མེད །_།</s>
  </p>
  <p id="214">
    <s id="214:1">དེ་ ཡི་ གནས་ ཀྱང་ རྙེད་ མི་ འགྱུར །_།</s>
  </p>
  <p id="215">
    <s id="215:1">གནས་ མེད་ གནས་པ་ ཡོད་ མིན་པ ས །_། འདོད་ཆགས་ ནམ་མཁའ་ འདྲ་བ་ ཡིན །_།</s>
  </p>
  <p id="216">
    <s id="216:1">བྱིས་པ་ བསླད་པ ར་ གྱུར་ རྣམས་ ཀྱིས །_། ཀུན་ ནས་ ཉོན་མོངས་ ཡོངས་སུ་ བརྟགས །_།</s>
  </p>
  <p id="217">
    <s id="217:1">ཀུན་ ནས་ ཉོན་མོངས་ མེད་ ཆོས་ དེ །_།</s>
  </p>
  <p id="218">
    <s id="218:1">འདོད་ཆགས་ ཞེས་ བྱ འི་ མིང་ གིས་ བརྗོད །_།</s>
  </p>
  <p id="219">
    <s id="219:1">ཕྱོགས་ བཅུ་ དག་ ཏུ་ བཙལ་ བྱས་ ཀྱང་ །_། དེ་ ཡི་ དངོས་པོ་ རྙེད་ མི་ འགྱུར །_།</s>
  </p>
  <p id="220">
    <s id="220:1">འདོད་ཆགས་ དངོས་པོ་ མེད་པ་ ལ །_། བྱིས་པ་ རྨོངས་པ་ འཇིགས་བྱེད་ དེ །_།</s>
  </p>
  <p id="221">
    <s id="221:1">འཇིགས་མེད་ འཇིགས་པ འི་ འདུ་ཤེས་ ཅན །_། དེ་དག་ ལ་ ནི་ བདེ་བ་ མེད །_།</s>
  </p>
  <p id="222">
    <s id="222:1">ཇི་ལྟ ར་ སྐྱེས་བུ་ ལ་ལ་ དག _།</s>
  </p>
  <p id="223">
    <s id="223:1">མཁའ་ ལ་ འཇིགས་ པར་ འདུ་ཤེས་ ནས །_།</s>
  </p>
  <p id="224">
    <s id="224:1">སྐྲག་ ཅིང་ བདག་ གིས་ ནམ་མཁའ་ ནི །_། མི་ མཐོང་ བྱ་ ཞེས་ འབྲོས་ བྱེད་ ཀྱང་ །_།</s>
    <s id="224:2">ནམ་མཁ ས་ ཀུན་ དུ་ ཁྱབ་པ ས་ ན །_། སུ་ ཡང་ དེ་ལས་ མི་ ཐར་ ཏེ །_།</s>
  </p>
  <p id="225">
    <s id="225:1">བྱིས་པ་ བསླད་པ ར་ གྱུར་ རྣམས་ ཀྱིས །_། ཕྱིན་ ཅི་ ལོག་ ཏུ་ རྣམ་པར་ བརྟགས །_།</s>
  </p>
  <p id="226">
    <s id="226:1">དེ་ལྟ ར་ ཆོས་ རྣམས་ མཁའ་ འདྲ་བ ར །_། ཤེས་པ ར་ མ་ གྱུར་ བྱིས་པ་ རྣམས །_།</s>
    <s id="226:2">དངོས་པོ་ མེད་པ འི་ འདོད་ཆགས་ ལ །_། ཡོངས་སུ་ སྤང་བ ར་ མངོན་པར་ འདོད །_།</s>
  </p>
  <p id="227">
    <s id="227:1">འདོད་ཆགས་ ནམ་མཁའ་ འདྲ་བ ས་ ན །_།</s>
  </p>
  <p id="228">
    <s id="228:1">སུ་ ཡང་ དེ་ལས་ གྲོལ་བ་ མེད །_།</s>
  </p>
  <p id="229">
    <s id="229:1">གྲོལ་ ཞིང་ རྣམ་གྲོལ་ ཕུན་ [190a] སུམ་ ཚོགས །_། ཆོས་ རྣམས་ མྱ་ངན་ འདས་ དང་ འདྲ །_།</s>
  </p>
  <p id="230">
    <s id="230:1">སངས་རྒྱས་ གང་དག་ འདས་པ་ དང་ །_། འདྲེན་པ་ གང་དག་ བཞུགས་པ་ དང་ །_།</s>
    <s id="230:2">གང་དག་ འབྱུང་འགྱུར་ རྫོགས་ སངས་རྒྱས །_། དེ་ ཀུན་སྤྱོད་ ཡུལ་ འདོད་ཆགས་ ཡིན །_།</s>
  </p>
  <p id="231">
    <s id="231:1">འདོད་ཆགས་ སྟོང་པ ར་ ཤེས་ གྱུར་ ན །_།</s>
  </p>
  <p id="232">
    <s id="232:1">ཆགས་ ལས་ གྲོལ་བ་ གང་ཡང་ མེད །_།</s>
  </p>
  <p id="233">
    <s id="233:1">གང་དག་ ཆགས་ ལ་ འཇིགས་ འདུ་ཤེས །_། དེ་དག་ ཆགས་ ལས་ གྲོལ་ བྱར་ སེམས །_།</s>
    <s id="233:2">ཅི་ཡང་ མེད་པ འི་ མཐའ་ འདི་ ནི །_། འདོད་ཆགས་ མཐའ་ སྟེ་ འོད་གསལ་ ཞིང་ །_།</s>
    <s id="233:3">མཚན་མ་ མེད་ ལ་ རྟག་ མཉམ་པ ར །_། བྱང་ཆུབ་ སྙིང་པོ ར་ ང་ ཡིས་ མཐོང་ །_།</s>
  </p>
  <p id="234">
    <s id="234:1">དངོས་པོ ར་ འདུ་ཤེས་ སེམས་ཅན་ གང་ །_། དེ་དག་ འདོད་ཆགས་ འབྲི་བ ར་ འགྱུར །_།</s>
  </p>
  <p id="235">
    <s id="235:1">ཡོད་པ་ མིན་པ་ ཡོངས་ བརྟགས་པ ས །_། དེ་དག་ གིས་ ནི་ སྤོང་བ་ བརྟགས །_།</s>
  </p>
  <p id="236">
    <s id="236:1">བདག་ གིས་ འདོད་ཆགས་ སྤང་བྱ་ ཞེས །_། དེ་ འདྲ འི་ འདུ་ཤེས་ སྐྱེས་ ནས་ ནི །_།</s>
    <s id="236:2">དེ་ ལ་ སྤངས་ ཞེས་ བརྗོད་པ ར་ བྱ །_།</s>
  </p>
  <p id="237">
    <s id="237:1">འགྲོ་བ་ འདི་དག་ འདུ་ཤེས་ ཙམ །_། འདོད་ཆགས་ མཐའ་ ནི་ བསམ་ཡས་ ཏེ །_།</s>
  </p>
  <p id="238">
    <s id="238:1">མཐའ་ དེ་ འཇིག་པ་ མེད་པ ས་ ན །_།</s>
  </p>
  <p id="239">
    <s id="239:1">!ཡང་དག་ མཐའ་ དང་ དེ་ མཉམ་པ ས །_། དེ་ལས་ གྲོལ་བ ར་ མ་ རྟོགས་ ཤིག _།</s>
    <s id="239:2">གལ་ཏེ་ ཆགས་ ལས་ གྲོལ་ གྱུར་ ན །_། སྟོང་པ་ཉིད་ ལས་ གྲོལ་བ ར་ འགྱུར །_།</s>
  </p>
  <p id="240">
    <s id="240:1">འདོད་ཆགས་ དང་ ནི་ སྟོང་པ་ཉིད །_། དེ་ གཉིས་ གཉིས་ སུ་ ཡོད་ མ་ ཡིན །_།</s>
  </p>
  <p id="241">
    <s id="241:1">འདི་ལྟར་ སྐྱེ་བ་ མེད་པ་ ལ །_། དེ་དག་ སྐྱེ་བ ར་ རྣམ་ བརྟགས་པ ས །_།</s>
    <s id="241:2">བྱིས་པ་ གཉིས་ སུ་ ཤེས་ རྣམས་ ལ །_། ངས་ ནི་ སྤོང་བ་ རབ་ཏུ་ བསྟན །_།</s>
  </p>
  <p id="242">
    <s id="242:1">འདོད་ཆགས་ དེ་ ནི་ སྐྱེ་ མེད་ ན །_། འདོད་ཆགས་ ཤེས་བྱ འི་ མིང་ དུ་ བརྗོད །_།</s>
  </p>
  <p id="243">
    <s id="243:1">མིང་ རྣམས་ ཀུན་ དུ་ ཆགས་ མེད་པ ས །_། མིང་ ལ་ སུ་ ཡང་ ཆགས་པ་ མེད །_།</s>
  </p>
  <p id="244">
    <s id="244:1">འདོད་ཆགས་ ཆགས་པ་ མེད་ ཤེས་ ཤིང་ །_། མཐའ་ ལས་ འདས་པ འི་ སྟོང་ མཐོང་ ན །_།</s>
  </p>
  <p id="245">
    <s id="245:1">འདོད་ཆགས་ རྣམ་པར་ གཞིག་པ འི་ ཕྱིར །_། ཐར་པ་ མཁས་པ ས་ མི་ མཐོང་ ངོ་ །_།</s>
  </p>
  <p id="246">
    <s id="246:1">འདོད་ཆགས་ སངས་རྒྱས་ ཆོས་ མཚུངས་ ཤིང་ །_། མྱ་ངན་ འདས་པ་ འདྲ ར་ ཤེས་ ནས །_།</s>
  </p>
  <p id="247">
    <s id="247:1">རྡུལ་ དང་ བྲལ་བ འི་ ཏིང་ངེ་འཛིན །_། འདོད་ཆགས་ སྒྲ ས་ ནི་ ངས་ བསྟན་ ཏོ །_།</s>
  </p>
  <p id="248">
    <s id="248:1">ཞི་བ འི་ དབྱིངས་ ལ་ རྟེན་པ་ ཡིན །_། འདོད་ཆགས་ རབ་ཏུ་ ཞི་ ཤེས་ ནས །_།</s>
  </p>
  <p id="249">
    <s id="249:1">མཁས་པ་ རྣམས་ ལ་ ང་ ཡིས་ ནི །_། ཏིང་འཛིན་ འདོད་ཆགས་ སྒྲར་ བསྟན་ ཏོ །_།</s>
  </p>
  <p id="250">
    <s id="250:1">འཇམ་དཔལ་ དེ་ལྟ ར་ ན་ བྱང་ཆུབ་ སེམས་དཔ ས་ འདོད་ [190b] ཆགས་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="251">
    <s id="251:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ ཞེ་སྡང་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="252">
    <s id="252:1">སྤོང་ ལས་ ཞེ་སྡང་ ཀུན་ དུ་ འབྱུང་ །_།</s>
  </p>
  <p id="253">
    <s id="253:1">ཉོན་མོངས་པ་ ཡང་ རྐྱེན་ ལས་ སྐྱེ །_།</s>
  </p>
  <p id="254">
    <s id="254:1">བདག་མེད་པ་ ལས་ བྱུང་བ འི་ བདག _། མང་པོ འི་ ཚོགས་ ལས་ སྐྱེས་པ་ ཡིན །_།</s>
  </p>
  <p id="255">
    <s id="255:1">རྩུབ་པོ འི་ སྒྲ་ ལས་ ཞེ་སྡང་ ནི །_། དུག་ རྣོན་ ལྟ་བུ་ ཀུན་ དུ་ འབྱུང་ །_།</s>
  </p>
  <p id="256">
    <s id="256:1">སྒྲ་ ནི་ ང་རོ འི་ རང་བཞིན་ པས །_། ཤིན་ དུ་ཡོད་པ་ མ་ ཡིན་ ནོ །_།</s>
  </p>
  <p id="257">
    <s id="257:1">ཇི་ལྟ ར་ ཚོགས་པ ས་ གཙུབ་ཤིང་ དང་ །_། གཙུབ་སྟན་ ལས་ ནི་ མེ་ བྱུང་ སྟེ །_།</s>
  </p>
  <p id="258">
    <s id="258:1">ཚོགས་ དང་ བྲལ་བ ར་ གྱུར་ ན་ ནི །_།</s>
    <s id="258:2">དེ་ ན་ མེ་ ཡང་ ཡོད་ མིན་ ལྟར །_། དེ་བཞིན་ ཡིད་ དུ་ མི་ འོང་བ འི །_།</s>
    <s id="258:3">སྒྲ་ ལས་ ཞེ་སྡང་ གསོག་ འབྱུང་ ཞིང་ །_། གསོག་ གི་ སྒྲ་ ལས་ ཡང་ བརྟགས་ ན</s>
  </p>
  <p id="259">
    <s id="259:1">དེ་ ལ་ ཞེ་སྡང་ རྙེད་ མི་ འགྱུར །_།</s>
  </p>
  <p id="260">
    <s id="260:1">ཞེ་སྡང་ སྒྲ་ ལས་མ་ བྱུང་ ཞིང་ །_། ནང་ ན འང་ གནས་པ་ མ་ ཡིན་ ལ །_།</s>
    <s id="260:2">ཞེ་སྡང་ ཕྱི་རོལ་ མ་འོངས་ ཏེ །_། བྱུང་བ་ མེད་པ ས་ གསོག་ ཡིན་ ནོ །_།</s>
  </p>
  <p id="261">
    <s id="261:1">རྒྱུ་ རྣམས་ ཕན་ཚུན་ འདུས་པ་ ལས །_། ཞེ་སྡང་ ཀུན་ དུ་ བྱུང་བ་ ཡིན །_།</s>
  </p>
  <p id="262">
    <s id="262:1">ཕན་ཚུན་ བྲལ་བ ར་ གྱུར་ ན་ ནི །_། དེ་ ལ་ ཞེ་སྡང་ རྙེད་ མི་ འགྱུར །_།</s>
  </p>
  <p id="263">
    <s id="263:1">ཇི་ལྟ ར་ ཞོ་ དང་ འོ་མ་ ལ །_། སྐྱེས་བུ ས་ བཙལ་ ཏེ་ སྲུབ་ཤིང་ གིས །_།</s>
    <s id="263:2">བསྲུབ་པ་ བྱས་པ ས་ རྐྱེན་ རྣམས་ ལས །_། མར་ ནི་ ཀུན་ དུ་ བྱུང་བ་ ལྟར །_།</s>
    <s id="263:3">དེ་བཞིན་ ཡིད་ དུ་ མི་ འཐད་པ འི །_། སྒྲ་ ལས་ ཞེ་སྡང་ གསོག་ འབྱུང་ ཞིང་ །_།</s>
    <s id="263:4">ཡོངས་སུ་ བརྟགས་པ ས་ དེ་ གནས་ ལ །_། མི་ མཁས་པ་ དག་ རབ་ཏུ་ འབར །_།</s>
  </p>
  <p id="264">
    <s id="264:1">ཀུན་ ཏུ་ བརྟགས་པ ས་ ཞེ་སྡང་ ནི །_། ཤིན་ དུ་ དངོས་མེད་ ཤེས་པ ས་ ན །_།</s>
  </p>
  <p id="265">
    <s id="265:1">ཏིང་འཛིན་ ཞི་བ་ བརྗོད་པ་ ནི །_། ཞེ་སྡང་ སྒྲ་ ཡིས་ རབ་ཏུ་ བསྟན །_།</s>
  </p>
  <p id="266">
    <s id="266:1">ཞེ་སྡང་ ཡང་དག་ མཐའ་ དང་ མཉམ །_། དེ་བཞིན་ཉིད་ ལ་ རྟེན་པ་ ཡིན །_།</s>
  </p>
  <p id="267">
    <s id="267:1">ཆོས་ ཀྱི་ དབྱིངས་ དང་ འདྲ ར་ ཤེས་པ ས །_། དེས་ན་ ཏིང་ངེ་འཛིན་ ཅེས་ བསྟན །_།</s>
  </p>
  <p id="268">
    <s id="268:1">འཇམ་དཔལ་ དེ་ལྟ ར་ ན་ ཞེ་སྡང་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="269">
    <s id="269:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ གཏི་མུག་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="270">
    <s id="270:1">མ་རིག་པ་ ལས་ གཏི་མུག་ བྱུང་ །_།</s>
  </p>
  <p id="271">
    <s id="271:1">མ་རིག་པ་ ཡང་ ཡོད་ མ་ ཡིན །_།</s>
  </p>
  <p id="272">
    <s id="272:1">གང་ ན་ གཏི་མུག་ ཡོད་ མིན་པ །_། དེ་ ན་ གང་ཡང་ རྨོངས་པ་ མེད །_།</s>
  </p>
  <p id="273">
    <s id="273:1">རྨོངས་ མེད་ སེམས་ཅན་ རྨོངས་ གྱུར་ ཅིང་ །_། ཆགས་ མེད་ ཆགས་པ ར་ འདུ་ཤེས་པ །_།</s>
    <s id="273:2">ཇི་ལྟ ར་ བྱིས་པས་ ནམ་མཁའ་ [191a] ལ །_། མདུད་པ་ བོར་བ ས་ གསོག་ བཞིན་ ནོ །_།</s>
  </p>
  <p id="274">
    <s id="274:1">ཡོད་པ་ མ་ ཡིན་ ཆོས་ རྣམས་ ལ །_། ཀུན་ ནས་ ཉོན་མོངས་ རྣམ་ བཏགས་པ །_།</s>
    <s id="274:2">བྱིས་པ་ རྣམས་ ཀྱི་ འདི་ མཚར་ ཏེ །_། མཆོག་ ཏུ་ ཤིན་ དུ་ བྱ་བ ར་ དཀའ །_།</s>
  </p>
  <p id="275">
    <s id="275:1">ཇི་ལྟ ར་ སྐྱེས་བུ་ ལ་ལ་ ཞིག _། ནམ་མཁའ་ ལ་ ནི་ འཇལ་བྱེད་ ཅིང་ །_།</s>
    <s id="275:2">བསྐལ་པ་ བྱེ་ བར་ གཞལ་བྱ ས་ ཀྱང་ །_། དེ་ ལ་ ཕུང་པོ་ མི་ རྙེད་ ལྟར །_།</s>
    <s id="275:3">དེ་བཞིན་ རྨོངས་པ ས་ བྱིས་པ་ ཡི །_། སྔོན་ གྱི་ མཐའ་ ནི་ བསམ་ མི་ ཁྱབ །_།</s>
  </p>
  <p id="276">
    <s id="276:1">གཏི་མུག་ ཕུང་པོ ར་ འབྱུང་ མེད་ དེ །_།</s>
  </p>
  <p id="277">
    <s id="277:1">དེས་ ནི་ ཅི་ཡང་ བཀང་བ་ མེད །_།</s>
  </p>
  <p id="278">
    <s id="278:1">ཇི་ལྟ ར་ ནམ་མཁའ་ གཞལ་བྱ ས་ ཀྱང་ །_། དེ་ ལ་ སྔོན་ གྱི་ མཐའ་མེད་ ཅིང་ །_།</s>
    <s id="278:2">དེ་ ན་ ཅི་ཡང་ བཀང་བ་ མེད །_། གཞལ་བ ར་ ནུས་པ་ མེད་པ་ ལྟར །_།</s>
    <s id="278:3">དེ་བཞིན་ བསྐལ་པ་ སྟོང་ རྣམས་ སུ །_། ཀུན་ དུ་ རྨོངས་པ ས་ དགང་ བྱས་ ཀྱང་ །_།</s>
    <s id="278:4">དེ་ ལ་ བཀང་བ་ ཅི་ཡང་ མེད །_། ངོམས་པ འང་ ཅུང་ཟད་ ཡོད་ མ་ ཡིན །_།</s>
  </p>
  <p id="279">
    <s id="279:1">ཇི་ལྟ ར་ སྐྱེས་བུ་ ལ་ལ་ ཡིས །_། སྦུད་པ་ སྟོང་པ་ བུད་ བྱས་ ཤིང་ །_།</s>
    <s id="279:2">བཞག་ ནས་ སྦུད་པ་ རྙོངས་པ་ ན །_། དེ་ ཡི་ ནང་ ན་ རྙེད་ མིན་ ལྟར །_།</s>
    <s id="279:3">དེ་བཞིན་ འདོད་པ་ སྦུད་ འདྲ་བ །_། ཀུན་ དུ་ རྨོངས་པ ས་ སྤྱོད་པ ར་ བྱེད །_།</s>
  </p>
  <p id="280">
    <s id="280:1">དེ་ ནི་ ངོམས་པ ར་ མི་ འགྱུར་ ཏེ །_།</s>
  </p>
  <p id="281">
    <s id="281:1">ཕྱིར་ཞིང་ འདོད་པ་ ཚོལ་ བར་ བྱེད །_།</s>
  </p>
  <p id="282">
    <s id="282:1">གཏི་མུག་ ཡོད་པ་ མིན་ ཞེས་ བརྗོད །_།</s>
  </p>
  <p id="283">
    <s id="283:1">རྩ་བ་ ཆད་ ཅིང་ དངོས་པོ་ མེད །_།</s>
  </p>
  <p id="284">
    <s id="284:1">རྩ་བ་ མེད་ ཅིང་ གནས་ ཀྱང་ མེད །_།</s>
  </p>
  <p id="285">
    <s id="285:1">དེས་ན་ གཏི་མུག་ ཟད་པ་ མེད །_།</s>
  </p>
  <p id="286">
    <s id="286:1">འདི་ལྟར་ གཏི་མུག་ མི་ཟད་ པས །_། དེ་ ཡི་ མཐའ་མ་ རྙེད་ མི་ འགྱུར །_།</s>
  </p>
  <p id="287">
    <s id="287:1">དེ་ཕྱིར་ སེམས་ཅན་ ཐམས་ཅད་ ལ །_། ཟད་པ ར་ བྱ་བ ར་ ངས་ མི་ ནུས །_།</s>
  </p>
  <p id="288">
    <s id="288:1">གལ་ཏེ་ དཔེ་ཙམ་ བརྗོད་བྱ་ ན །_།</s>
  </p>
  <p id="289">
    <s id="289:1">བསྐལ་པ་ བྱེ་བ་ བསམ་ཡས་ སུ །_། ང་ ཡི་ ཚེ་ ནི་ གནས་ གྱུར་ ལ །_།</s>
    <s id="289:2">ཉིན་ གཅིག་ བཞིན་ དུ་ ཉིན་ རེ་ ལ །_། སྟོང་གསུམ་ སེམས་ཅན་ ཇི་སྙེད་པ །_།</s>
    <s id="289:3">ཐམས་ཅད་ མྱ་ངན་ བཟླ་ བྱས་ ཞིང་ །_། ཐམས་ཅད་ དེ་ལྟ ར་ བྱས་ ཀྱང་ ནི །_།</s>
    <s id="289:4">སེམས་ཅན་ ཁམས་ ལ་ ཟད་པ་ མེད །_། གཏི་མུག་ གིས་ ནི་ བསྐྱེད་པ འི་ ཁམས །_།</s>
    <s id="289:5">སེམས་ ཅན་ ཁམས་ ལ་ མཚན་ཉིད་ མེད །_།</s>
  </p>
  <p id="290">
    <s id="290:1">གཏི་མུག་ དེ་ ནི་ སྒྱུ་མ་ འདྲ །_།</s>
  </p>
  <p id="291">
    <s id="291:1">དེས་ན་ དེ་ ཡི་ མཐའ་མི་ རྙེད །_།</s>
  </p>
  <p id="292">
    <s id="292:1">སངས་རྒྱས་ གཏི་མུག་ མཉམ་པ ས་ ན །_།</s>
  </p>
  <p id="293">
    <s id="293:1">དེ་དག་ གཉིས་ སུ་ མེད་པར་ བསྟན །_།</s>
  </p>
  <p id="294">
    <s id="294:1">རྨོངས་ གྱུར་ བྱིས་པ་ དེ་དག་ གིས །_། འདིར་ ནི་ སངས་རྒྱས་ རྣམ་པར་ བརྟགས །_།</s>
  </p>
  <p id="295">
    <s id="295:1">ཐམས་ཅད་ མཁྱེན་ ཉིད་ གཏི་མུག་ མཉམ །_།</s>
  </p>
  <p id="296">
    <s id="296:1">གཏི་མུག་ ཐམས་ཅད་ ཡོད་ མ་ ཡིན །_།</s>
  </p>
  <p id="297">
    <s id="297:1">གཏི་མུག་ སེམས་ཅན་ ཀུན་ དང་ མཉམ །_།</s>
  </p>
  <p id="298">
    <s id="298:1">སེམས་ [191b] ཅན་ ཀུན་ ཀྱང་ བསམ་ མི་ ཁྱབ །_།</s>
  </p>
  <p id="299">
    <s id="299:1">བསམ་ མི་ ཁྱབ་ དང་ གཏི་མུག་ ནི །_། སེམས་བསྐྱེད་པ་ ཡིས་ རྣམ་པར་ བརྟགས །_།</s>
  </p>
  <p id="300">
    <s id="300:1">སེམས་ ཀུན་ བསམ་ གྱིས་ མི་ ཁྱབ་ སྟེ །_།</s>
  </p>
  <p id="301">
    <s id="301:1">དེ་ ཡི་ ཚད་ ནི་ ཡོད་ མ་ ཡིན །_།</s>
  </p>
  <p id="302">
    <s id="302:1">གཏི་མུག་ དེ་ ལ་ཚད་ མེད་པ ས །_། དེ་ ཡི་ འབྱུང་བ་ རྙེད་ མི་ འགྱུར །_།</s>
  </p>
  <p id="303">
    <s id="303:1">འབྱུང་བ་ ཡོད་པ་ མ་ ཡིན་ ན །_།</s>
  </p>
  <p id="304">
    <s id="304:1">སྐྱེ་བ་ ཡོད་པར་ ག་ལ་ འགྱུར །_།</s>
  </p>
  <p id="305">
    <s id="305:1">གཏི་མུག་ སྐྱེས་པ་ མ་ ཡིན་ ན །_།</s>
  </p>
  <p id="306">
    <s id="306:1">དེ་ ཡི་ རྨོངས་ བྱེད་ ཅི་འདྲ་ ཞིག _། དེ་ ཡི་ རྨོངས་ བྱེད་ ཅི་འདྲ་བ །_།</s>
    <s id="306:2">སངས་རྒྱས་ ཀུན་ ཀྱང་ དེ་ དང་ འདྲ །_། ཐ་དད་ དབྱེ་བ་ མེད་ ཤེས་ ན །_།</s>
  </p>
  <p id="307">
    <s id="307:1">ཆོས་ རྣམས་ ཐམས་ཅད་ གཉིས་ སུ་ མེད །_།</s>
  </p>
  <p id="308">
    <s id="308:1">ཏིང་འཛིན་ ཞི་བ་ བརྗོད་པ་ ནི །_། གཏི་མུག་ སྒྲ་ ཡིས་ རབ་ཏུ་ བསྟན །_།</s>
  </p>
  <p id="309">
    <s id="309:1">གང་ ཚེ་ ང་ ཡིས་ མཉམ་ཉིད་ ཤེས །_།</s>
  </p>
  <p id="310">
    <s id="310:1">དེ་ ནི་ དེ་ དང་ གཏི་མུག་ མཉམ །_།</s>
  </p>
  <p id="311">
    <s id="311:1">དེ་དག་ ཐམས་ཅད་ མཉམ་ ཤེས་ ནས །_། ཏིང་འཛིན་ དེ་ལྟ ར་ ཤེས་པ ར་ གྱིས །_།</s>
    <s id="311:2">འཇམ་དཔལ་ དེ་ལྟ ར་ ན་ གཏི་མུག་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="312">
    <s id="312:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ མི་དགེ་བ་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="313">
    <s id="313:1">འདོད་ཆགས་ སྤྱོད་པ འི་ རྟགས་ གང་ དང་ །_། ཞེ་སྡང་ སྤྱོད་པ འི་ གཡོ་བ་ དང་ །_།</s>
    <s id="313:2">གཏི་མུག་ སྤྱོད་པ་ གང་ཡིན་པ །_། ཐམས་ཅད་ ཏིང་འཛིན་ ཤེས་པ ར་ གྱིས །_།</s>
    <s id="313:3">ཉོན་མོངས་ ཀུན་ གྱི་ སྒྲུབ་པ་ ནི །_། ཏིང་འཛིན་ ཡིན་པ ར་ མོས་པ ར་ གྱིས །_།</s>
    <s id="313:4">བརྫུན་ དང་ ཡང་དག་ མ་ཡིན་པ ར །_། ཐམས་ཅད་ དེ་བཞིན་ བསྒོམ་པ ར་ གྱིས །_།</s>
    <s id="313:5">འཇམ་དཔལ་ དེ་ལྟ ར་ ན་ མི་དགེ་བ་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="314">
    <s id="314:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ དགེ་བ་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_།</s>
  </p>
  <p id="315">
    <s id="315:1">སེམས་ཅན་ རྣམས་ ཀྱི་ ཇི་སྙེད་ དགེ _།</s>
  </p>
  <p id="316">
    <s id="316:1">སེམས་ དང་ སྤྱོད་པ་ ཅི་འདྲ་བ །_། སྤྱོད་པ་ ཐམས་ཅད་ སྤྱོད་ གཅིག་ སྟེ །_།</s>
  </p>
  <p id="317">
    <s id="317:1">དེ་ལྟ ར་ ཏིང་འཛིན་ ཤེས་པ ར་ གྱིས །_། སེམས་ཅན་ ཀུན་ གྱི་ སྤྱོད་པ་ དག _།</s>
  </p>
  <p id="318">
    <s id="318:1">བསྒྲུབ་པ་ གཅིག་ ཏུ་ ཤེས་པ ས་ ན །_།</s>
  </p>
  <p id="319">
    <s id="319:1">ཏིང་འཛིན་ ཞི་བ་ བརྗོད་པ་ ནི །_། ཀུན་ གྱི་ སྒྲ་ ཡིས་ བསྟན་པ་ ཡིན །_།</s>
  </p>
  <p id="320">
    <s id="320:1">འཇམ་དཔལ་ དེ་ལྟ ར་ ན་ དགེ་བ་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="321">
    <s id="321:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ འདུས་བྱས་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="322">
    <s id="322:1">འདུ་བྱེད་ ཐམས་ཅད་ འདུ་བྱེད་ མིན །_།</s>
  </p>
  <p id="323">
    <s id="323:1">དེ་དག་ བགྲང་བ ས་ གཞལ་བྱ ས་ ན །_།</s>
  </p>
  <p id="324">
    <s id="324:1">གཞལ་ དུ་ མེད་ ཅིང་ དཔག་ ཏུ་ མེད །_།</s>
  </p>
  <p id="325">
    <s id="325:1">དེ་ལྟ ར་ ཏིང་འཛིན་ ཤེས་པ ར་ གྱིས །_། དཔག་ ཏུ་ མེད་ [192a] པར་ ཤེས་ ན་ ནི །_།</s>
    <s id="325:2">ལུས་མེད་ དངོས་པོ་ ཡོད་ མིན་པ ས །_། ཏིང་འཛིན་ ཞི་བ་ བརྗོད་པ་ ནི །_། འདུ་བྱེད་ ཀུན་ གྱིས་ བསྟན་པ་ ཡིན །_།</s>
  </p>
  <p id="326">
    <s id="326:1">འཇམ་དཔལ་ དེ་ལྟ ར་ ན་ འདུས་བྱས་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="327">
    <s id="327:1">འཇམ་དཔལ་ དེ་ ལ་ ཇི་ལྟ ར་ ན་ བྱང་ཆུབ་ སེམས་དཔ ས་ འདུས་མ་བྱས་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ་ ཞེ་ན །_</s>
  </p>
  <p id="328">
    <s id="328:1">ཆོས་ འདི་རང་ བཞིན་ ཞི་བས་ ན །_།</s>
  </p>
  <p id="329">
    <s id="329:1">དེ་ ལ་ གྲངས་ ནི་ ཡོད་ མ་ ཡིན །_།</s>
  </p>
  <p id="330">
    <s id="330:1">མ་རིག་པ་ ཡིས་ བསྒྲུབ་ ཞི་བ །_། ཏིང་ངེ་འཛིན་ གྱིས་ བསྒྲུབ་པ ར་ བསྟན །_།</s>
  </p>
  <p id="331">
    <s id="331:1">འདུས་བྱས་ ཀུན་ ལ་ བརྗོད་ མེད་ ཅིང་ །_། བསྒྲུབ་པ་ མེད་པར་ ཤེས་ ནས་ ནི །_།</s>
    <s id="331:2">སེམས་ཅན་ གང་དག་ བརྗོད་ ལ་ ཆགས །_། དེ་དག་ རྣམས་ ལ་ དེ་ལྟ ར་ བསྟན །_།</s>
  </p>
  <p id="332">
    <s id="332:1">འཇམ་དཔལ་ དེ་ལྟ ར་ ན་ འདུས་མ་བྱས་ ཐམས་ཅད་ ཏིང་ངེ་འཛིན་ དུ་ རྟོགས་པ ར་ བྱ འོ །_།</s>
  </p>
  <p id="333">
    <s id="333:1">ཚིགས་ སུ་ བཅད་པ་ མངོན་པར་ བསྒྲུབས་པ འི་ སྒྲ་ བསམ་ གྱིས་ མི་ ཁྱབ་པ་ བསྟན་པ་ འདི་ བཤད་པ་ ན་ བྱང་ཆུབ་ སེམས་དཔའ་ དགུ་ ཁྲི་ ཉིས་ སྟོང་ གིས་ མི་ སྐྱེ་བ འི་ ཆོས་ ལ་ བཟོད་པ་ ཐོབ་བོ །_།</s>
    <s id="333:2">ལྷ་ བྱེ་བ་ ཁྲག་ཁྲིག་ བརྒྱ་ སྟོང་ཕྲག་ བདུན་ཅུ་ རྩ་ གཉིས་ ཀྱིས་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ཏུ་ སེམས་བསྐྱེད་ དོ །_།</s>
  </p>
  <p id="334">
    <s id="334:1">དགེ་སློང་ སུམ་ ཁྲི་ དྲུག་ སྟོང་ ནི་ ལེན་པ་ མེད་པར་ ཟག་པ་ རྣམས་ ལས་ སེམས་ རྣམ་པར་ གྲོལ་ ལོ །_།</s>
  </p>
  <p id="335">
    <s id="335:1">དགེ་སློང་ མ་དྲུག་ སྟོང་ ཉིས་ བརྒྱ ས་ ཀྱང་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ཏུ་ སེམས་བསྐྱེད་ དོ །_།</s>
  </p>
  <p id="336">
    <s id="336:1">དགེ་བསྙེན་ ས་ཡ་ བརྒྱད་ འབུམ་ གྱིས་ ཀྱང་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ཏུ་ སེམས་བསྐྱེད་ དོ །_།</s>
  </p>
  <p id="337">
    <s id="337:1">དགེ་བསྙེན་མ་ ས་ཡ་ ཕྲག་ བཞི་ དང་ ཉིས་ འབུམ་ གྱིས་ ཀྱང་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ཏུ་ སེམས་བསྐྱེད་ དོ །_།</s>
  </p>
  <p id="338">
    <s id="338:1">དེ་ནས་ བཅོམ་ལྡན་འདས་ ལ་འཇམ་ དཔལ་ གཞོན་ནུ ར་ གྱུར་པ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="339">
    <s id="339:1">བྱང་ཆུབ་ སེམས་དཔའ་ དབང་པོ་ རྣོན་པོ་ གང་དག་ འབྱུང་བ་ དེ་དག་ གིས་ ཏིང་ངེ་འཛིན་ རྣམས་ ཀྱི་ མིང་ཐོ ས་ ན་ ཆོས་ ཐམས་ཅད་ ལ་ སྣང་བ་ འཐོབ་པ ར་ འགྱུར་བ་ དང་ །_</s>
    <s id="339:2">བདུད་ ཀྱི་ རིས་ ཀྱི་ ལྷ འི་ བུ་ ཐམས་ཅད་ དང་ །_ གང་ཟག་ དམིགས་པ འི་ ལྟ་བ་ ཅན་ རྣམས་ ཀྱིས་ ཐུལ་བ ར་ དཀའ་བ་ དང་ །_</s>
    <s id="339:3">ཡི་གེ་ གཅིག་ གིས་ ཡི་གེ་ ཐམས་ཅད་ རྟོགས་པ ར་ འགྱུར་བ་ དང་ །_</s>
    <s id="339:4">ཡི་གེ་ ཐམས་ཅད་ ཀྱིས་ ཡི་གེ་ གཅིག་ རྟོགས་པ ར་ འགྱུར་བ་ དང་ །_</s>
    <s id="339:5">ཐོགས་པ་ མ་ མཆིས་པ འི་ སྤོབས་པ ས་ [192b] སེམས་ཅན་ ཐམས་ཅད་ ལ་ ཆོས་སྟོན་པ་ ལ་ མཁས་པ ར་ འགྱུར་བ་ དང་ །_</s>
    <s id="339:6">ཆོས་ ཟབ་མོ་ ལ་ བཟོད་པ ར་ འགྱུར་བ་ དང་ །_</s>
    <s id="339:7">སྤྱོད་པ་ ཐམས་ཅད་ ལ་ མཚན་ཉིད་ གཅིག་ ཏུ་ རྟོགས་ ཤིང་</s>
    <s id="339:8">སོ་སོ་ ཡང་དག་ པར་ རིག་པ་ བཞི ས་ མུན་པ་ མ་ མཆིས་པ ར་ འཐོབ་པ ར་ འགྱུར་བ འི་ ཏིང་ངེ་འཛིན་ རྣམས་ ཀྱི་ མིང་ བཅོམ་ལྡན་འདས་ ཀྱིས་ བསྟན་ དུ་ གསོལ །_ དེ་སྐད་ ཅེས་ གསོལ་པ་ དང་ །_</s>
    <s id="339:9">བཅོམ་ལྡན་འདས་ ཀྱིས་ འཇམ་དཔལ་ གཞོན་ནུ ར་ གྱུར་པ་ ལ་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="340">
    <s id="340:1">འཇམ་དཔལ་ དེ འི་ ཕྱིར་ ལེགས་པ ར་ རབ་ཏུ་ ཉོན་ ལ་ ཡིད་ ལ་ ཟུང་ ཤིག་ དང་ བཤད་ དོ །_།</s>
  </p>
  <p id="341">
    <s id="341:1">འཇམ་དཔལ་ གཞོན་ནུ ར་ གྱུར་པ ས་ བཅོམ་ལྡན་འདས་ དེ་བཞིན་ ནོ་ ཞེས་ གསོལ་ ཏེ །_</s>
  </p>
  <p id="342">
    <s id="342:1">བཅོམ་ལྡན་འདས་ ཀྱི་ ལྟར་ ཉན་པ་ དང་ །_</s>
    <s id="342:2">བཅོམ་ལྡན་འདས་ ཀྱིས་ དེ་ ལ་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="343">
    <s id="343:1">འཇམ་དཔལ་ མཐའ་ ཡ ས་ དྲི་མེད་ ཅེས་བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="344">
    <s id="344:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ གཟུགས་ ཐམས་ཅད་ ཡོངས་སུ་ དག་པ ར་ སྟོན་ ཏོ །_།</s>
  </p>
  <p id="345">
    <s id="345:1">འཇམ་དཔལ་ མགྱོགས་པ ར་ འགྲོ་བ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="346">
    <s id="346:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ ཉི་མ་ དང་ །_ ཟླ་བ འི་ འོད་ ཟིལ་ གྱིས་ གནོན་པ ར་ བྱེད་ དོ །_།</s>
  </p>
  <p id="347">
    <s id="347:1">འཇམ་དཔལ་ འོད་ཟེར་ འབྱུང་བ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="348">
    <s id="348:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ བརྒྱ་བྱིན་ དང་ །_ ཚངས་པ་ དག་ གི་ གཟི་བརྗིད་ ཟིལ་ གྱིས་ གནོན་པ ར་ བྱེད་ དོ །_།</s>
  </p>
  <p id="349">
    <s id="349:1">འཇམ་དཔལ་ ཡུལ་ སྟོན་པ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="350">
    <s id="350:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ འཁོར་ འདུས་པ་ ཐམས་ཅད་ ཀྱི་ འདོད་ཆགས་ དང་ །_ ཞེ་སྡང་ དང་ །_ གཏི་མུག་ ཞི་བ ར་ བྱེད་ དོ །_།</s>
  </p>
  <p id="351">
    <s id="351:1">འཇམ་དཔལ་ འོད་ཟེར་ ཐོགས་པ་ མེད་པ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="352">
    <s id="352:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ སངས་རྒྱས་ ཀྱི་ ཞིང་ ཐམས་ཅད་ འོད་ཟེར་ གྱིས་ སྣང་བར་ བྱེད་ དོ །_།</s>
  </p>
  <p id="353">
    <s id="353:1">འཇམ་དཔལ་ ཆོས་ ཐམས་ཅད་ མི་ བརྗེད་པ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="354">
    <s id="354:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ སངས་རྒྱས་ ཀྱི་ ཆོས་ བསྟན་པ་ ཐམས་ཅད་ འཛིན་ ཅིང་ གཞན་ ལ་ ཡང་ སྟོན་པ ར་ བྱེད་ དོ །_།</s>
  </p>
  <p id="355">
    <s id="355:1">འཇམ་དཔལ་ སེང་གེ འི་ སྒྲ་ མངོན་པར་ བསྒྲགས་པ འི་ དབྱངས་ ཡིད་ དུ་ འོང་བ་ རྗེས་སུ་ སྒྲོགས་པ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="356">
    <s id="356:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ ཚངས་པ འི་ འཇིག་ [193a] རྟེན་ གྱི་ བར་ དུ་ སྒྲ ས་ མངོན་པར་ གོ་བ ར་ བྱེད་ དོ །_།</s>
  </p>
  <p id="357">
    <s id="357:1">འཇམ་དཔལ་ དགའ་བ་ དང་ །_ མགུ་བ་ དང་ །_ ཚིམ་པ་ ཐམས་ཅད་ ཡང་དག་ པར་ བསྐྱེད་པ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="358">
    <s id="358:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ སེམས་ཅན་ ཐམས་ཅད་ ཀྱི་ སེམས་ དང་ བསམ་པ་ སྣ་ཚོགས་ ཡང་དག་ པར་ མགུ་བ ར་ བྱེད་ དོ །_།</s>
  </p>
  <p id="359">
    <s id="359:1">འཇམ་དཔལ་ ལྟ་བ ས་ ཆོག་ མི་ ཤེས་ ཤིང་ མཆོག་ ཏུ་ དགའ་བ་ དང་ ལྡན་པ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="360">
    <s id="360:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ བལྟ་བ་ དང་ །_ མཉན་པ ས་ ཆོག་ མི་ ཤེས་པ ར་ འགྱུར་ རོ །_།</s>
  </p>
  <p id="361">
    <s id="361:1">འཇམ་དཔལ་ ཡོན་ཏན་ བསམ་ གྱིས་ མི་ ཁྱབ་པ འི་ འབྱུང་གནས་ ཤེས་རབ་ ཀྱི་ ཡུལ་ རིན་པོ་ཆེ འི་ འབྱུང་ཁུངས་ རྒྱུན་ ཅིག་པ་ ཉོན་མོངས་ པ་ མེད་པ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="362">
    <s id="362:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ རྫུ་འཕྲུལ་ བསྟན་པ་ ཐམས་ཅད་ སྟོན་པ་ དང་ །_ སེམས་ཅན་ རྣམས་ འདུལ་བ ར་ བྱེད་ དོ །_།</s>
  </p>
  <p id="363">
    <s id="363:1">འཇམ་དཔལ་ སྒྲ་ སྐད་ ཐམས་ཅད་ ཀྱི་ བརྡ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="364">
    <s id="364:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ སྒྲ་ སྐད་ དང་ བརྗོད་པ་ དང་ །_ བརྡ་ ཐམས་ཅད་ རྟོགས་ ཤིང་</s>
    <s id="364:2">ཡི་གེ་ ཐམས་ཅད་ ཀྱིས་ ཡི་གེ་ གཅིག་ སྟོན་པ་ དང་ །_</s>
    <s id="364:3">ཡི་གེ་ གཅིག་ གིས་ ཡི་གེ་ ཐམས་ཅད་ སྟོན་པ ར་ བྱེད་ དོ །_།</s>
  </p>
  <p id="365">
    <s id="365:1">འཇམ་དཔལ་ ལས་ ཀྱི་ རྣམ་པར་ སྨིན་པ་ ལས་ བྱུང་བ འི་ བསོད་ནམས་ དང་ །_ དགེ་བ འི་ རྩ་བ་ ཐམས་ཅད་ བསགས་ ཤིང་ སྟོན་པ ར་ བྱེད་པ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="366">
    <s id="366:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ ཅང་ མི་སྨྲ་ བར་ སྙོམས་པ ར་ ཞུགས་ ཏེ །_</s>
  </p>
  <p id="367">
    <s id="367:1">ཡི་གེ་ གཅིག་ ཙམ་ ཡང་ མི་ བརྗོད་པ ར་ སེམས་ཅན་ ཐམས་ཅད་ ཀྱིས་ སངས་རྒྱས་ ཀྱི་ སྒྲ་ དང་ །_ ཆོས་ ཀྱི་ སྒྲ་ དང་ །_ དགེ་འདུན་ གྱི་ སྒྲ་ དང་ །_ ཉན་ཐོས་ ཀྱི་ སྒྲ་ དང་ །_ རང་ སངས་རྒྱས་ ཀྱི་ སྒྲ་ དང་ །_ བྱང་ཆུབ་ སེམས་དཔ འི་ སྒྲ་ དང་ །_ ཕ་རོལ་ དུ་ ཕྱིན་པ འི་ སྒྲ་ ཐོས་པ ར་ བྱེད་ དོ །_།</s>
  </p>
  <p id="368">
    <s id="368:1">འཇམ་དཔལ་ གཟུངས་ ཐམས་ཅད་ ལས་ མངོན་པར་ འཕགས་པ འི་ རྒྱལ་པོ་ ཞེས་ བྱ་བ འི་ ཏིང་ངེ་འཛིན་ ཡོད་ དེ །_</s>
  </p>
  <p id="369">
    <s id="369:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ གཟུངས་ མཐའ་ཡས་པ་ བསྒྲུབ་པ་ ལ་ འཇུག་པ་ ཁོང་ དུ་ ཆུད་པ ར་ འགྱུར་ རོ །_།</s>
  </p>
  <p id="370">
    <s id="370:1">འཇམ་དཔལ་ ཆོས་ ཐམས་ཅད་ ལ་ སྤོབས་པ་ བཀོད་པ་ ཞེས་ བྱ་བ འི་ ཏིང་ངེ་འཛིན་ [193b] ཡོད་ དེ །_</s>
  </p>
  <p id="371">
    <s id="371:1">ཏིང་ངེ་འཛིན་ དེ་ ཐོབ་ ན་ བྱང་ཆུབ་ སེམས་དཔའ་ ཡི་གེ་ ཐམས་ཅད་ ལ་ སྤོབས་ ཤིང་ སྒྲ་ སྐད་ ཐམས་ཅད་ དང་ །_ དབྱངས་ ཐམས་ཅད་ དང་ །_ བརྗོད་པ་ ཐམས་ཅད་ ལ་ ཡང་ སྤོབས་པ ར་ འགྱུར་ རོ །_།</s>
  </p>
  <p id="372">
    <s id="372:1">དེ་ནས་ བཅོམ་ལྡན་འདས་ ལ་འཇམ་ དཔལ་ གཞོན་ནུ ར་ གྱུར་པ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="373">
    <s id="373:1">བཅོམ་ལྡན་འདས་ བདག་ ཆོས་ ཀྱི་ རྣམ་ གྲངས་ འདི འི་ ཡོན་ཏན་ བརྗོད་པ འི་ ཁྱད་པར་ ལ་ སྤོབས་ ལགས་སོ །_།</s>
    <s id="373:2">བཅོམ་ལྡན་འདས་ ཀྱིས་ བཀའ་ སྩལ་པ །_ འཇམ་དཔལ་ ཁྱོད་ སྤོབས་པ ར་ བྱོས་ ཤིག _།</s>
    <s id="373:3">འཇམ་དཔལ་ གྱིས་ གསོལ་པ །_</s>
    <s id="373:4">བཅོམ་ལྡན་འདས་ བྱང་ཆུབ་ སེམས་དཔའ་ གང་དག་ ནེམ་ནུར་ མ་ མཆིས་པ་ དང་ །_། ཐེ་ཚོམ་ མ་ མཆིས་པ འི་ སེམས་ ཀྱིས་ ཆོས་ ཀྱི་ རྣམ་ གྲངས་ འདི་ སྟོན་པ་ དང་ །_ འཆང་བ་ དང་ །_ ཀློག་པ་ དང་ །_ ཀུན་ ཆུབ་པ ར་ བགྱིད་པ་ དང་ །_ གཞན་དག་ ལ་ ཡང་ རྒྱ་ ཆེ ར་ ཡང་དག་ པར་ རབ་ཏུ་ སྟོན་པ ར་ བགྱིད་པ་ དེ་ ཚེ་ འདི་ཉིད་ ལ་ གདོན་ མི་ འཚལ་བ ར་ སྤོབས་པ་ འཐོབ་པ ར་ རེ་བ ར་ བགྱི་ སྟེ</s>
  </p>
  <p id="374">
    <s id="374:1">སྤོབས་པ་ མྱུར་བ་ དང་ །_ སྤོབས་པ་ རྒྱ་ཆེ་བ་ དང་ །_ ཟབ་མོ་ ལ་ སྤོབས་པ་ དང་ །_ མི་ བརྗེད་པ འི་ སྤོབས་པ་ དང་ །_ སྤོབས་པ་ སྣ་ཚོགས་ ཐོབ་པ ར་ རེ་བ ར་ བགྱི འོ །_།</s>
  </p>
  <p id="375">
    <s id="375:1">དེ་ ནི་ སེམས་ཅན་ ཐམས་ཅད་ ལ་ ཞེ་ འགྲས་པ་ མ་ མཆིས་པ འི་ སེམས་ སུ་ གྱུར་པ ར་ རེ་བ ར་ བགྱི འོ །_།</s>
  </p>
  <p id="376">
    <s id="376:1">དེ་ ཅིའི་སླད་དུ་ ཞེ་ན །_</s>
    <s id="376:2">གང་ ཇི་ཙམ་ དུ་ ཆོས་ ཀྱི་ རྣམ་ གྲངས་ འདི་ བསྒྲུབ་པ་ དེ་ ནི་ སྤྱོད་པ་ འདི་ཉིད་ དང་ རྗེས་སུ་ འབྲེལ་བ་ ལགས་པ འི་ སླད་ དུའོ །_།</s>
    <s id="376:3">དེ་ནས་ བཅོམ་ལྡན་འདས་ ཀྱིས་ འཇམ་དཔལ་ གཞོན་ནུ ར་ གྱུར་པ་ ལ་ ལེགས་ སོ་ ཞེས་ བྱ་བ་ བྱིན་ ཏེ</s>
  </p>
  <p id="377">
    <s id="377:1">འཇམ་དཔལ་ ལེགས་ སོ་ ལེགས་ སོ །_།</s>
  </p>
  <p id="378">
    <s id="378:1">ཁྱོད་ ཀྱིས་ ཚིག་ འདི་ ལེགས་པ ར་ སྨྲས་ སོ །_།</s>
  </p>
  <p id="379">
    <s id="379:1">འཇམ་དཔལ་ འདི་ལྟ་སྟེ །_ དཔེར་ན་ སྦྱིན་པ་ ནི་ ལོངས་སྤྱོད་ ཆེན་པོ་ འཐོབ་པ ར་ སླུ་བ་ མེད་ དོ །_།</s>
  </p>
  <p id="380">
    <s id="380:1">ཚུལ་ཁྲིམས་ ནི་ མཐོ་རིས་ སུ་ སྐྱེ་བ ར་ སླུ་བ་ མེད་ དོ །_།</s>
  </p>
  <p id="381">
    <s id="381:1">ཐོས་པ་ ནི་ ཤེས་རབ་ ཆེན་པོ ར་ འགྱུར་བ ར་ སླུ་བ་ མེད་ དོ །_།</s>
  </p>
  <p id="382">
    <s id="382:1">སྒོམ་པ་ ནི་ འབྲལ་བ ར་ འགྱུར་བ ར་ སླུ་བ་ མེད་ དོ །_།</s>
  </p>
  <p id="383">
    <s id="383:1">འཇམ་དཔལ་ དེ་བཞིན་ དུ་ ཆོས་ ཀྱི་ རྣམ་ གྲངས་ འདི་ ཡང་ ཚེ་ འདི་ཉིད་ ལ་ སྤོབས་པ་ སྐྱེ་བ ར་ སླུ་བ་ མེད་ དོ །_།</s>
  </p>
  <p id="384">
    <s id="384:1">འཇམ་དཔལ་ འདི་ལྟ་སྟེ །_ དཔེར་ན་ ཉི་མ་ ཤར་བ ས་ ནི་ མུན་པ་ མུན་ནག་ ཐམས་ཅད་ སེལ་བར་ བྱེད་ དོ །_།</s>
  </p>
  <p id="385">
    <s id="385:1">འཇམ་དཔལ་ དེ་བཞིན་ དུ་ ཆོས་ ཀྱི་ རྣམ་ གྲངས་ འདི་ ཡང་ བསྟན་མ་ ཐག་ ཏུ་ སྤོབས་པ་ སྐྱེ་བ ར་ རེ་བ ར་ [194a] བྱ འོ །_།</s>
  </p>
  <p id="386">
    <s id="386:1">འཇམ་དཔལ་ འདི་ལྟ་སྟེ །_ དཔེར་ན་ བྱང་ཆུབ་ ཀྱི་ སྙིང་པོ་ ལ་ འདུག་པ འི་ བྱང་ཆུབ་ སེམས་དཔའ་ ནི་ ངེས་པ ར་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ མངོན་པར་ རྫོགས་པ ར་ འཚང་རྒྱ་བ ར་ འགྱུར་ རོ །_།</s>
  </p>
  <p id="387">
    <s id="387:1">འཇམ་དཔལ་ དེ་བཞིན་ དུ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ གང་ ཆོས་ ཀྱི་ རྣམ་ གྲངས་ འདི་ རབ་ཏུ་ འདོན་པ་ དེ་ཡང་ ཐེ་ཚོམ་ མེད་པར་ ངེས་པ ར་ ཚེ་ འདི་ཉིད་ ལ་ སྤོབས་པ་ ཐོབ་པ ར་ འགྱུར་ རོ །_།</s>
  </p>
  <p id="388">
    <s id="388:1">འཇམ་དཔལ་ དེ་ལྟ་བས་ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ཚེ་ འདི་ཉིད་ ལ་ སྤོབས་པ་ ཐོབ་པ ར་ འདོད་པ ས་ ནེམ་ནུར་ མེད་པ་ དང་ །_ ཐེ་ཚོམ་ མེད་པ འི་ སེམས་ ཀྱིས་ ཆོས་ ཀྱི་ རྣམ་ གྲངས་ འདི་ གཟུང་བ ར་ བྱ །_</s>
  </p>
  <p id="389">
    <s id="389:1">བཅང་བ ར་ བྱ །_ ཁ་ཏོན་ དུ་ བྱ །_ བཀླག་ པར་ བྱ །_ ཀུན་ ཆུབ་པ ར་ བྱ །_ གཞན་དག་ ལ་ ཡང་ རྒྱ་ ཆེ ར་ ཡང་དག་ པར་ རབ་ཏུ་ བསྟན་པ ར་ བྱ འོ །_།</s>
  </p>
  <p id="390">
    <s id="390:1">དེ་ནས་ བཅོམ་ལྡན་འདས་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ དྲི་མ་ མེད་པ འི་ སྙིང་པོ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="391">
    <s id="391:1">བཅོམ་ལྡན་འདས་ བདག་ གིས་ ཀྱང་ བཅོམ་ལྡན་འདས་ ཡོངས་སུ་ མྱ་ངན་ ལས་ འདས་ ནས་ བྱང་ཆུབ་ སེམས་དཔའ་ གང་ ནེམ་ནུར་ མ་ མཆིས་པ་ དང་ །_།</s>
    <s id="391:2">ཐེ་ཚོམ་ མ་ མཆིས་པ འི་ སེམས་ ཀྱིས་ ཆོས་ ཀྱི་ རྣམ་ གྲངས་ འདི་ འཛིན་པ་ དང་ །_ འཆང་བ་ དང་ །_ ཀློག་པ་ དང་ །_ ཀུན་ ཆུབ་པ ར་ བགྱིད་པ་ དང་ །_ གཞན་དག་ ལ་ ཡང་ རྒྱ་ ཆེ ར་ ཡང་དག་ པར་ རབ་ཏུ་ སྟོན་པ ར་ འགྱུར་བ་ དེ་ ལ་ སྤོབས་པ་ ཉེ་བ ར་ བསྒྲུབ་པ ར་ བགྱི འོ །_།</s>
  </p>
  <p id="392">
    <s id="392:1">དེ་ནས་ བདུད་ སྡིག་ཅན་ ངུ་ ཞིང་ སྨྲེ་སྔགས་ འདོན་ བཞིན་ དུ་ བཅོམ་ལྡན་འདས་ ག་ལ་བ་ དེར་ སོང་ སྟེ་ ཕྱིན་ ནས་ བཅོམ་ལྡན་འདས་ ལ་ འདི་སྐད་ ཅེས་ གསོལ་ ཏོ །_།</s>
  </p>
  <p id="393">
    <s id="393:1">བཅོམ་ལྡན་འདས་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ནི་ ཐུགས་རྗེ་ དང་ ལྡན་ ཞིང་ སེམས་ཅན་ སྡུག་བསྔལ་བ་ རྣམས་ ལ་ བདེ་བ་ རབ་ཏུ་ སྩོལ་བ་ ལགས་ ན །_</s>
  </p>
  <p id="394">
    <s id="394:1">བཅོམ་ལྡན་འདས་ ཀྱིས་ བདག་ གི་ ཡིད་ མི་ བདེ་བ་ དེ་ ལེགས་པ ར་ བསལ་བ འི་ སླད་ དུ་ ཆོས་ ཀྱི་ རྣམ་ གྲངས་ འདི་ སླར་ཞིང་ བྱིན་ གྱིས་ མི་ བརླབ་ ཏུ་ གསོལ །_</s>
  </p>
  <p id="395">
    <s id="395:1">བཅོམ་ལྡན་འདས་ གང་ གི་ ཚེ་ བཅོམ་ལྡན་འདས་ བྱང་ཆུབ་ ཀྱི་ སྙིང་པོ་ ལ་ བཞུགས་པ་ དང་ །_</s>
    <s id="395:2">ད་ལྟ ར་ ཆོས་ ཀྱི་ རྣམ་ གྲངས་ འདི་ བསྟན་པ འི་ ཚེ་ [194b] བདག་ འདིར་ ཤིན་ དུ་ ཆེ ར་ སྡུག་བསྔལ་ ཞིང་ ཡིད་ མི་ བདེ་བ་ དང་ །_ མྱ་ངན་ གྱི་ ཟུག་རྔུས་ གཟིར་བ ར་ གྱུར་པ་ ལགས་སོ །_།</s>
    <s id="395:3">བཅོམ་ལྡན་འདས་ ཐ་ན་ ཆོས་ ཀྱི་ རྣམ་ གྲངས་ འདི་ སེམས་ཅན་ གང་དག་ གི་ རྣ་ལམ་ དུ་ གྲག་པ ར་ གྱུར་པ་ དེ་དག་ ཐམས་ཅད་ ཀྱང་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ལས་ སླར་ མི་ ལྡོག་པ ར་ འགྱུར་ ལགས་ ན །_</s>
  </p>
  <p id="396">
    <s id="396:1">གང་དག་ གིས་ ཐོས་ ནས་ འཛིན་པ་ དང་ །_ འཆང་བ་ དང་ །_ ཀློག་པ་ དང་ །_ ཀུན་ ཆུབ་པ ར་ བགྱིད་པ་ དང་ །_ གཞན་དག་ ལ་ ཡང་ རྒྱ་ ཆེ ར་ ཡང་དག་ པར་ རབ་ཏུ་ སྟོན་པ ར་ བགྱིད་པ་ དེ་ ཐམས་ཅད་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ལས་ སླར་ མི་ ལྡོག་པ ར་ འགྱུར་བ་ ལྟ་ སྨོས་ ཀྱང་ ཅི་ འཚལ་ ཏེ</s>
  </p>
  <p id="397">
    <s id="397:1">སེམས་ཅན་ དེ་དག་ ཐམས་ཅད་ ནི་ ཡོངས་སུ་ མྱ་ངན་ ལས་ འདའ་བ ར་ འགྱུར་ ལགས་སོ །_།</s>
    <s id="397:2">བཅོམ་ལྡན་འདས་ དེ འི་ སླད་ དུ་ བདག་ གི་ བདུད་ ཀྱི་ གནས་ སྟོངས་པ ར་ འགྱུར་བ་ ལགས་ ན་</s>
    <s id="397:3">དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ནི་ ཐུགས་རྗེ་ དང་ ལྡན་ ཞིང་ སྡུག་བསྔལ་བ་ རྣམས་ ལ་ བདེ་བ་ སྩོལ་བ་ ལགས་ ན །_</s>
  </p>
  <p id="398">
    <s id="398:1">བཅོམ་ལྡན་འདས་ བདག་ དབུགས་དབྱུང་ དུ་ གསོལ །_</s>
  </p>
  <p id="399">
    <s id="399:1">བདེ་བ ར་ གཤེགས་པ་ བདག་ དབུགས་དབྱུང་ དུ་ གསོལ །_</s>
  </p>
  <p id="400">
    <s id="400:1">དེ་ནས་ བཅོམ་ལྡན་འདས་ ཀྱིས་ བདུད་ སྡིག་ཅན་ ལ་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="401">
    <s id="401:1">སྡིག་ཅན་ མ་ འཇིགས་ ཤིག _། སེམས་ཅན་ ཐམས་ཅད་ ཀྱང་ ཡོངས་སུ་ མྱ་ངན་ ལས་ འདའ་བ ར་ མི་ འགྱུར་ ལ །_།</s>
    <s id="401:2">སྡིག་ཅན་ ང་ ཡང་ ཆོས་ ཀྱི་ རྣམ་ གྲངས་ འདི་ ལ་ བྱིན་ གྱིས་ རློབ་པ ར་ མི་ བྱེད་ ཀྱིས་ སྡིག་ཅན་ མ་ འཇིགས་ ཤིག _།</s>
    <s id="401:3">དེ་ནས་ བཅོམ་ལྡན་འདས་ ཀྱིས་ དབུགས་དབྱུང་བ་ མཛད་པ ས་ བདུད་ སྡིག་ཅན་ ཚིམ་ ཞིང་ མགུ་ ལ་ ཡི་ རངས་ ཏེ །_</s>
  </p>
  <p id="402">
    <s id="402:1">རབ་ཏུ་ དགའ་ ཞིང་ །_ དགའ་བ་ དང་ །_ ཡིད་ བདེ་བ་ སྐྱེས་ ནས་ དེ་ཉིད་ དུ་ མི་སྣང་བ ར་ གྱུར་ ཏོ །_།</s>
  </p>
  <p id="403">
    <s id="403:1">དེ་ནས་ བཅོམ་ལྡན་འདས་ ལ་འཇམ་ དཔལ་ གཞོན་ནུ ར་ གྱུར་པ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="404">
    <s id="404:1">བཅོམ་ལྡན་འདས་ ཅི་ ལས་ དགོངས་ ཏེ་ དེ་སྐད་ དུ་ ང་ ཆོས་ ཀྱི་ རྣམ་ གྲངས་ འདི་ ལ་ བྱིན་ གྱིས་ རློབ་པ ར་ མི་ བྱེད་ དོ་ ཞེས་ བདུད་ སྡིག་ཅན་ ལ་ བཀའ་ སྩལ །_</s>
  </p>
  <p id="405">
    <s id="405:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="405:2">འཇམ་དཔལ་ ཆོས་ ཐམས་ཅད་ ནི་ བྱིན་ གྱི་ རླབས་ མེད་པ ས་ བྱིན་ [195a] གྱིས་ བརླབས་པ་ ཡིན་ ཏེ །_</s>
  </p>
  <p id="406">
    <s id="406:1">ཆོས་ ཀྱི་ རྣམ་ གྲངས་ འདི་ ཡང་ བྱིན་ གྱི་ རླབས་ མེད་པ ས་ བྱིན་ གྱིས་ བརླབས་པ་ ཡིན་པ ས །_</s>
    <s id="406:2">འཇམ་དཔལ་ དེ འི་ ཕྱིར་ ངས་ བདུད་ སྡིག་ཅན་ ལ་ འདི་སྐད་ དུ་ ང་ ཆོས་ ཀྱི་ རྣམ་ གྲངས་ འདི་ ལ་ བྱིན་ གྱིས་ རློབ་པ ར་ མི་ བྱེད་ དོ་ ཞེས་ སྨྲས་ སོ །_།</s>
  </p>
  <p id="407">
    <s id="407:1">འཇམ་དཔལ་ བདེན་པ་ དང་ བདེན་པ འི་ ཚིག་ གང་ གིས་ ཆོས་ ཐམས་ཅད་ བྱིན་ གྱི་ རླབས་ མེད་པ ས་ བྱིན་ གྱིས་ བརླབས་པ་ དང་ །_</s>
    <s id="407:2">ཐ་དད་ དུ་ དབྱེར་ མེད་པ་ དང་ །_ བརྗོད་ དུ་ མེད་པ་ དང་ །_ མཚན་ཉིད་ མེད་པ་ དང་ །_ བསྙད་ དུ་ མེད་པ་ དང་ །_ སྨྲ ར་ མེད་པ་ དང་ །_ གཉིས་ སུ་ མེད་པ་ དང་ །_ གཉིས་ དང་ བྲལ་བ་ དང་ །_ ཡང་དག་པ འི་ མཐའ་ དང་ མཉམ་པ་ དང་ །_</s>
    <s id="407:3">དེ་བཞིན་ཉིད་ དུ་ ཞུགས་པ་ དང་ །_ ཆོས་ ཀྱི་ དབྱིངས་ ཀྱི་ མཚན་ཉིད་ ཡིན་པ འི་ བདེན་པ་ དང་</s>
    <s id="407:4">བདེན་པ འི་ ཚིག་ དེས་ ཆོས་ ཀྱི་ རྣམ་ གྲངས་ འདི་ འཛམ་བུ འི་ གླིང་ ན་ རབ་ཏུ་ སྤྱོད་པ ར་ གྱུར་ཅིག _།</s>
  </p>
  <p id="408">
    <s id="408:1">དེ་ནས་ བཅོམ་ལྡན་འདས་ ཀྱིས་ བདེན་པ འི་ བྱིན་ གྱིས་ བརླབས་ དེ་ མཛད་ ནས་ ཚེ་ དང་ ལྡན་པ་ ཀུན་དགའ་བོ་ ལ་ བཀའ་ སྩལ་པ །_</s>
    <s id="408:2">ཀུན་དགའ་བོ་ ཆོས་ ཀྱི་ ཕུང་པོ་ བརྒྱད་ ཁྲི་ བཞི་ སྟོང་ གང་ཡིན་པ་ དང་ །_</s>
    <s id="408:3">ཆོས་ ཀྱི་ རྣམ་ གྲངས་ འདི་ གང་ཡིན་པ་ དེ་དག་ ནི་ མཉམ་པ འི་ ཕྱིར་ ཁྱོད་ ཀྱིས་ ཀུན་ ནས་ སྒོ འི་ ཆོས་ ཀྱི་ རྣམ་ གྲངས་ འདི་ ཟུང་ ཤིག _། ཆོངས་ ཤིག _། ལྷོགས་ ཤིག _། ཀུན་ ཆུབ་པ ར་ གྱིས་ ཤིག _། གཞན་དག་ ལ་ ཡང་ རྒྱ་ ཆེ ར་ ཡང་དག་ པར་ རབ་ཏུ་ སྟོན་ ཅིག _།</s>
  </p>
  <p id="409">
    <s id="409:1">དེ་ ཅིའི་ཕྱིར་ ཞེ་ན །_</s>
    <s id="409:2">ཀུན་དགའ་བོ་ དེ་བཞིན་ གཤེགས་པ་ ནི་ ཀུན་ ནས་ སྒོ འི་ ཆོས་ ཀྱི་ དབྱིངས་ འདི་ ལེགས་པ ར་ ཐུགས་ སུ་ ཆུད་ ནས་ སེམས་ཅན་ རྣམས་ ལ་ ཆོས་ ཀྱི་ ཕུང་པོ་ བརྒྱད་ ཁྲི་ བཞི་ སྟོང་ སྟོན་པ ར་ མཛད་པ འི་ ཕྱིར་ རོ །_།</s>
  </p>
  <p id="410">
    <s id="410:1">ཀུན་དགའ་བོ་ དེ་ལྟ་བས་ན་ ཆོས་ ཀྱི་ རྣམ་ གྲངས་ འདི་ ལེགས་པ ར་ བསྲུང་བ་ དང་ །_ ལེགས་པ ར་ གཟུང་བ་ དང་ །_ ལེགས་པ ར་ ཀུན་ ཆུབ་པ ར་ གྱིས་ ཤིག _།</s>
    <s id="410:2">བཅོམ་ལྡན་འདས་ ཀྱིས་ དེ་སྐད་ ཅེས་ བཀའ་ སྩལ་ ནས</s>
  </p>
  <p id="411">
    <s id="411:1">བྱང་ཆུབ་ སེམས་དཔའ་ སེམས་དཔའ་ ཆེན་པོ་ དྲི་མ་ མེད་པ འི་ སྙིང་པོ་ དང་ །_ འཇམ་དཔལ་ གཞོན་ནུ ར་ གྱུར་པ་ དང་ །_ ཚེ་ དང་ ལྡན་པ་ ཀུན་དགའ་བོ་ དང་ །_ ལྷ་ དང་ །_ མི་ དང་ །_ ལྷ་མ་ ཡིན་ དང་ །_ དྲི་ཟ ར་ བཅས་པ འི་ འཇིག་རྟེན་ ཡི་ རངས་ ཏེ །_ བཅོམ་ལྡན་འདས་ ཀྱིས་ གསུངས་པ་ ལ་ མངོན་པར་ བསྟོད་ དོ །།_།།</s>
  </p>
  <p id="412">
    <s id="412:1">འཕགས་པ་ དཀོན་མཆོག་ བརྩེགས་པ་ ཆེན་པོ འི་ ཆོས་ ཀྱི་ རྣམ་ གྲངས་ ལེའུ་ སྟོང་ཕྲག་ བརྒྱ་པ་ ལས །_ ཀུན་ ནས་ སྒོ འི་ ལེའུ་ ཞེས་ བྱ་བ་ སྟེ་ ལེའུ་ བཅུ་པ་ རྫོགས་ སོ །།_།།</s>
  </p>
  <p id="413">
    <s id="413:1">རྒྱ་གར་ གྱི་ མཁན་པོ་ ཛི་ན་མི་ཏྲ་ དང་ །_ སུ་ རེན་ དྲ་བོ་ དྷི་ དང་ །_ ཞུ་ཆེན་ གྱི་ ལོ་ ཙྪ་བ་ བན་དེ་ ཡེ་ཤེས་ སྡེས་ བསྒྱུར་ ཅིང་ ཞུས་ ཏེ་ གཏན་ ལ་ ཕབ་པ །།_།།</s>
  </p>
</text>
