<?xml version='1.0' encoding='utf-8'?>
<text>
  <p id="1">
    <s id="1:1">[240b] ༄༅༅།_། རྒྱ་གར་ སྐད་ དུ །_ ཨཱརྱ་བོ་ དྷི་ པཀྵ་ ནིར་ དེ་ ཤ་ ནཱ་མ་ མ་ ཧཱ་ ཡཱ་ ན་ སཱུ་ ཏྲ །_ བོད་སྐད་ དུ །_</s>
    <s id="1:2">འཕགས་པ་ བྱང་ཆུབ་ ཀྱི་ ཕྱོགས་ བསྟན་པ་ ཞེས་ བྱ་བ་ ཐེག་པ་ ཆེན་པོ འི་ མདོ །_</s>
    <s id="1:3">སངས་རྒྱས་ དང་ །_ བྱང་ཆུབ་ སེམས་དཔའ་ ཐམས་ཅད་ ལ་ ཕྱག་ འཚལ་ ལོ །_།</s>
  </p>
  <p id="2">
    <s id="2:1">འདི་སྐད་ བདག་ གིས་ ཐོས་པ་ དུས་ གཅིག་ ན །_</s>
  </p>
  <p id="3">
    <s id="3:1">བཅོམ་ལྡན་འདས་ རྒྱལ་པོ འི་ ཁབ་ ན་ བྱ་རྒོད་ ཀྱི་ ཕུང་པོ འི་ རི་ ལ་ དགེ་སློང་ ལྔ་ བརྒྱ་ ཙམ་ གྱི་ དགེ་སློང་ གི་ དགེ་འདུན་ ཆེན་པོ་ དང་ །_ བྱམས་པ་ དང་ །_ འཇམ་དཔལ་ ལ་སོགས་པ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམས་ དང་ ཐབས་ཅིག་ ཏུ་ བཞུགས་ ཏེ</s>
  </p>
  <p id="4">
    <s id="4:1">དེ་ནས་ བཅོམ་ལྡན་འདས་ ཀྱིས་ འཇམ་དཔལ་ གཞོན་ནུ ར་ གྱུར་པ་ ལ་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="5">
    <s id="5:1">འཇམ་དཔལ་ ཕྱིན་ ཅི་ ལོག་ བཞི་པོ་ དག་ གིས་ སེམས་ ཕྱིན་ ཅི་ ལོག་ ཏུ་ གྱུར་པ འི་ སེམས་ཅན་ རྣམས་ འཕགས་པ འི་ བདེན་པ་ བཞི་པོ་ དག་ [241a]  ཡང་དག་པ་ ཇི་ལྟ་ བ་ བཞིན་ དུ་མ་ མཐོང་བ འི་ ཕྱིར་ འདི་ལྟར་ ཡང་དག་པ་ མ་ཡིན་པ འི་ འཁོར་བ་ ལས་མི་ འད འོ །_།</s>
  </p>
  <p id="6">
    <s id="6:1">དེ་སྐད་ ཅེས་ བཀའ་ སྩལ་པ་ དང་ །_ བཅོམ་ལྡན་འདས་ ལ་འཇམ་ དཔལ་ གཞོན་ནུ ར་ གྱུར་པ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="7">
    <s id="7:1">བཅོམ་ལྡན་འདས་ ཇི་ལྟ ར་ དམིགས་ ན་ སེམས་ཅན་ རྣམས་ འཁོར་བ་ ལས་མི་ འདའ་བ་ བཤད་ དུ་ གསོལ །_</s>
  </p>
  <p id="8">
    <s id="8:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="8:2">འཇམ་དཔལ་ སེམས་ཅན་ རྣམས་ བདག་ དང་ །_ བདག་ གིར་ ཁས་ལེན་པ འི་ ཕྱིར་ འཁོར་བ་ ལས་མི་ འད འོ །_།</s>
  </p>
  <p id="9">
    <s id="9:1">དེ་ ཅིའི་ཕྱིར་ ཞེ་ན །_</s>
    <s id="9:2">འཇམ་དཔལ་ སུ་ བདག་ དང་ གཞན་ དུ་ ཡང་དག་ པར་ རྗེས་སུ་ མཐོང་བ་ དེ་ལས་ མངོན་པར་ འདུ་བྱེད་ པར་ འགྱུར་བ འི་ ཕྱིར་ རོ །_།</s>
  </p>
  <p id="10">
    <s id="10:1">འཇམ་དཔལ་ བྱིས་པ་ སོ་སོ འི་ སྐྱེ་བོ་ ཐོས་པ་ དང་ མི་ ལྡན་པ་ ནི་ ཆོས་ ཐམས་ཅད་ ཤིན་ཏུ་ ཡོངས་སུ་ མྱ་ངན་ ལས་ འདས་པ ར་ རབ་ཏུ་ མི་ ཤེས་ ཏེ །_བདག་ དང་ གཞན་ དུ་ དམིགས་ སོ །_།</s>
  </p>
  <p id="11">
    <s id="11:1">དམིགས་ ནས་ ལུས་ དང་ །_ ངག་ དང་ །_ ཡིད་ ཀྱི་ ལས་ རྣམ་པ་ གསུམ་ མངོན་པར་ འདུ་བྱེད་ དོ །_།</s>
    <s id="11:2"/>
  </p>
  <p id="12">
    <s id="12:1">དེ་ མེད་པ་ ལ་ སྒྲོ་ བཏགས་ ནས་ བདག་ འདོད་ཆགས་ སོ །_།</s>
  </p>
  <p id="13">
    <s id="13:1">བདག་ ཞེ་སྡང་ ངོ་ །_།</s>
  </p>
  <p id="14">
    <s id="14:1">བདག་ གཏི་མུག་ གོ་ ཞེས་ རྣམ་པར་ རྟོག་ གོ །_།</s>
  </p>
  <p id="15">
    <s id="15:1">གལ་ཏེ་ དེ་དེ་ བཞིན་ གཤེགས་པ འི་ བསྟན་པ་ ལ་ རབ་ཏུ་ བྱུང་ ན་ དེ་ འདི་ སྙམ་ དུ་ སེམས་ ཏེ །_</s>
  </p>
  <p id="16">
    <s id="16:1">བདག་ ནི་ ཚུལ་ཁྲིམས་ དང་ ལྡན་པ །_</s>
    <s id="16:2">བདག་ ནི་ ཚངས་པ ར་ སྤྱོད་པ་ སྟེ །_</s>
  </p>
  <p id="17">
    <s id="17:1">བདག་ འཁོར་བ་ ལས་ འདའ་བ ར་ བྱ འོ །_།</s>
  </p>
  <p id="18">
    <s id="18:1">བདག་ ཡོངས་སུ་ མྱ་ངན་ ལས་ འདས་པ་ རྗེས་སུ་ ཐོབ་པ ར་ བྱ འོ །_།</s>
  </p>
  <p id="19">
    <s id="19:1">བདག་ སྡུག་བསྔལ་ རྣམས་ ལས་ ཐར་བ ར་ བྱ འོ་</s>
    <s id="19:2">སྙམ་ མོ །_།</s>
  </p>
  <p id="20">
    <s id="20:1">དེ་ ཆོས་ འདི་དག་ ནི་ དགེ་བ་ དག་ གོ །_།</s>
  </p>
  <p id="21">
    <s id="21:1">ཆོས་ འདི་དག་ ནི་ མི་དགེ་བ་ དག་ གོ་</s>
    <s id="21:2">སྙམ་ དུ་ རྟོག་ གོ །_།</s>
  </p>
  <p id="22">
    <s id="22:1">དེ་ ཆོས་ འདི་དག་ ནི་ སྤང་བ ར་ བྱ་བ་ དག་ གོ །_།</s>
  </p>
  <p id="23">
    <s id="23:1">ཆོས་ འདི་དག་ ནི་ མངོན་དུ་ བྱ་བ་ དག་ གོ །_།</s>
  </p>
  <p id="24">
    <s id="24:1">སྡུག་བསྔལ་ ནི་ ཡོངས་སུ་ ཤེས་པ ར་ བྱ་བ འོ །_།</s>
  </p>
  <p id="25">
    <s id="25:1">ཀུན་འབྱུང་བ་ ནི་ སྤང་བ ར་ བྱ་བ འོ །_།</s>
  </p>
  <p id="26">
    <s id="26:1">འགོག་པ་ ནི་ མངོན་སུམ་ དུ་ བྱ་བ འོ །_།</s>
  </p>
  <p id="27">
    <s id="27:1">ལམ་ ནི་ བསྒོམ་ པ ར་ བྱ་བ འོ་</s>
    <s id="27:2">སྙམ་ དུ་ རྟོག་ གོ །_།</s>
  </p>
  <p id="28">
    <s id="28:1">དེ་ འདུ་བྱེད་ རྣམས་ ནི་ མི་རྟག་པ །_ འདུ་བྱེད་ རྣམས་ ནི་ སྡུག་བསྔལ་བ །_ འདུ་བྱེད་ རྣམས་ ནི་ ཀུན་ ཏུ་ འབར་བ་ སྟེ །_</s>
  </p>
  <p id="29">
    <s id="29:1">འདུ་བྱེད་ རྣམས་ ལས་ བདག་ འབྲོས་པ ར་ བྱ འོ་ སྙམ་ དུ་ རྟོག་ གོ །_།</s>
  </p>
  <p id="30">
    <s id="30:1">དེས་ དེ་ལྟ ར་ བརྟགས་པ ས་ མཚན་མ་ སྔོན་ དུ་ འགྲོ་བ འི་ ཡིད་འབྱུང་བ་ དང་ ལྡན་པ །_ [241b]  མཚན་མ་ སྔོན་ དུ་ འགྲོ་བ འི་ འདུ་ཤེས་ ཡིད་ ལ་ བྱེད་པ་ དག་ སྐྱེ འོ །_།</s>
  </p>
  <p id="31">
    <s id="31:1">དེ་ འདི་ སྙམ་ དུ་ སེམས་ ཏེ །_</s>
  </p>
  <p id="32">
    <s id="32:1">གང་ ཆོས་ འདི་དག་ ཡོངས་སུ་ ཤེས་པ་ དེ་ ནི་ སྡུག་བསྔལ་ ཡོངས་སུ་ ཤེས་པ འོ་ སྙམ་ མོ །_།</s>
  </p>
  <p id="33">
    <s id="33:1">དེ་ འདི་ སྙམ་ དུ་ སེམས་ ཏེ །_</s>
  </p>
  <p id="34">
    <s id="34:1">བདག་ གིས་ ཀུན་འབྱུང་བ་ སྤང་བ ར་ བྱ འོ་ སྙམ་ ནས་ དེ་ ཆོས་ ཐམས་ཅད་ ཀྱིས་ ཉེན་ ཏེ་ མ་ རྟོགས་ སོ །_།</s>
  </p>
  <p id="35">
    <s id="35:1">སྐྲག་ གོ །_།</s>
  </p>
  <p id="36">
    <s id="36:1">དངང་ ངོ་ །_།</s>
  </p>
  <p id="37">
    <s id="37:1">དངང་ བར་ འགྱུར་ རོ །_།</s>
  </p>
  <p id="38">
    <s id="38:1">དེ་ འདི་ སྙམ་ དུ་ སེམས་ ཏེ །_</s>
  </p>
  <p id="39">
    <s id="39:1">ཆོས་ དེ་དག་ མངོན་དུ་ བྱེད་པ་ གང་ཡིན་པ་ དང་ །_ ཆོས་ དེ་དག་ གིས་ ཉེན་པ་ གང་ཡིན་པ་ དེ་ ནི །_ ཀུན་འབྱུང་བ་ སྤོང་བ འོ་ སྙམ་ མོ །_།</s>
  </p>
  <p id="40">
    <s id="40:1">དེ་ འདི་ སྙམ་ དུ་ སེམས་ ཏེ །_</s>
  </p>
  <p id="41">
    <s id="41:1">བདག་ གིས་ འགོག་པ་ མངོན་སུམ་ དུ་ བྱ འོ་ སྙམ་ ནས་ དེས་ ཆོས་ དེ་དག་ བརྟགས་ ཏེ་ འགོག་པ་ ཡིན་པ་ སྙམ་ དུ་ ཤེས་ སོ །_།</s>
  </p>
  <p id="42">
    <s id="42:1">དེ་ འདི་ སྙམ་ དུ་ སེམས་ ཏེ །_</s>
  </p>
  <p id="43">
    <s id="43:1">འདི་དག་ ནི་ འགོག་པ་ མངོན་སུམ་ དུ་ བྱེད་པ འོ་ སྙམ་ མོ །_།</s>
  </p>
  <p id="44">
    <s id="44:1">དེ་ འདི་ སྙམ་ དུ་ སེམས་ ཏེ །_</s>
  </p>
  <p id="45">
    <s id="45:1">བདག་ གིས་ ལམ་ བསྒོམ་པ ར་ བྱ འོ་ སྙམ་ ནས་ དེ་ གཅིག་པུ་ དབེན་པ ར་ སོང་ སྟེ །_</s>
  </p>
  <p id="46">
    <s id="46:1">ཆོས་ དེ་དག་ ཡིད་ ལ་ བྱེད་པ ས་ ཞི་གནས་ འཐོབ་བོ །_།</s>
    <s id="46:2">དེ་ ཡིད་འབྱུང་བ་ ཡིད་ ལ་ བྱེད་པ་ དེ་ དང་ ཞི་གནས་ འཐོབ་པ་ དེས་ ཆོས་ ཐམས་ཅད་ དང་སེམས་ འགྲས་ སོ །_།</s>
  </p>
  <p id="47">
    <s id="47:1">འབྲལ་ ལོ །_།</s>
  </p>
  <p id="48">
    <s id="48:1">ལྡོག་ གོ །_།</s>
  </p>
  <p id="49">
    <s id="49:1">ལོག་ ནས་ མངོན་པར་ མི་ དགའ་བ འི་ སེམས་བསྐྱེད་ དོ །_།</s>
  </p>
  <p id="50">
    <s id="50:1">དེ་ འདི་ སྙམ་ དུ་ སེམས་ ཏེ །_</s>
  </p>
  <p id="51">
    <s id="51:1">བདག་ ནི་ སྡུག་བསྔལ་ ཐམས་ཅད་ ལས་ ཐར་ ཏེ །_</s>
  </p>
  <p id="52">
    <s id="52:1">བདག་ གིས་ ཡང་ གོང་ དུ་ བྱ་བ་ ཅི་ཞིག་ ཡོད་ ཀྱིས་ བདག་ ནི་ དགྲ་བཅོམ་པ འོ་</s>
    <s id="52:2">སྙམ་ དུ་ བདག་ཉིད་ ཀྱིས་ ཤེས་པ་ ལས་ དེ་ འཆི་བ འི་ དུས་ ཀྱི་ ཚེ་ སྐྱེ་བ་ ཡང་དག་ པར་ རྗེས་སུ་ མཐོང་ ནས་</s>
  </p>
  <p id="53">
    <s id="53:1">དེ་ སངས་རྒྱས་ ཀྱི་ བྱང་ཆུབ་ ལ་ དོགས་པ་ དང་ །_ ཡིད་གཉིས་ དང་ །_ ཐེ་ཙོམ་ ཟ འོ །_།</s>
  </p>
  <p id="54">
    <s id="54:1">དེ་ ཐེ་ཙོམ་ དུ་ ལྟུང་བ འི་ སེམས་ ཀྱིས་ འཆི་བ འི་ དུས་བྱ ས་ ནས་ སེམས་ཅན་ དམྱལ་བ་ ཆེན་པོ་ རྣམས་ སུ་ སྐྱེ འོ །_།</s>
  </p>
  <p id="55">
    <s id="55:1">དེ་ ཅིའི་ཕྱིར་ ཞེ་ན །_</s>
    <s id="55:2">དེ་ ཆོས་ ཐམས་ཅད་ མ་ སྐྱེས་པ་ ལ་ རྣམ་པར་ བརྟགས་པ འི་ ཕྱིར་ རོ །_།</s>
  </p>
  <p id="56">
    <s id="56:1">དེ་ནས་ བཅོམ་ལྡན་འདས་ ལ་འཇམ་ དཔལ་ གཞོན་ནུ ར་ གྱུར་པ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="57">
    <s id="57:1">བཅོམ་ལྡན་འདས་ འཕགས་པ འི་ བདེན་པ་ བཞི་པོ་ དག་ ཇི་ལྟ ར་ བལྟ་བ ར་ བགྱི །_</s>
  </p>
  <p id="58">
    <s id="58:1">བཀའ་ སྩལ་པ །_</s>
    <s id="58:2">འཇམ་དཔལ་ སུ ས་ འདུ་བྱེད་ ཐམས་ཅད་ སྐྱེ་བ་ མེད་པར་ མཐོང་བ་ དེས་ སྡུག་བསྔལ་ ཡོངས་སུ་ ཤེས་ སོ །_།</s>
  </p>
  <p id="59">
    <s id="59:1">སུ ས་ ཆོས་ ཐམས་ཅད་ འབྱུང་བ་ མེད་པར་ [242a]  མཐོང་བ་ དེས་ ཀུན་འབྱུང་བ་ སྤངས་ སོ །_།</s>
  </p>
  <p id="60">
    <s id="60:1">སུ ས་ ཆོས་ ཐམས་ཅད་ ཤིན་ཏུ་ ཡོངས་སུ་ མྱ་ངན་ ལས་ འདས་པ ར་ མཐོང་བ་ དེས་ འགོག་པ་ མངོན་སུམ་ དུ་ བྱས་ སོ །_།</s>
  </p>
  <p id="61">
    <s id="61:1">སུ ས་ ཆོས་ ཐམས་ཅད་ དངོས་པོ་ མེད་པར་ མཐོང་བ་ དེས་ ལམ་ བསྒོམས་ སོ །_།</s>
  </p>
  <p id="62">
    <s id="62:1">འཇམ་དཔལ་ སུ ས་ འཕགས་ པ འི་ བདེན་པ་ བཞི་པོ་ དག་ འདི་ ལྟ་བུ ར་ མཐོང་བ་ དེ་ ཆོས་ འདི་དག་ ནི་ དགེ་བ་ དག་ གོ །_།</s>
  </p>
  <p id="63">
    <s id="63:1">ཆོས་ འདི་དག་ ནི་ མི་དགེ་བ་ དག་ གོ །_།</s>
  </p>
  <p id="64">
    <s id="64:1">ཆོས་ འདི་དག་ ནི་ སྤང་བ ར་ བྱ་བ་ དག་ གོ །_།</s>
  </p>
  <p id="65">
    <s id="65:1">ཆོས་ འདི་དག་ ནི་ མངོན་སུམ་ དུ་ བྱ་བ་ དག་ གོ །_།</s>
  </p>
  <p id="66">
    <s id="66:1">སྡུག་བསྔལ་ ནི་ ཡོངས་སུ་ ཤེས་པ ར་ བྱ་བ འོ །_།</s>
  </p>
  <p id="67">
    <s id="67:1">ཀུན་འབྱུང་བ་ ནི་ སྤང་ བ ར་ བྱ་བ འོ །_།</s>
  </p>
  <p id="68">
    <s id="68:1">འགོག་པ་ ནི་ མངོན་སུམ་ དུ་ བྱ་བ འོ །_།</s>
  </p>
  <p id="69">
    <s id="69:1">ལམ་ ནི་ བསྒོམ་པ ར་ བྱ་བ འོ་ སྙམ་ དུ་ མི་ རྟོག་ རྣམ་པར་ མི་ རྟོག་ གོ །_།</s>
  </p>
  <p id="70">
    <s id="70:1">དེ་ ཅིའི་ཕྱིར་ ཞེ་ན །_ གང་ ལ་ བྱིས་པ་ སོ་སོ འི་ སྐྱེ་བོ་ དག་ ཆགས་པ་ དང་ །_ ཞེ་སྡང་བ་ དང་ །_ གཏི་མུག་པ འི་ ཆོས་ དེ་ མ་ སྐྱེས་པ ར་ དེས་ མཐོང་ ཞིང་ ཡང་དག་ པ་ མ་ཡིན་པ་ ཀུན་བརྟགས་པ་ དང་ །_ རྣམ་པར་ བསྒྲུབས་པ ར་ མཐོང་བ འི་ ཕྱིར་ ཏེ །_</s>
  </p>
  <p id="71">
    <s id="71:1">ཆོས་ དེ་ གང་ཡང་ མི་ ལེན་ ཏོ །_།</s>
  </p>
  <p id="72">
    <s id="72:1">མི་ འདོར་ རོ །_།</s>
  </p>
  <p id="73">
    <s id="73:1">དེ་ ཁམས་ གསུམ་པ་ ལ་ སེམས་ མི་ ཆགས་ ཏེ །_</s>
  </p>
  <p id="74">
    <s id="74:1">ཁམས་ གསུམ་པ་ ཐམས་ཅད་ མ་ སྐྱེས་པ་ དང་ །_ སྒྱུ་མ་ ལྟ་བུ་ དང་ །_ རྨི་ལམ་ ལྟ་བུ་ དང་ །_ བྲག་ ཅ་ ལྟ་བུ་ དང་ །_ མིག་ཡོར་ ལྟ་བུ ར་ མཐོང་ ངོ་ །_།</s>
  </p>
  <p id="75">
    <s id="75:1">དེས་ ཆོས་ ཐམས་ཅད་ ཀྱི་ རང་བཞིན་ དེ་ལྟ ར་ མཐོང་བ ས་ སེམས་ཅན་ ཐམས་ཅད་ ལ་ རྗེས་སུ་ ཆགས་པ་ དང་ །_ ཁོང་ཁྲོ་བ་ དང་ བྲལ་བ ར་ འགྱུར་ རོ །_།</s>
  </p>
  <p id="76">
    <s id="76:1">དེ་ ཅིའི་ཕྱིར་ ཞེ་ན །_ དེས་ གང་ ལ་ རྗེས་སུ་ ཆགས་པ་ དང་ །_ ཁོང་ཁྲོ་ བ ར་ འགྱུར་བ འི་ ཆོས་ དེ་ མི་ དམིགས་ ཏེ །_</s>
  </p>
  <p id="77">
    <s id="77:1">དེས་ ནམ་མཁའ་ དང་ མཚུངས་པ འི་ སེམས་ ཀྱིས་ སངས་རྒྱས་ ཀྱང་ ཡང་དག་ པར་ རྗེས་སུ་ མི་ མཐོང་ །_</s>
  </p>
  <p id="78">
    <s id="78:1">ཆོས་ དང་ །_ དགེ་འདུན་ ཡང་ཡང་ དག་པ ར་ རྗེས་སུ་ མི་ མཐོང་ ངོ་ །_།</s>
  </p>
  <p id="79">
    <s id="79:1">དེས་ ཆོས་ ཐམས་ཅད་ སྟོང་པ ར་ ཡང་དག་ པར་ རྗེས་སུ་ མི་ མཐོང་ སྟེ །_</s>
  </p>
  <p id="80">
    <s id="80:1">ཆོས་ གང་དག་ ལ འང་ ཐེ་ཚོམ་ མི་ ཟ འོ །_།</s>
  </p>
  <p id="81">
    <s id="81:1">ཐེ་ཚོམ་ མི་ ཟ་བ ས་ ཉེ་བ ར་ ལེན་པ ར་ མི་ འགྱུར་ རོ །_།</s>
  </p>
  <p id="82">
    <s id="82:1">ཉེ་བ ར་ མི་ ལེན་པ ས་ ལེན་པ་ མེད་པར་ ཡོངས་སུ་ མྱ་ངན་ ལས་ འད འོ །_།</s>
  </p>
  <p id="83">
    <s id="83:1">འཇམ་དཔལ་ དགེ་སློང་ རབ་འབྱོར་ གྱིས་ ཆོས་ ཐམས་ཅད་ རྣམ་པ་ དེ་ལྟ་ བུར་ ཤེས་པ ས་ དེ་ [242b]  བཞིན་ གཤེགས་པ འི་ ཞབས་ ལ་ ཕྱག་ འཚལ་ དུ་ མི་ འོང་ ངོ་ །_།</s>
  </p>
  <p id="84">
    <s id="84:1">དེ་ ཅིའི་ཕྱིར་ ཞེ་ན །_ བདག་ཉིད་ ཀྱང་ མི་ དམིགས་ ན་ དེ་བཞིན་ གཤེགས་པ་ དམིགས་པ ར་ འགྱུར་བ་ ལྟ་ཅི་ སྨོས་ ཏེ །_</s>
  </p>
  <p id="85">
    <s id="85:1">དེ་ ནི་ གནས་མ་ ཡིན་པ འི་ ཕྱིར་ རོ །_།</s>
  </p>
  <p id="86">
    <s id="86:1">དེ་ནས་ བཅོམ་ལྡན་འདས་ ལ་འཇམ་ དཔལ་ གཞོན་ནུ ར་ གྱུར་པ ས་ འདི་ སྐད་ ཅེས་ གསོལ་ ཏོ །_།</s>
  </p>
  <p id="87">
    <s id="87:1">བཅོམ་ལྡན་འདས་ དྲན་པ་ ཉེ་བ ར་ གཞག་པ་ བཞི་པོ་ དག་ ཇི་ལྟ ར་ བལྟ་བ ར་ བགྱི །_</s>
  </p>
  <p id="88">
    <s id="88:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="88:2">འཇམ་དཔལ་ མ་འོངས་པ འི་ དུས་ ན་ དགེ་སློང་ དག་ མི་ སྡུག་པ འི་ རྣམ་པར་ ལུས་ ལ་ ལུས་ ཀྱི་ རྗེས་སུ་ ལྟ་བ འི་ དྲན་པ་ ཉེ་བ ར་ གཞག་པ་ སྟོན་ པ ར་ འགྱུར །_</s>
  </p>
  <p id="89">
    <s id="89:1">སྐྱེ་བ་ དང་ འགོག་པར་ ཚོར་བ་ རྣམས་ ལ་ ཚོར་བ འི་ རྗེས་སུ་ ལྟ་བ འི་ དྲན་པ་ ཉེ་བ ར་ གཞག་པ་ སྟོན་པ ར་ འགྱུར །_</s>
  </p>
  <p id="90">
    <s id="90:1">སེམས་ ལ་ སྐྱེ་བ འི་ ཆོས་ དང་ །_ འགག་པ འི་ ཆོས་ སུ་ བལྟ འོ་ སྙམ་ དུ་ དེ་ལྟ ར་ སེམས་ ལ་ སེམས་ ཀྱི་ རྗེས་སུ་ ལྟ་བ འི་ དྲན་པ་ ཉེ་བ ར་ གཞག་པ་ སྟོན་པ ར་ འགྱུར །_</s>
  </p>
  <p id="91">
    <s id="91:1">གང་ རིལ་ པོ ར་ འདུ་ཤེས་ པར་ མི་འགྱུར་བ་ དེ་ལྟ ར་ ཆོས་ རྣམས་ ལ་ ཆོས་ ཀྱི་ རྗེས་སུ་ ལྟ་བ འི་ དྲན་པ་ ཉེ་བ ར་ གཞག་པ་ སྟོན་པ ར་ འགྱུར་བ་ དེ་དག་ འབྱུང་ ངོ་ །_།</s>
  </p>
  <p id="92">
    <s id="92:1">དེ་སྐད་ ཅེས་ བཀའ་ སྩལ་པ་ དང་ །_ བཅོམ་ལྡན་འདས་ ལ་འཇམ་ དཔལ་ གཞོན་ནུ ར་ གྱུར་པ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="93">
    <s id="93:1">བཅོམ་ལྡན་ འདས་ དྲན་པ་ ཉེ་བ ར་ གཞག་པ་ བཞི་པོ་ དག་ ཇི་ལྟ ར་ བལྟ་བ ར་ བགྱི །_</s>
  </p>
  <p id="94">
    <s id="94:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="94:2">འཇམ་དཔལ་ དེ་བཞིན་ གཤེགས་པ འི་ ལྡེམ་པོ་ ངག་ ཤེས་པ ར་ དཀའ་ ཡིས་ ཐོང་ ཤིག _།</s>
    <s id="94:3">འཇམ་དཔལ་ གྱིས་ གསོལ་པ །_ བཅོམ་ལྡན་འདས་ དྲན་པ་ ཉེ་བ ར་ གཞག་པ་ སྒོམ་པ་ བཤད་ དུ་ གསོལ །_</s>
  </p>
  <p id="95">
    <s id="95:1">བཅོམ་ལྡན་འདས་ ཀྱིས་ བཀའ་ སྩལ་པ །_ འཇམ་དཔལ་ ལུས་ ནམ་མཁའ་ དང་ འདྲ་བ ར་ མཐོང་བ་ འདི་ ནི་ ལུས་ ལ་ ལུས་ ཀྱི་ རྗེས་སུ་ ལྟ་བ འི་ དྲན་པ་ ཉེ་བ ར་ གཞག་པ འོ །_།</s>
  </p>
  <p id="96">
    <s id="96:1">འཇམ་དཔལ་ སུ ས་ ཚོར་བ་ ནང་ ན་ ཡང་ མ་ ཡིན །_</s>
  </p>
  <p id="97">
    <s id="97:1">ཕྱི་རོལ་ ན་ ཡང་ མ་ ཡིན་ ཞིང་ གཉི་ག་ མེད་པ་ ལ་ ཡང་ མི་ དམིགས་པ་ འདི་ ནི་ ཚོར་བ་ རྣམས་ ལ་ ཚོར་བ འི་ རྗེས་སུ་ ལྟ་བ འི་ དྲན་པ་ ཉེ་བ ར་ གཞག་པ འོ །_།</s>
  </p>
  <p id="98">
    <s id="98:1">འཇམ་དཔལ་ སུ ས་ སེམས་ ལ་ མིང་ཙམ་ དུ་ ཟད་པ ར་ ཤེས་པ་ འདི་ ནི་ སེམས་ ལ་ སེམས་ ཀྱི་ རྗེས་སུ་ ལྟ་བ འི་ དྲན་པ་ ཉེ་བ ར་ གཞག་པ འོ །_།</s>
  </p>
  <p id="99">
    <s id="99:1">འཇམ་དཔལ་ སུ ས་ དགེ་ [243a]  བ་ དང་ །_ མི་དགེ་བ་ དང་ ལུང་ དུ་མ་ བསྟན་པ འི་ ཆོས་ མི་ དམིགས་པ་ འདི་ ནི་ ཆོས་ རྣམས་ ལ་ ཆོས་ ཀྱི་ རྗེས་སུ་ ལྟ་བ འི་ དྲན་པ་ ཉེ་བ ར་ གཞག་པ་ སྟེ །_</s>
  </p>
  <p id="100">
    <s id="100:1">འཇམ་དཔལ་ དྲན་པ་ ཉེ་བ ར་ གཞག་པ་ བཞི་པོ་ དག་ ནི་ དེ་ལྟ ར་ བལྟ་བ ར་ བྱ འོ །_།</s>
  </p>
  <p id="101">
    <s id="101:1">འཇམ་དཔལ་ གྱིས་ གསོལ་པ །_</s>
    <s id="101:2">བཅོམ་ལྡན་འདས་ འཕགས་པ འི་ ལམ་ ཡན་ལག་ བརྒྱད་པ་ ཇི་ལྟ ར་ བལྟ་བ ར་ བགྱི །_</s>
  </p>
  <p id="102">
    <s id="102:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="102:2">འཇམ་དཔལ་ སུ ས་ ཆོས་ ཐམས་ཅད་ མི་མཉམ་པ་ མེད་ ལ་ གཉིས་ སུ་ མེད་ ཅིང་ །_ གཉིས་ སུ་ དབྱེར་ མེད་པར་ མཐོང་བ་ འདི་ ནི་ ཡང་དག་པ འི་ ལྟ་བ འོ །_།</s>
  </p>
  <p id="103">
    <s id="103:1">འཇམ་ དཔལ་ སུ ས་ མི་ མཐོང་བ འི་ ཚུལ་ གྱིས་ ཆོས་ ཐམས་ཅད་ མི་ རྟོག་ རྣམ་པར་ མི་ རྟོག _།</s>
  </p>
  <p id="104">
    <s id="104:1">ཀུན་ ཏུ་ མི་ རྟོག་པ ར་ མཐོང་བ་ འདི་ ནི་ ཡང་དག་པ འི་ རྟོག་པ འོ །_།</s>
  </p>
  <p id="105">
    <s id="105:1">འཇམ་དཔལ་ སུ ས་ བརྗོད་པ་ མཉམ་པ་ཉིད་ ཤིན་ཏུ་ བསྒོམས་པ འི་ ཕྱིར་ ཆོས་ ཐམས་ཅད་ བརྗོད་ དུ་ མེད་པར་ མཐོང་བ་ འདི་ ནི་ ཡང་དག་ པ འི་ ངག་གོ །_།</s>
    <s id="105:2">འཇམ་དཔལ་ སུ ས་ བྱེད་པ་པོ་ མི་ དམིགས་པ འི་ ཕྱིར་ ཆོས་ ཐམས་ཅད་ བྱ་བ་ མེད་པ་ དང་ བྱེད་པ་ མེད་པར་ མཐོང་བ་ འདི་ ནི་ ཡང་དག་པ འི་ ལས་ ཀྱི་ མཐ འོ །_།</s>
  </p>
  <p id="106">
    <s id="106:1">འཇམ་དཔལ་ སུ ས་ འཚོ་བ་ མཉམ་པ་ཉིད་ དུ་ གནས་པ འི་ ཕྱིར །_ ཆོས་ ཐམས་ཅད་ འཕེལ་བ ར་ ཡང་ མི་ བྱེད །_</s>
  </p>
  <p id="107">
    <s id="107:1">འགྲིབ་ པ ར་ ཡང་ མི་ བྱེད་པ་ འདི་ ནི་ ཡང་དག་པ འི་ འཚོ་བ འོ །_།</s>
  </p>
  <p id="108">
    <s id="108:1">འཇམ་དཔལ་ སུ ས་ རྩོམ་པ་ མེད་པར་ བརྟུལ་བ འི་ ཚུལ་ གྱིས་ ཆོས་ ཐམས་ཅད་ ཀུན་ ནས་ མི་ སློང་བ་ འདི་ ནི་ ཡང་དག་པ འི་ རྩོལ་བ འོ །_།</s>
  </p>
  <p id="109">
    <s id="109:1">འཇམ་དཔལ་ དྲན་པ འི་ ལས་ དབེན་པ འི་ ཕྱིར་ སུ ས་ ཆོས་ ཐམས་ཅད་ དྲན་པ ར་ མི་ བྱེད་པ་ འདི་ ནི་ ཡང་དག་པ འི་ དྲན་ པ འོ །_།</s>
  </p>
  <p id="110">
    <s id="110:1">འཇམ་དཔལ་ སུ ས་ དམིགས་པ་ མི་ དམིགས་པ འི་ ཕྱིར་ ཆོས་ ཐམས་ཅད་ རང་བཞིན་ གྱིས་ མཉམ་པ ར་ བཞག་ ཅིང་ མ་ འཁྲུགས་པ ར་ མཐོང་བ་ འདི་ ནི་ ཡང་དག་པ འི་ ཏིང་ངེ་འཛིན་ ཏོ །_།</s>
  </p>
  <p id="111">
    <s id="111:1">འཇམ་དཔལ་ འཕགས་པ འི་ ལམ་ ཡན་ལག་ བརྒྱད་པ་ ནི་ དེ་ལྟ ར་ བལྟ་བ ར་ བྱ འོ །_།</s>
  </p>
  <p id="112">
    <s id="112:1">འཇམ་དཔལ་ གྱིས་ གསོལ་པ །_ བཅོམ་ལྡན་འདས་ དབང་པོ་ ལྔ་པོ་ དག་ ཇི་ལྟ ར་ བལྟ་བ ར་ བགྱི །_</s>
  </p>
  <p id="113">
    <s id="113:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="113:2">འཇམ་དཔལ་ སུ ས་ རང་བཞིན་ གྱིས་ མ་ སྐྱེས་པ འི་ ཕྱིར་ ཆོས་ ཐམས་ཅད་ མ་ སྐྱེས་པ ར་ མཐོང་བ ར་ ཡིད་ཆེས་པ་ འདི་ ནི་ དད་པ འི་ དབང་པོ འོ །_།</s>
  </p>
  <p id="114">
    <s id="114:1">འཇམ་དཔལ་ སུ ས་ ཉེ་བ འི་ འདུ་ [243b]  ཤེས་ དང་ རིང་བ འི་ འདུ་ཤེས་ དང་ བྲལ་བ འི་ ཕྱིར་ ཆོས་ ཐམས་ཅད་ ལ་ སེམས་ མི་ གཏོང་བ་ འདི་ ནི་ བརྩོན་འགྲུས་ ཀྱི་ དབང་པོ འོ །_།</s>
  </p>
  <p id="115">
    <s id="115:1">འཇམ་དཔལ་ སུ ས་ དམིགས་པ་ དབེན་པ འི་ ཕྱིར་ ཆོས་ ཐམས་ཅད་ ཡིད་ ལ་ མི་ བྱེད་ ཅིང་ དྲན་པ་ མི་འདོད་པ་ འདི་ ནི་ དྲན་པ འི་ དབང་པོ འོ །_།</s>
  </p>
  <p id="116">
    <s id="116:1">!འཇམ་དཔལ་ སུ ས་ གཉིས་ སུ་ མི་ དམིགས་པ འི་ ཕྱིར་ ཆོས་ ཐམས་ཅད་ གཉིས་ སུ་ མེད་པར་ འགྱུར་བ་ འདི་ ནི་ ཏིང་ངེ་འཛིན་ གྱི་ དབང་པོ འོ །_།</s>
  </p>
  <p id="117">
    <s id="117:1">འཇམ་དཔལ་ སུ ས་ སྐྱེ་བ་ དང་ བྲལ་བ་ དང་ །_ མི་ ཤེས་པ་ དང་ བྲལ་བ འི་ ཕྱིར་ ཆོས་ ཐམས་ཅད་ རང་བཞིན་ གྱིས་ སྟོང་པ ར་ མཐོང་བ་ འདི་ ནི་ ཤེས་རབ་ ཀྱི་ དབང་པོ་ སྟེ་ འཇམ་ དཔལ་ དབང་པོ་ ལྔ་པོ་ དག་ ནི་ དེ་ལྟ ར་ བལྟ་བ ར་ བྱ འོ །_།</s>
  </p>
  <p id="118">
    <s id="118:1">འཇམ་དཔལ་ གྱིས་ གསོལ་པ །_</s>
    <s id="118:2">བཅོམ་ལྡན་འདས་ བྱང་ཆུབ་ ཀྱི་ ཡན་ལག་ བདུན་པོ་ དག་ ཇི་ལྟ ར་ བལྟ་བ ར་ བགྱི །_</s>
  </p>
  <p id="119">
    <s id="119:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="119:2">འཇམ་དཔལ་ སུ ས་ དྲན་པ་ མེད་ ཅིང་ ཡིད་ ལ་ བྱེད་པ་ མེད་པ འི་ ཕྱིར་ ཆོས་ ཐམས་ཅད་ དངོས་པོ་ མེད་པར་ མཐོང་བ་ འདི་ ནི་ དྲན་པ་ ཡང་དག་ བྱང་ཆུབ་ ཀྱི་ ཡན་ལག་ གོ །_།</s>
  </p>
  <p id="120">
    <s id="120:1">འཇམ་དཔལ་ སུ ས་ དགེ་བ་ དང་ །_ མི་དགེ་བ་ དང་ །_ ལུང་ དུ་མ་ བསྟན་པ་ ཡོངས་སུ་ མི་ འགྲུབ་པ འི་ ཕྱིར་ ཆོས་ ཐམས་ཅད་ དབེན་ ཞིང་ མི་ དམིགས་པ་ འདི་ ནི་ ཆོས་ རྣམ་པར་ འབྱེད་པ་ ཡང་དག་ བྱང་ཆུབ་ ཀྱི་ ཡན་ལག་ གོ །_།</s>
  </p>
  <p id="121">
    <s id="121:1">འཇམ་དཔལ་ སུ ས་ ཁམས་ ཀྱི་ འདུ་ཤེས་ ཤིན་ཏུ་ བཤིག་པ འི་ ཕྱིར་ ཁམས་ གསུམ་པ་ མི་ ལེན་ མི་ འདོར་བ་ འདི་ ནི་ བརྩོན་འགྲུས་ ཡང་དག་ བྱང་ཆུབ་ ཀྱི་ ཡན་ལག་ གོ །_།</s>
  </p>
  <p id="122">
    <s id="122:1">འཇམ་དཔལ་ སུ ས་ དགའ་བ་ དང་ །_ མི་ དགའ་བ་ རྣམ་པར་ བཤིག་པ འི་ ཕྱིར་ འདུ་བྱེད་ ཐམས་ཅད་ ལ་ དགའ་བ་ མི་ སྐྱེད་པ་ འདི་ ནི་ དགའ་བ་ ཡང་དག་ བྱང་ཆུབ་ ཀྱི་ ཡན་ལག་ གོ །_།</s>
  </p>
  <p id="123">
    <s id="123:1">འཇམ་དཔལ་ སུ ས་ དམིགས་པ འི་ དངོས་པོ་ མི་ དམིགས་པ འི་ ཕྱིར་ ཆོས་ ཐམས་ཅད་ ལ་ སེམས་ ཤིན་ཏུ་ སྦྱངས་པ ར་ གྱུར་པ་ འདི་ ནི་ ཤིན་ཏུ་ སྦྱངས་པ་ ཡང་དག་ བྱང་ཆུབ་ ཀྱི་ ཡན་ལག་ གོ །_།</s>
  </p>
  <p id="124">
    <s id="124:1">འཇམ་དཔལ་ སུ ས་ ཆོས་ ཐམས་ཅད་ རྣམ་པར་ གཞིག་པ་ རྗེས་སུ་ རྟོགས་པ འི་ ཕྱིར་ སེམས་ མི་ དམིགས་པ་ འདི་ ནི་ ཏིང་ངེ་འཛིན་ ཡང་དག་ བྱང་ཆུབ་ ཀྱི་ ཡན་ལག་ གོ །_།</s>
  </p>
  <p id="125">
    <s id="125:1">འཇམ་དཔལ་ སུ ས་ ཆོས་ ཐམས་ཅད་ ལ་ གནས་པ ར་ མི་ བྱེད །_</s>
  </p>
  <p id="126">
    <s id="126:1">རྟེན་པ ར་ མི་ བྱེད །_</s>
  </p>
  <p id="127">
    <s id="127:1">ཆགས་པ ར་ མི་ བྱེད །_</s>
  </p>
  <p id="128">
    <s id="128:1">འཆིང་བ ར་ མི་ བྱེད་ ཅིང་ དེ་ [244a]  ཆོས་ ཐམས་ཅད་ ཡང་དག་ པར་ རྗེས་སུ་ མི་ མཐོང་བ འི་ བཏང་སྙོམས་ ཅན་ དུ་ གྱུར་ ཏེ །_</s>
  </p>
  <p id="129">
    <s id="129:1">དགའ་བ་ ཐོབ་པ་ འདི་ ནི་ བཏང་སྙོམས་ ཡང་དག་ བྱང་ཆུབ་ ཀྱི་ ཡན་ལག་ སྟེ །_</s>
  </p>
  <p id="130">
    <s id="130:1">འཇམ་དཔལ་ བྱང་ཆུབ་ ཀྱི་ ཡན་ལག་ བདུན་པོ་ དག་ ནི་ དེ་ལྟ ར་ བལྟ་བ ར་ བྱ འོ །_།</s>
  </p>
  <p id="131">
    <s id="131:1">འཇམ་དཔལ་ གང་ལ་ལ ས་ འཕགས་པ འི་ བདེན་པ་ བཞི་པོ་ དག་ དང་ །_ དྲན་པ་ ཉེ་བ ར་ གཞག་པ་ བཞི་པོ་ དག་ དང་ །_ འཕགས་པ འི་ ལམ་ ཡན་ལག་ བརྒྱད་པ་ དག་ དང་ །_ དབང་པོ་ ལྔ་པོ་ དག་ དང་ །_ བྱང་ཆུབ་ ཀྱི་ ཡན་ལག་ བདུན་པོ་ དག་ དེ་ལྟ་ བུར་ མཐོང་བ་ འདི་ ནི་ རྒལ་བ འོ་ ཞེས་ ང་ སྨྲ་ སྟེ</s>
  </p>
  <p id="132">
    <s id="132:1">ཕ་རོལ་ ཏུ་ སོན་པ འོ །_།</s>
  </p>
  <p id="133">
    <s id="133:1">ཐང་ལ་ གནས་པ འོ །_།</s>
  </p>
  <p id="134">
    <s id="134:1">བདེ་བ་ ཐོབ་པ འོ །_།</s>
  </p>
  <p id="135">
    <s id="135:1">མི་ འཇིགས་པ་ ཐོབ་པ འོ །_།</s>
  </p>
  <p id="136">
    <s id="136:1">ཁུར་ བོར་བ འོ །_།</s>
  </p>
  <p id="137">
    <s id="137:1">རྡུལ་ དང་ བྲལ་བ འོ །_།</s>
  </p>
  <p id="138">
    <s id="138:1">ཅི་ཡང་ མེད་པ འོ །_།</s>
  </p>
  <p id="139">
    <s id="139:1">ཉོན་མོངས་པ་ མེད་པ འོ །_།</s>
  </p>
  <p id="140">
    <s id="140:1">ལེན་པ་ མེད་པ འོ །_།</s>
  </p>
  <p id="141">
    <s id="141:1">དགྲ་བཅོམ་པ འོ །_།</s>
  </p>
  <p id="142">
    <s id="142:1">དགེ་སྦྱོང་ ངོ་ །_།</s>
  </p>
  <p id="143">
    <s id="143:1">བྲམ་ཟེ འོ །_།</s>
  </p>
  <p id="144">
    <s id="144:1">བཀྲུས་པ འོ །_།</s>
  </p>
  <p id="145">
    <s id="145:1">རིག་པ འོ །_།</s>
  </p>
  <p id="146">
    <s id="146:1">རིང་ དུ་ སོང་བ འོ །_།</s>
  </p>
  <p id="147">
    <s id="147:1">གཙང་མ འོ །_།</s>
  </p>
  <p id="148">
    <s id="148:1">སངས་རྒྱས་ ཀྱི་ སྲས་ སོ །_།</s>
  </p>
  <p id="149">
    <s id="149:1">ཤཱཀྱའི་ སྲས་ སོ །_།</s>
  </p>
  <p id="150">
    <s id="150:1">ཚེར་མ་ དཀྲུགས་པ འོ །_།</s>
  </p>
  <p id="151">
    <s id="151:1">འོབས་ ལས་ རྒལ་བ འོ །_།</s>
  </p>
  <p id="152">
    <s id="152:1">ཤིན་ཏུ་ བརྟན་པ འོ །_།</s>
  </p>
  <p id="153">
    <s id="153:1">རིམས་ནད་ མེད་པ འོ །_།</s>
  </p>
  <p id="154">
    <s id="154:1">དགེ་སློང་ ངོ་ །_།</s>
  </p>
  <p id="155">
    <s id="155:1">འཕགས་པ འོ །_།</s>
  </p>
  <p id="156">
    <s id="156:1">རྒྱལ་མཚན་ རྫོགས་པ འོ་ ཞེས་ སྨྲ འོ །_།</s>
  </p>
  <p id="157">
    <s id="157:1">འཇམ་དཔལ་ བཟོད་པ་ དེ་ལྟ་ བུ་ དང་ ལྡན་པ་ ནི་ ལྷ་ དང་ བཅས་པ འི་ འཇིག་རྟེན་ གྱི་ སྦྱིན་གནས་ ཡིན་ ཏེ་ རྙེད་པ་ དང་ །_ བཀུར་སྟི འི་ འོས་ ཀྱང་ ཡིན་ ནོ །_།</s>
  </p>
  <p id="158">
    <s id="158:1">འཇམ་དཔལ་ དེ་ལྟ་བས་ན །_ དགེ་སློང་ ཡུལ་འཁོར་ གྱི་ བསོད་སྙོམས་ དོན་ཡོད་ པར་ ཡོངས་སུ་ བཟའ་བ ར་ འདོད་པ་ དང་ །_ བདུད་འདུལ་ བར་ འདོད་པ་ དང་ །_ འཁོར་བ་ ལས་ ཡང་དག་ པར་ འདའ་བ ར་ འདོད་པ་ དང་ །_ མྱ་ངན་ ལས་ འདས་པ་ ཐོབ་པ ར་ འདོད་པ་ དང་ །_ སྡུག་བསྔལ་ རྣམས་ ལས་ གྲོལ་བ ར་ འདོད་པ ས་ ཆོས་ འདི་དག་ ལ་ བརྩོན་པ ར་ བྱ འོ །_།</s>
  </p>
  <p id="159">
    <s id="159:1">ཆོས་ ཀྱི་ རྣམ་ གྲངས་ འདི་ བསྟན་པ་ ན་ ལྷ འི་ བུ་ སུམ་ ཁྲི་ ཉིས་ སྟོང་ གིས་ ཆོས་ མངོན་པར་ རྟོགས་པ ར་ གྱུར་ ནས་</s>
  </p>
  <p id="160">
    <s id="160:1">དེ་དག་ གིས་ བཅོམ་ལྡན་འདས་ ལ་ མན་ དཱ་ ར་བ འི་ མེ་ཏོག་ གིས་ གཏོར་ ཏེ་</s>
  </p>
  <p id="161">
    <s id="161:1">ཚིག་ འདི་སྐད་ ཅེས་ སྨྲས་ སོ །_།</s>
  </p>
  <p id="162">
    <s id="162:1">བཅོམ་ལྡན་འདས་ ཆོས་ བསྟན་པ་ འདི་ སུ་ དག་ གི་ རྣ་ལམ་ དུ་ གྲག་པ ར་ གྱུར་པ་ དེ་དག་ ནི །_ དེ་བཞིན་ གཤེགས་པ འི་ བསྟན་པ་ ལ་ ལེགས་པ ར་ རབ་ཏུ་ བྱུང་བ་ ལེགས་པ ར་ འགྱུར་ ན །_</s>
  </p>
  <p id="163">
    <s id="163:1">[244b]  གང་དག་ ཐོས་ ནས་ མོས་པ་ དང་ །_ དད་པ་ དང་ །_ དེ་བཞིན་ཉིད་ དུ་ འཛིན་པ ར་ འགྱུར་བ་ དག་ ལྟ་ སྨོས་ ཀྱང་ ཅི་ འཚལ །_།</s>
  </p>
  <p id="164">
    <s id="164:1">བཅོམ་ལྡན་འདས་ ཆོས་ བསྟན་པ་ འདི་ སུ་ དག་ གི་ རྣ་ལམ་ དུ་ གྲག་པ ར་ གྱུར་པ་ དེ་དག་ ནི །_ མངོན་པ འི་ ང་རྒྱལ་ མ་ མཆིས་པ ར་ འགྱུར་ རོ །_།</s>
  </p>
  <p id="165">
    <s id="165:1">བཅོམ་ལྡན་འདས་ ཀྱིས་ དེ་སྐད་ ཅེས་ བཀའ་ སྩལ་ ནས །_</s>
  </p>
  <p id="166">
    <s id="166:1">འཇམ་དཔལ་ གཞོན་ནུ ར་ གྱུར་པ་ དང་ །_ ཉན་ཐོས་ ཆེན་པོ་ དེ་དག་ དང་ །_ ལྷ་ དང་ །_ མི་ དང་ །_ ལྷ་མ་ ཡིན་ དང་ །_ དྲི་ཟ ར་ བཅས་པ འི་ འཇིག་རྟེན་ ཡི་ རངས་ ཏེ །_</s>
  </p>
  <p id="167">
    <s id="167:1">བཅོམ་ལྡན་འདས་ ཀྱིས་ གསུངས་པ་ ལ་ མངོན་པར་ བསྟོད་ དོ །_།</s>
  </p>
  <p id="168">
    <s id="168:1">འཕགས་པ་ བྱང་ ཆུབ་ ཀྱི་ ཕྱོགས་ བསྟན་པ་ ཞེས་ བྱ་བ་ ཐེག་པ་ ཆེན་པོ འི་ མདོ་ རྫོགས་ སོ །།_།།</s>
  </p>
  <p id="169">
    <s id="169:1">རྒྱ་གར་ གྱི་ མཁན་པོ་ ཛི་ན་མི་ཏྲ་ དང་ །_ ཛྙཱ་ན་ སིདྡྷི་ དང་ །_ ཞུ་ཆེན་ གྱི་ ལོ་ ཙྪ་བ་ བན་དེ་ ཡེ་ཤེས་ སྡེས་ བསྒྱུར་ ཅིང་ ཞུས་ ཏེ །_</s>
  </p>
  <p id="170">
    <s id="170:1">སྐད་ གསར་ ཆད་ ཀྱིས་ ཀྱང་ བཅོས་ ནས་ གཏན་ ལ་ ཕབ་པ །</s>
  </p>
</text>
