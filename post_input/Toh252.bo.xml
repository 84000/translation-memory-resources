<?xml version='1.0' encoding='utf-8'?>
<text>
  <p id="1">
    <s id="1:1">[V66][61a] ༄༅༅།_། རྒྱ་གར་ སྐད་ དུ །_ ཨཱརྱ་ ཙ་ ཏུ་ ཤྐ་ ནི་ ར་ ཧཱ་ ར་ ནཱ་མ་ མ་ ཧཱ་ ཡཱ་ ན་ སཱུ་ ཏྲ །_ བོད་སྐད་ དུ །_</s>
    <s id="1:2">འཕགས་པ་ བཞི་པ་ སྒྲུབ་པ་ ཞེས་ བྱ་བ་ ཐེག་པ་ ཆེན་པོ འི་ མདོ །_</s>
    <s id="1:3">སངས་རྒྱས་ དང་ བྱང་ཆུབ་ སེམས་དཔའ་ ཐམས་ཅད་ ལ་ ཕྱག་ འཚལ་ ལོ །_།</s>
  </p>
  <p id="2">
    <s id="2:1">འདི་སྐད་ བདག་ གིས་ ཐོས་པ་ དུས་ གཅིག་ ན །_</s>
  </p>
  <p id="3">
    <s id="3:1">བཅོམ་ལྡན་འདས་ མཉན་ཡོད་ ན་ རྒྱལ་བུ་ རྒྱལ་བྱེད་ ཀྱི་ ཚལ་ མགོན་མེད་ ཟས་ སྦྱིན་ གྱི་ ཀུན་དགའ་ར་བ་ ན །_</s>
  </p>
  <p id="4">
    <s id="4:1">དགེ་སློང་ ལྔ་ བརྒྱ་ ཙམ་ གྱི་ དགེ་སློང་ གི་ དགེ་འདུན་ ཆེན་པོ་ དང་ །_ བྱང་ཆུབ་ སེམས་དཔའ་ བརྒྱ་ སྟོང་ ཐམས་ཅད་ ཀྱང་ གོ་ཆ་ ཆེན་པོ་ བགོས་པ་ ཤ་སྟག་ དང་ །_ འདོད་པ་ ན་ སྤྱོད་པ་ དང་ །_ གཟུགས་ ན་ སྤྱོད་པ འི་ ལྷ འི་ བུ་ རྣམས་ དང་ ཐབས་ཅིག་ ཏུ་ བཞུགས་ ཏེ</s>
  </p>
  <p id="5">
    <s id="5:1">དེ་ནས་ བཅོམ་ལྡན་འདས་ འཁོར་ བརྒྱ་ སྟོང་ དུ་མ ས་ ཡོངས་སུ་ བསྐོར་ ཅིང་ མདུན་ གྱིས་ བལྟས་ ནས་ ཆོས་སྟོན་ ཏོ །_།</s>
  </p>
  <p id="6">
    <s id="6:1">དེ་ནས་ འཇམ་དཔལ་ གཞོན་ནུ ར་ གྱུར་པ ས་ བཅོམ་ལྡན་འདས་ ལ་ མཆོད་པ འི་ ལས་ ཀྱི་ ཕྱིར་ རིན་པོ་ཆེ འི་ གདུགས་ དཔག་ཚད་ བཅུ འི་ ཚད་ ཙམ་ ཐོགས་ ཏེ །_</s>
  </p>
  <p id="7">
    <s id="7:1">བཅོམ་ལྡན་འདས་ ཀྱི་ དབུ འི་ གཙུག་ ཏུ་ འཛིན་ ཏོ །_།</s>
  </p>
  <p id="8">
    <s id="8:1">དེ་ནས་ འཁོར་ དེ་ཉིད་ དུ་ དགའ་ལྡན་ གྱི་ རིས་ ཀྱི་ ལྷ འི་ བུ་ དཔལ་ བཟངས་ ལྡན་ ཞེས་ བྱ་བ་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ལས་ ཕྱིར་ མི་ ལྡོག་པ་ གཡོག་ དང་ བཅས་ ཏེ་</s>
  </p>
  <p id="9">
    <s id="9:1">འཁོར་ དེ་ཉིད་ དུ་ འདུས་པ ར་ གྱུར་ ནས་</s>
  </p>
  <p id="10">
    <s id="10:1">འདུག་པ་ དེ་ སྟན་ ལས་ ལངས་ ཏེ་ གོས་ ཕྲག་པ་ གཅིག་ ཏུ་ གཟར་ ནས་ པུས་མོ་ གཡས་པ འི་ ལྷ་ང་ ས་ ལ་ བཙུགས་ ཏེ །_</s>
  </p>
  <p id="11">
    <s id="11:1">འཇམ་དཔལ་ གཞོན་ནུ ར་ གྱུར་པ་ ག་ལ་བ་ དེ་ ལོགས་ སུ་ ཐལ་མོ་ སྦྱར་བ་ བཏུད་ ནས །_</s>
  </p>
  <p id="12">
    <s id="12:1">འཇམ་དཔལ་ གཞོན་ནུ ར་ གྱུར་པ་ ལ་ འདི་སྐད་ ཅེས་ སྨྲས་ སོ །_།</s>
  </p>
  <p id="13">
    <s id="13:1">འཇམ་དཔལ་ ཁྱོད་ ད་དུང་ [61b] དེ་བཞིན་ གཤེགས་པ་ ལ་ མཆོད་པ འི་ ལས་ མཛད་པ ས་ མ་ ཚིམ་ མམ །_</s>
    <s id="13:2">འཇམ་དཔལ་ གྱིས་ སྨྲས་པ །_ ལྷ འི་ བུ་ འདི་ ཇི་སྙམ་ དུ་ སེམས །_</s>
    <s id="13:3">རྒྱ་མཚོ་ ཆེན་པོ་ ཆུ་ ཐམས་ཅད་ ལེན་པ ས་ གཞར་ཡང་ ཆོག་ཤེས་ སམ །_</s>
    <s id="13:4">ལྷ འི་ བུས་ སྨྲས་པ །_ འཇམ་དཔལ་ དེ་ ནི་ མ་ ལགས་སོ །_།</s>
    <s id="13:5">འཇམ་དཔལ་ གྱིས་ སྨྲས་པ །_ ལྷ འི་ བུ་ དེ་བཞིན་ དུ་ རྒྱ་མཚོ་ ཆེན་པོ་ མཚོ་ གཏིང་དཔག་ དཀའ་བ་ དེ་ལྟ་ བུ འི་ ཐམས་ཅད་ མཁྱེན་པ འི་ ཡེ་ཤེས་ ཚད་ མེད་ དཔག་ ཏུ་ མེད་པ་ བཙལ་བ ར་ བྱ་ སྟེ</s>
  </p>
  <p id="14">
    <s id="14:1">བྱང་ཆུབ་ སེམས་དཔའ་ དེ་བཞིན་ གཤེགས་པ་ ལ་ མཆོད་པ འི་ ལས་ ཀྱིས་ གཞར་ཡང་ ཚིམ་པ ར་ མི་ བྱ འོ །_།</s>
  </p>
  <p id="15">
    <s id="15:1">ལྷ འི་ བུས་ སྨྲས་པ །_ འཇམ་དཔལ་ བྱང་ཆུབ་ སེམས་དཔ ས་ ཅི་ ལ་ དམིགས་ ཏེ་ དེ་བཞིན་ གཤེགས་པ་ ལ་ མཆོད་པ ར་ བགྱི །_</s>
  </p>
  <p id="16">
    <s id="16:1">འཇམ་དཔལ་ གྱིས་ སྨྲས་པ །_ ལྷ འི་ བུ་ བྱང་ཆུབ་ སེམས་དཔ ས་ དམིགས་པ་ བཞི ས་ དེ་བཞིན་ གཤེགས་པ་ ལ་ མཆོད་པ ར་ བྱ འོ །_།</s>
  </p>
  <p id="17">
    <s id="17:1">བཞི་ གང་ཞེ་ན །_</s>
    <s id="17:2">འདི་ལྟ་སྟེ །_</s>
    <s id="17:3">ཐམས་ཅད་ མཁྱེན་པ་ ཉིད་ ལ་ དམིགས་པ་ དང་ །_</s>
    <s id="17:4">སེམས་ཅན་ ཐམས་ཅད་ རབ་ཏུ་ དགྲོལ་བ་ ལ་ དམིགས་པ་ དང་ །_</s>
    <s id="17:5">དཀོན་མཆོག་ གསུམ་ གྱི་ གདུང་ མི་འཆད་པ ར་ བྱ་བ་ ལ་ དམིགས་པ་ དང་ །_</s>
    <s id="17:6">སངས་རྒྱས་ ཀྱི་ ཞིང་ གི་ ཡོན་ཏན་ བཀོད་པ་ ཡོངས་སུ་ གཟུང་བ་ ལ་ དམིགས་པ་ སྟེ །_</s>
  </p>
  <p id="18">
    <s id="18:1">ལྷ འི་ བུ་ བྱང་ཆུབ་ སེམས་དཔ ས་ དམིགས་པ་ བཞི་པོ་ དེ་དག་ གིས་ དེ་བཞིན་ གཤེགས་པ་ ལ་ མཆོད་པ ར་ བྱ འོ །_།</s>
  </p>
  <p id="19">
    <s id="19:1">ལྷ འི་ བུས་ སྨྲས་པ །_ འཇམ་དཔལ་ ཁྱོད་ ཀྱིས་ ཚངས་པ འི་ རིས་ ཀྱི་ ལྷ འི་ བུ འི་ ནང་ དུ་ ཚངས་པ་ གཙུག་ཕུད་ ཅན་ ལ་ བྱང་ཆུབ་ སེམས་དཔ འི་ ལམ་ བཞི་པ་ སྒྲུབ་པ་ ཞེས་ བགྱི་བ འི་ ཆོས་ ཀྱི་ རྣམ་ གྲངས་ བཤད་པ་ དེ །_</s>
  </p>
  <p id="20">
    <s id="20:1">འཇམ་དཔལ་ ལེགས་པ ར་ བཤད་ དུ་ གསོལ །_</s>
  </p>
  <p id="21">
    <s id="21:1">དེ་ ལ་ ནི་ བདག་ དང་ ཐམས་ཅད་ དང་ ལྡན་པ འི་ འཁོར་ འདི་ ཡང་ ཉན་པ ར་ འཚལ་ ལོ །_།</s>
  </p>
  <p id="22">
    <s id="22:1">འཇམ་དཔལ་ བྱང་ཆུབ་ སེམས་དཔའ་ རྣམས་ ལ་ ཆོས་ ཀྱི་ སེར་སྣ་ མ་ མཆིས །_</s>
  </p>
  <p id="23">
    <s id="23:1">སློབ་དཔོན་ གྱི་ ཆོས་ ཀྱི་ དཔེ་མཁྱུད་ ཀྱང་ མ་ མཆིས །_</s>
  </p>
  <p id="24">
    <s id="24:1">འཇམ་དཔལ་ གྱིས་ སྨྲས་པ །_ ལྷ འི་ བུ་ དེ འི་ ཕྱིར་ ལེགས་པ ར་ རབ་ཏུ་ ཉོན་ ལ་ ཡིད་ ལ་ ཟུང་ ཤིག་ དང་ །_</s>
    <s id="24:2">བཞི་པ་ སྒྲུབ་པ་ ཞེས་ བྱ་བ འི་ ཆོས་ ཀྱི་ རྣམ་ གྲངས་ དེ་ ངས་ ཁྱོད་ ལ་ བཤད་ དོ །_།</s>
  </p>
  <p id="25">
    <s id="25:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ལྷག་པ འི་ བསམ་པ འི་ སེམས་བསྐྱེད་ པར་ རིག་པ ར་ བྱ འོ །_། [62a]</s>
    <s id="25:2">བཞི་ གང་ཞེ་ན །_</s>
    <s id="25:3">ལྷ འི་ བུ་ འདི་ ལ་ བྱང་ཆུབ་ སེམས་དཔའ་ སེམས་ཅན་ དཔག་ ཏུ་ མེད་པ་ བསྡུ་བ འི་ ཕྱིར་ སེམས་བསྐྱེད་པ་ དང་ །_</s>
    <s id="25:4">སེམས་ཅན་ དཔག་ ཏུ་ མེད་པ་ ཡོངས་སུ་ སྨིན་པ ར་ བྱ་བ འི་ ཕྱིར་ སེམས་བསྐྱེད་པ་ དང་ །_</s>
    <s id="25:5">དགེ་བ འི་ རྩ་བ་ དཔག་ ཏུ་ མེད་པ་ བསགས་པ འི་ ཕྱིར་ སེམས་བསྐྱེད་པ་ དང་ །_</s>
    <s id="25:6">སངས་རྒྱས་ ཀྱི་ ཆོས་ དཔག་ ཏུ་ མེད་པ་ མངོན་པར་ རྫོགས་པ ར་ རྟོགས་པ ར་ བྱ་བ འི་ ཕྱིར་ སེམས་བསྐྱེད་པ་ སྟེ །_</s>
  </p>
  <p id="26">
    <s id="26:1">ལྷ འི་ བུ་ བཞི་པོ་ དེ་དག་ ནི་ བྱང་ཆུབ་ སེམས་དཔ འི་ ལྷག་པ འི་ བསམ་པ འི་ སེམས་བསྐྱེད་ པར་ རིག་པ ར་ བྱ འོ །_།</s>
  </p>
  <p id="27">
    <s id="27:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སེམས་བསྐྱེད་པ་ བྲག་ ལྟ་བུ་ ཡིན་ ནོ །_།</s>
  </p>
  <p id="28">
    <s id="28:1">བཞི་ གང་ཞེ་ན །_</s>
    <s id="28:2">སློང་བ་ རྣམས་ ལ་ ཁོང་ཁྲོ་བ་ མེད་པ འི་ སེམས་ དང་ །_</s>
    <s id="28:3">ལོག་པ ར་ ཞུགས་པ་ རྣམས་ ལ་ སྙིང་རྗེ་བ འི་ སེམས་ དང་ །_</s>
    <s id="28:4">ཤེས་རབ་ ལས་མ་ ཉམས་པ འི་ སེམས་ དང་ །_ རྩོམ་པ་ ཉམས་ འོག་ ཏུ་ ཆུད་པ ར་ བྱེད་པ འི་ སེམས་ ཏེ །_</s>
  </p>
  <p id="29">
    <s id="29:1">ལྷ འི་ བུ་ བཞི་པོ་ དེ་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སེམས་བསྐྱེད་པ་ བྲག་ ལྟ་བུ་ ཡིན་ ནོ །_།</s>
  </p>
  <p id="30">
    <s id="30:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སེམས་བསྐྱེད་པ་ མངོན་པར་ འཕགས་པ་ ཡིན་ ནོ །_།</s>
  </p>
  <p id="31">
    <s id="31:1">བཞི་ གང་ཞེ་ན །_</s>
    <s id="31:2">ཚུལ་ཁྲིམས་ མངོན་པར་ འཕགས་པ་ དང་ །_ ཐོས་པ་ མངོན་པར་ འཕགས་པ་ དང་ །_ བྱམས་པ་ ཆེན་པོ་ མངོན་པར་ འཕགས་པ་ དང་ །_ སྙིང་རྗེ་ ཆེན་པོ་ མངོན་པར་ འཕགས་པ་ སྟེ །_</s>
    <s id="31:3">བཞི་པོ་ དེ་དག་ གོ །_།</s>
    <s id="31:4">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སེམས་བསྐྱེད་པ་ བརྟན་པ །_ སྙིང་པོ་ ཅན །_ མི་ཕྱེད་པ །_ རྡོ་རྗེ་ ལྟ་བུ འོ །_།</s>
  </p>
  <p id="32">
    <s id="32:1">བཞི་ གང་ཞེ་ན །_</s>
    <s id="32:2">བསམ་པ་ ལས་མི་ ཕྱེད་པ་ དང་ །_</s>
    <s id="32:3">མཛའ་བ་ ལས་མི་ ཕྱེད་པ་ དང་ །_</s>
    <s id="32:4">ནན་ཏན་ ལས་མི་ ཕྱེད་པ་ དང་ །_</s>
    <s id="32:5">ཐེག་པ་ ཆེན་པོ་ ལས་མི་ ཕྱེད་པ་ སྟེ །_</s>
    <s id="32:6">བཞི་པོ་ དེ་དག་ གོ །_།</s>
  </p>
  <p id="33">
    <s id="33:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སེམས་བསྐྱེད་པ་ བསྙེན་ དཀའ་བ་ ཡིན་ ནོ །_།</s>
  </p>
  <p id="34">
    <s id="34:1">བཞི་ གང་ཞེ་ན །_</s>
    <s id="34:2">ཉོན་མོངས་པ་ དང་ མ་ འདྲེས་པ་ དང་ །_</s>
    <s id="34:3">རྙེད་པ་ དང་ །_ བཀུར་སྟི་ དང་ །_ ཚིགས་ སུ་ བཅད་པ་ ཐམས་ཅད་ དང་ མ་ འདྲེས་པ་ དང་ །_</s>
    <s id="34:4">ཐེག་པ་ དམན་པ་ དང་ མ་ འདྲེས་པ་ དང་ །_</s>
    <s id="34:5">སྐྱེ་བོ་ མི་ བགྲུངས་པ་ ཐམས་ཅད་ དང་ མ་ འདྲེས་པ་ སྟེ །_</s>
  </p>
  <p id="35">
    <s id="35:1">བཞི་པོ་ དེ་ [62b] དག་ གོ །_།</s>
    <s id="35:2">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སེམས་བསྐྱེད་པ་ བླ་ ན་ མེད་པ འོ །_།</s>
  </p>
  <p id="36">
    <s id="36:1">བཞི་ གང་ཞེ་ན །_</s>
    <s id="36:2">ཕོངས་པ འི་ དངོས་པོ་ ཐམས་ཅད་ ཡོངས་སུ་ གཏོང་བ འི་ སེམས་ དང་ །_</s>
    <s id="36:3">བྱིན་ ནས་ འགྱོད་པ་ མེད་པ འི་ སེམས་ དང་ །_</s>
    <s id="36:4">རྣམ་པར་ སྨིན་པ་ ལ་ རེ་བ་ མེད་པ འི་ སེམས་ དང་ །_</s>
    <s id="36:5">བྱང་ཆུབ་ ཏུ་ ཡོངས་སུ་ བསྔོ་བ འི་ སེམས་ ཏེ །_</s>
    <s id="36:6">བཞི་པོ་ དེ་དག་ གོ །_།</s>
    <s id="36:7">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སྤྱི་བོ ར་ ཕྱིན་པ འི་ ཆོས་ སོ །_།</s>
  </p>
  <p id="37">
    <s id="37:1">བཞི་ གང་ཞེ་ན །_</s>
    <s id="37:2">ཤེས་རབ་ ཀྱི་ ཕ་རོལ་ ཏུ་ ཕྱིན་པ་ དང་ །_</s>
    <s id="37:3">ཐབས་ ལ་ མཁས་པ་ དང་ །_</s>
    <s id="37:4">དམ་པ འི་ ཆོས་ ཡོངས་སུ་ འཛིན་པ་ དང་ །_</s>
    <s id="37:5">སེམས་ཅན་ ཡོངས་སུ་ སྨིན་པ ར་ བྱེད་པ་ སྟེ །_</s>
    <s id="37:6">བཞི་པོ་ དེ་དག་ གོ །_།</s>
  </p>
  <p id="38">
    <s id="38:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ བྱང་ཆུབ་ ཀྱི་ ལམ་ སྟོན་པ ར་ བྱེད་པ འོ །_།</s>
  </p>
  <p id="39">
    <s id="39:1">བཞི་ གང་ཞེ་ན །_</s>
    <s id="39:2">ཕ་རོལ་ ཏུ་ ཕྱིན་པ་ རྣམས་ ལ་ བརྩོན་པ་ དང་ །_</s>
    <s id="39:3">བསྡུ་བ འི་ དངོས་པོ་ རྣམས་ ཀྱི་ རྗེས་སུ་ འཐུན་པ་ དང་ །_</s>
    <s id="39:4">ཚངས་པ འི་ གནས་ སྒྲུབ་པ་ དང་ །_</s>
    <s id="39:5">མངོན་པར་ ཤེས་པ ས་ རྣམ་པར་ རྩེ་བ་ སྟེ །_</s>
    <s id="39:6">བཞི་པོ་ དེ་དག་ གོ །_།</s>
  </p>
  <p id="40">
    <s id="40:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ཆོས་ གྱ་ནོམ་པ་ དམ་པ་ མཆོག་ ཡིན་ ནོ །_།</s>
  </p>
  <p id="41">
    <s id="41:1">བཞི་ གང་ཞེ་ན །_</s>
    <s id="41:2">སེམས་ཅན་ ཐམས་ཅད་ ལ་ ཁོང་ཁྲོ་བ་ མེད་པ་ དང་ །_</s>
    <s id="41:3">གང་དག་ དེ་ དང་ འགལ་བ ར་ བྱེད་པ་ དེ་དག་ ཉིད་ ལ་ རབ་ཏུ་ ཐར་བ ར་ བྱ་བ ར་ སེམས་བསྐྱེད་པ་ དང་ །_</s>
    <s id="41:4">ཇི་ཙམ་ གྱི་ ཡུལ་ རྒྱ་ཆེན་པོ་ ཞིག་ འབྱོར་ ཀྱང་ དེ་ ལ་ བག་ ཡོད་པ་ དང་ །_</s>
    <s id="41:5">ཅི་ཙམ་ དུ་ དབུལ་བ ས་ ཕོངས་པ ར་ གྱུར་ ཀྱང་ ཆོས་སྤྱོད་པ་ སྟེ །_</s>
    <s id="41:6">བཞི་པོ་ དེ་དག་ གོ །_།</s>
  </p>
  <p id="42">
    <s id="42:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ མོས་པ འོ །_།</s>
  </p>
  <p id="43">
    <s id="43:1">བཞི་ གང་ཞེ་ན །_</s>
    <s id="43:2">ཁྱིམ་པ ར་ གྱུར་ ན་ བདག་ གི་ ལོངས་སྤྱོད་ ཀྱིས་ ཆོག་ཤེས་པ་ དང་ །_</s>
    <s id="43:3">གཞན་ གྱི་ ནོར་ ལ་ མངོན་པར་ འདོད་པ་ མེད་པ་ དང་ །_</s>
    <s id="43:4">རབ་ཏུ་ བྱུང་ ནས་ འཕགས་པ འི་ རིགས་ ཀྱིས་ ཆོག་ཤེས་པ་ དང་ །_</s>
    <s id="43:5">སྦྱངས་པ འི་ ཡོན་ཏན་ དང་ །_ ཡོ་བྱད་ བསྙུངས་པ་ སྟེ །_</s>
    <s id="43:6">བཞི་པོ་ དེ་དག་ གོ །_།</s>
  </p>
  <p id="44">
    <s id="44:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སྦྱིན་པ འོ །_།</s>
  </p>
  <p id="45">
    <s id="45:1">བཞི་ གང་ཞེ་ན །_</s>
    <s id="45:2">ཆོས་སྦྱིན་པ་ དང་ །_</s>
    <s id="45:3">ཟང་ཟིང་ སྦྱིན་པ་ དང་ །_ ཤོག་ཤོག་ དང་ །_ སྣག་ཚ་ དང་ །_ སྨྱུ་གུ་ དང་ །_ གླེགས་བམ་ སྦྱིན་པ་ དང་ །_</s>
    <s id="45:4">ཆོས་ སྨྲ་བ་ [63a] ལ་ བསམ་པ་ ཐག་པ་ ནས་ ལེགས་ སོ་ ཞེས་ བྱ་བ་ སྦྱིན་པ་ སྟེ །_</s>
    <s id="45:5">བཞི་པོ་ དེ་དག་ གོ །_།</s>
  </p>
  <p id="46">
    <s id="46:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སྙིང་པོ་ ཉིད་ དོ །_།</s>
  </p>
  <p id="47">
    <s id="47:1">བཞི་ གང་ཞེ་ན །_</s>
    <s id="47:2">ཐོས་པ་ ལས་ ནན་ཏན་ སྙིང་པོ་ ཉིད་ དང་ །_</s>
    <s id="47:3">ལོངས་སྤྱོད་ རྣམས་ ལས་ གཏོང་བ་ སྙིང་པོ་ ཉིད་ དང་ །_</s>
    <s id="47:4">!ལུས་ ལས་ བླ་མ་ ལས་ བསྙེན་བཀུར་ བྱ་བ་ སྙིང་པོ་ ཉིད་ དང་ །_</s>
    <s id="47:5">སྲོག་ ལས་ དགེ་བ འི་ རྩ་བ་ བསྐྱེད་པ་ སྙིང་པོ་ ཉིད་ དེ །_</s>
    <s id="47:6">བཞི་པོ་ དེ་དག་ གོ །_།</s>
  </p>
  <p id="48">
    <s id="48:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ཡོངས་སུ་ གཏང་བ ར་ མི་ བྱ་བ འོ །_།</s>
  </p>
  <p id="49">
    <s id="49:1">བཞི་ གང་ཞེ་ན །_</s>
    <s id="49:2">བྱང་ཆུབ་ ཀྱི་ སེམས་ ཡོངས་སུ་ གཏང་བ ར་ མི་ བྱ་བ་ དང་ །_</s>
    <s id="49:3">དམ་པ འི་ ཆོས་ ཡོངས་སུ་ གཏང་བ ར་ མི་ བྱ་བ་ དང་ །_</s>
    <s id="49:4">སེམས་ཅན་ ཡོངས་སུ་ གཏང་བ ར་ མི་ བྱ་བ་ དང་ །_</s>
    <s id="49:5">དགེ་བ འི་ རྩ་བ འི་ ཆོས་ ཐམས་ཅད་ ཡོངས་སུ་ བཙལ་བ་ ཡོངས་སུ་ གཏང་བ ར་ མི་ བྱ་བ་ སྟེ །_</s>
    <s id="49:6">བཞི་པོ་ དེ་དག་ གོ །_།</s>
  </p>
  <p id="50">
    <s id="50:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སྐྱེད་མོས་ཚལ་ ལོ །_།</s>
  </p>
  <p id="51">
    <s id="51:1">བཞི་ གང་ཞེ་ན །_</s>
    <s id="51:2">དགོན་པ་ ལ་ གནས་པ་ དང་ །_</s>
    <s id="51:3">དབེན་པ་ ལ་ མངོན་པར་ དགའ་བ་ དང་ །_</s>
    <s id="51:4">དགེ་བ འི་ ཆོས་ ལ་ འདུན་པ་ དང་ །_</s>
    <s id="51:5">ཐབས་མཁས་ པས་ སེམས་ཅན་ ཡོངས་སུ་ སྨིན་པ ར་ བྱེད་པ་ སྟེ །_</s>
    <s id="51:6">བཞི་པོ་ དེ་དག་ གོ །_།</s>
  </p>
  <p id="52">
    <s id="52:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ གཞལ་མེད་ ཁང་ ངོ་ །_།</s>
  </p>
  <p id="53">
    <s id="53:1">བཞི་ གང་ཞེ་ན །_</s>
    <s id="53:2">ཚངས་པ འི་ གནས་ དང་ །_</s>
    <s id="53:3">འབེལ་བ འི་ གཏམ་ གྱི་ ཆོས་ མཉན་པ་ ལ་ དགའ་བ་ མྱོང་བ ར་ བྱེད་པ་ དང་ །_</s>
    <s id="53:4">སྟོང་པ་ཉིད་ ལ་ ངེས་པ ར་ སེམས་པ་ དང་ །_</s>
    <s id="53:5">སྐྱེ་བོ་ རིས་ འཐུན་པ་ དང་ འདུ་བ་ སྟེ །_</s>
    <s id="53:6">བཞི་པོ་ དེ་དག་ གོ །_།</s>
  </p>
  <p id="54">
    <s id="54:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ནོར་ མི་ཟད་པ འོ །_།</s>
  </p>
  <p id="55">
    <s id="55:1">བཞི་ གང་ཞེ་ན །_</s>
    <s id="55:2">ཐོས་པ འི་ ནོར་ དང་ །_</s>
    <s id="55:3">ཆོས་སྟོན་པ འི་ ནོར་ དང་ །_</s>
    <s id="55:4">སེམས་ཅན་ དབུལ་པོ་ སྡུད་པ འི་ ནོར་ དང་ །_</s>
    <s id="55:5">བྱང་ཆུབ་ ཏུ་ ཡོངས་སུ་ བསྔོ་བ འི་ ནོར་ ཏེ །_</s>
    <s id="55:6">བཞི་པོ་ དེ་དག་ གོ །_།</s>
  </p>
  <p id="56">
    <s id="56:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ གཏེར་ རོ །_།</s>
  </p>
  <p id="57">
    <s id="57:1">བཞི་ གང་ཞེ་ན །_</s>
    <s id="57:2">གཟུངས་ ཀྱི་ གཏེར་ དང་ །_</s>
    <s id="57:3">སྤོབས་པ འི་ གཏེར་ དང་ །_</s>
    <s id="57:4">ཆོས་ ཀྱི་ གཏེར་ དང་ །_</s>
    <s id="57:5">ལོངས་སྤྱོད་ ཟད་ མི་ ཤེས་པ ར་ ཡོངས་སུ་ བསྔོ་བ འི་ གཏེར་ ཏེ །_</s>
    <s id="57:6">བཞི་པོ་ དེ་དག་ གོ །_།</s>
  </p>
  <p id="58">
    <s id="58:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ མངོན་པར་ འབྱུང་བ འོ །_།</s>
  </p>
  <p id="59">
    <s id="59:1">བཞི་ གང་ [63b] ཞེ་ན །_</s>
    <s id="59:2">འདུ་འཛི་ ལས་ འབྱུང་བ་ དང་ །_</s>
    <s id="59:3">ཡུལ་ ཐམས་ཅད་ ལས་ འབྱུང་བ་ དང་ །_</s>
    <s id="59:4">འཕགས་པ་ མ་ཡིན་པ འི་ བསམ་པ་ ལས་ འབྱུང་བ་ དང་ །_</s>
    <s id="59:5">ཁམས་ གསུམ་ ཐམས་ཅད་ ལས་ འབྱུང་བ་ སྟེ །_</s>
    <s id="59:6">བཞི་པོ་ དེ་དག་ གོ །_།</s>
  </p>
  <p id="60">
    <s id="60:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ བདེ་བ འོ །_།</s>
  </p>
  <p id="61">
    <s id="61:1">བཞི་ གང་ཞེ་ན །_</s>
    <s id="61:2">དངོས་པོ་ ཐམས་ཅད་ ལ་ མི་ལྟ་བ འི་ ཕྱིར་ བདག་ གི་བ་ མེད་ ཅིང་ ཡོངས་སུ་ འཛིན་པ་ མེད་པ འི་ བདེ་བ་ དང་ །_</s>
    <s id="61:3">ཡུལ་ སྤངས་པ ས་ དབེན་པ འི་ བདེ་བ་ དང་ །_</s>
    <s id="61:4">ཉོན་མོངས་པ་ མེད་པ འི་ ཕྱིར་ ཞི་བ འི་ བདེ་བ་ དང་ །_</s>
    <s id="61:5">སེམས་ཅན་ ཐམས་ཅད་ ཡོངས་སུ་ མི་ གཏོང་བ འི་ ཕྱིར་ མྱ་ངན་ ལས་ འདས་པ འི་ བདེ་བ་ སྟེ །_</s>
    <s id="61:6">བཞི་པོ་ དེ་དག་ གོ །_།</s>
  </p>
  <p id="62">
    <s id="62:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ མཆོག་ ཏུ་ དགའ་བ འོ །_།</s>
  </p>
  <p id="63">
    <s id="63:1">བཞི་ གང་ཞེ་ན །_</s>
    <s id="63:2">དེ་བཞིན་ གཤེགས་པ་ མཐོང་བ ས་ མཆོག་ ཏུ་ དགའ་བ་ དང་ །_</s>
    <s id="63:3">ཆོས་ ཐོས་པ ས་ མཆོག་ ཏུ་ དགའ་བ་ དང་ །_</s>
    <s id="63:4">སྦྱིན་པ་ ལ་ འགྱོད་པ་ མེད་པ ས་ མཆོག་ ཏུ་ དགའ་བ་ དང་ །_</s>
    <s id="63:5">སེམས་ཅན་ ཐམས་ཅད་ ལ་ བདེ་བ་ སྐྱེད་པ ས་ མཆོག་ ཏུ་ དགའ་བ་ སྟེ །_</s>
    <s id="63:6">བཞི་པོ་ དེ་དག་ གོ །_།</s>
  </p>
  <p id="64">
    <s id="64:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ བདེན་པ འོ །_།</s>
  </p>
  <p id="65">
    <s id="65:1">བཞི་ གང་ཞེ་ན །_</s>
    <s id="65:2">བྱང་ཆུབ་ ཀྱི་ སེམས་ མི་ གཏོང་བ་ དང་ །_</s>
    <s id="65:3">ཡི་དམ་ ལས་མི་ ཉམས་པ་ དང་ །_</s>
    <s id="65:4">སྐྱབས་ སུ་ སོང་བ་ དག་ ཡོངས་སུ་ མི་ གཏོང་བ་ དང་ །_</s>
    <s id="65:5">ངག་ བསྡམས་པ ས་ ཚིག་ ཐམས་ཅད་ བདེན་པ་ སྟེ །_</s>
    <s id="65:6">བཞི་པོ་ དེ་དག་ གོ །_།</s>
  </p>
  <p id="66">
    <s id="66:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ དགེ་བ འི་ ཆོས་ སོ །_།</s>
  </p>
  <p id="67">
    <s id="67:1">བཞི་ གང་ཞེ་ན །_</s>
    <s id="67:2">དགེ་བ འི་ ཆོས་ ཐམས་ཅད་ ལ་ ལྷག་པ འི་ བསམ་པ ས་ སྦྱོར་བ་ དང་ །_</s>
    <s id="67:3">མ་ བསླབས་པ་ ཐམས་ཅད་ ལ་ མི་ བརྙས་པ་ དང་ །_</s>
    <s id="67:4">གསོལ་བ་ མ་ བཏབ་པ ར་ སེམས་ཅན་ ཐམས་ཅད་ ལ་ བཤེས་གཉེན་ དུ་ གྱུར་པ་ དང་ །_</s>
    <s id="67:5">ཡོན་ཏན་ ཐམས་ཅད་ སྒྲུབ་པ་ ལ་ ཕྱིར་ བྱ་བ འི་ རེ་བ་ མེད་པ ས་ ལན་ ལ་ མི་ རེ་བ་ སྟེ །_</s>
    <s id="67:6">བཞི་པོ་ དེ་དག་ གོ །_།</s>
  </p>
  <p id="68">
    <s id="68:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སྤྱོད་པ་ རྣམ་པར་ དག་པ འོ །_།</s>
  </p>
  <p id="69">
    <s id="69:1">བཞི་ གང་ཞེ་ན །_</s>
    <s id="69:2">བདག་མེད་པ འི་ ཕྱིར་ ཚུལ་ཁྲིམས་ རྣམ་པར་ དག་པ་ དང་ །_</s>
    <s id="69:3">སེམས་ཅན་ མེད་པ འི་ ཕྱིར་ ཏིང་ངེ་འཛིན་ རྣམ་པར་ དག་པ་ དང་ །_</s>
    <s id="69:4">སྲོག་མེད་པ འི་ ཕྱིར་ ཤེས་རབ་ རྣམ་པར་ དག་པ་ དང་ །_ [64a]</s>
    <s id="69:5">གང་ཟག་ མེད་པ འི་ ཕྱིར་ རྣམ་པར་ གྲོལ་བ་ རྣམ་པར་ དག་པ་ སྟེ །_</s>
    <s id="69:6">བཞི་པོ་ དེ་དག་ གོ །_།</s>
  </p>
  <p id="70">
    <s id="70:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ རྐང་པ འོ །_།</s>
  </p>
  <p id="71">
    <s id="71:1">བཞི་ གང་ཞེ་ན །_</s>
    <s id="71:2">ཆོས་ ཀྱི་ རྐང་པ་ དང་ །_ དོན་ གྱི་ རྐང་པ་ དང་ །_ སྦྱངས་པ འི་ ཡོན་ཏན་ དང་ །_ ཡོ་བྱད་ བསྙུངས་པ ས་ འཇུག་པ འི་ རྐང་པ་ དང་ །_ བྱང་ཆུབ་ ཀྱི་ ལམ་ གྱི་ ཚོགས་ སོགས་པ འི་ རྐང་པ་ སྟེ །_</s>
    <s id="71:3">བཞི་པོ་ དེ་དག་ གོ །_།</s>
  </p>
  <p id="72">
    <s id="72:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ལག་པ འོ །_།</s>
  </p>
  <p id="73">
    <s id="73:1">བཞི་ གང་ཞེ་ན །_</s>
    <s id="73:2">དད་པ འི་ ལག་པ་ དང་ །_ ཚུལ་ཁྲིམས་ ཀྱི་ ལག་པ་ དང་ །_ ཐོས་པ འི་ ལག་པ་ དང་ །_ ཤེས་རབ་ ཀྱི་ ལག་པ་ སྟེ །_</s>
    <s id="73:3">བཞི་པོ་ དེ་དག་ གོ །_།</s>
  </p>
  <p id="74">
    <s id="74:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ མིག་ གོ །_།</s>
  </p>
  <p id="75">
    <s id="75:1">བཞི་ གང་ཞེ་ན །_</s>
    <s id="75:2">ལས་ ལེགས་པ་ བྱས་པ འི་ ཕྱིར་ ཤ འི་ མིག་ དང་ །_</s>
    <s id="75:3">མངོན་པར་ ཤེས་པ་ ལས་མི་ ཉམས་པ འི་ ཕྱིར་ ལྷ འི་ མིག་ དང་ །_</s>
    <s id="75:4">ཤིན་ཏུ་ ཐོས་པ འི་ སྟོབས་ དང་ ལྡན་པ འི་ ཕྱིར་ ཤེས་རབ་ ཀྱི་ མིག་ དང་ །_</s>
    <s id="75:5">ཆོས་ ཐམས་ཅད་ ལ་ ངེས་པ ར་ སེམས་པ འི་ ཕྱིར་ ཆོས་ ཀྱི་ མིག་ སྟེ །_</s>
    <s id="75:6">བཞི་པོ་ དེ་དག་ གོ །_།</s>
  </p>
  <p id="76">
    <s id="76:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ མི་ ངོམས་པ འོ །_།</s>
  </p>
  <p id="77">
    <s id="77:1">བཞི་ གང་ཞེ་ན །_</s>
    <s id="77:2">སྦྱིན་པ ས་ མི་ ངོམས་པ་ དང་ །_</s>
    <s id="77:3">དགོན་པ་ ལ་ གནས་པ ས་ མི་ ངོམས་པ་ དང་ །_</s>
    <s id="77:4">ཆོས་ ཉན་པ ས་ མི་ ངོམས་པ་ དང་ །_</s>
    <s id="77:5">དགེ་བ འི་ ཆོས་ ཀྱི་ ཚོགས་ ཐམས་ཅད་ ཀྱིས་ མི་ ངོམས་པ་ སྟེ །_</s>
    <s id="77:6">བཞི་པོ་ དེ་དག་ གོ །_།</s>
  </p>
  <p id="78">
    <s id="78:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ དཀའ་བ་ བྱེད་པ འོ །_།</s>
  </p>
  <p id="79">
    <s id="79:1">བཞི་ གང་ཞེ་ན །_</s>
    <s id="79:2">སེམས་ཅན་ མཐུ་ ཆུང་བ་ རྣམས་ ལ་ བཟོད་ ཅིང་ དང་ དུ་ བླང་བ་ དཀའ་བ་ བྱེད་པ་ དང་ །_</s>
    <s id="79:3">དབུལ་པོ་ ལ་ བདོག་པ་ ཐམས་ཅད་ ཡོངས་སུ་ བཏང་བ ར་ བསམ་པ་ དཀའ་བ་ བྱེད་པ་ དང་ །_</s>
    <s id="79:4">ཡན་ལག་ གི་ མཆོག་ མགོ་ སློང་བ་ ལ་ ཁོང་ཁྲོ་བ་ མེད་པ འི་ སེམས་ དཀའ་བ་ བྱེད་ ཀྱི་ སྟེང་ དུ་ དགེ་བ འི་ བཤེས་གཉེན་ དུ་ སེམས་བསྐྱེད་པ་ དང་ །_</s>
    <s id="79:5">སྐྱེ་བ་ ལ་ མི་ རྟོག་པ ས་ བསམས་ བཞིན་ དུ་ སྐྱེ་བ ར་ བྱེད་པ འི་ དཀའ་བ་ བྱེད་པ་ སྟེ །_</s>
    <s id="79:6">བཞི་པོ་ དེ་དག་ གོ །_།</s>
  </p>
  <p id="80">
    <s id="80:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ནད་མེད་པ འོ །_།</s>
  </p>
  <p id="81">
    <s id="81:1">བཞི་ གང་ཞེ་ན །_</s>
    <s id="81:2">ཁམས་ མཉམ་པ ས་ ནད་མེད་པ་ དང་ །_</s>
    <s id="81:3">ཉོན་མོངས་པ འི་ གདུང་བ་ མེད་པ ས་ ནད་མེད་པ་ དང་ །_</s>
    <s id="81:4">སེམས་ཅན་ [64b] ཐམས་ཅད་ བདེ་བ ར་ གཞོག་པ ས་ ནད་མེད་པ་ དང་ །_</s>
    <s id="81:5">ཆོས་ ཐམས་ཅད་ ལ་ ཐེ་ཙོམ་ མེད་པ ས་ ནད་མེད་པ་ སྟེ །_</s>
    <s id="81:6">བཞི་པོ་ དེ་དག་ གོ །_།</s>
  </p>
  <p id="82">
    <s id="82:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ བདག་ གི་ ཕྱོགས་ སོ །_།</s>
  </p>
  <p id="83">
    <s id="83:1">བཞི་ གང་ཞེ་ན །_</s>
    <s id="83:2">ཕ་རོལ་ ཏུ་ ཕྱིན་པ འི་ ཕྱོགས་ དང་ །_</s>
    <s id="83:3">བྱང་ཆུབ་ ཀྱི་ ཕྱོགས་ ཀྱི་ ཆོས་ ཀྱི་ ཕྱོགས་ དང་ །_</s>
    <s id="83:4">དགེ་བ འི་ བཤེས་གཉེན་ ཡང་དག་པ འི་ ཕྱོགས་ དང་ །_</s>
    <s id="83:5">སྡིག་པ་ ཐམས་ཅད་ མི་ བྱ་བ འི་ ཕྱོགས་ ཏེ །_</s>
    <s id="83:6">བཞི་པོ་ དེ་དག་ གོ །_།</s>
  </p>
  <p id="84">
    <s id="84:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ མི་བསྐྱོད་པ འོ །_།</s>
  </p>
  <p id="85">
    <s id="85:1">བཞི་ གང་ཞེ་ན །_</s>
    <s id="85:2">བྱང་ཆུབ་ ཀྱི་ སེམས་ མི་བསྐྱོད་པ་ དང་ །_</s>
    <s id="85:3">ཡི་དམ་ མི་བསྐྱོད་པ་ དང་ །_</s>
    <s id="85:4">ཇི་སྐད་ སྨྲས་པ་ དེ་བཞིན་ དུ་ བྱེད་པ་ ལས་མི་ བསྐྱོད་པ་ དང་ །_</s>
    <s id="85:5">ཡང་དག་པ འི་ ནན་ཏན་ ལས་མི་ བསྐྱོད་པ་ སྟེ །_ བཞི་པོ་ དེ་དག་ གོ །_།</s>
  </p>
  <p id="86">
    <s id="86:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ཚོགས་ སོ །_།</s>
  </p>
  <p id="87">
    <s id="87:1">བཞི་ གང་ཞེ་ན །_</s>
    <s id="87:2">ཞི་གནས་ ཀྱི་ ཚོགས་ དང་ །_</s>
    <s id="87:3">ལྷག་མཐོང་ གི་ ཚོགས་ དང་ །_</s>
    <s id="87:4">ཐོས་པ འི་ ཚོགས་ དང་ །_</s>
    <s id="87:5">དགེ་བ འི་ རྩ་བ་ ཐམས་ཅད་ ཀྱི་ ཚོགས་ ཏེ །_</s>
    <s id="87:6">བཞི་པོ་ དེ་དག་ གོ །_།</s>
  </p>
  <p id="88">
    <s id="88:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ཆོས་ ཟུང་ དུ་ འབྲེལ་བར་ འགྱུར་བ འོ །_།</s>
  </p>
  <p id="89">
    <s id="89:1">བཞི་ གང་ཞེ་ན །_</s>
    <s id="89:2">བསམ་པ་ དང་ སྦྱོར་བ་ ཟུང་ དུ་ འབྲེལ་པ་ དང་ །_</s>
    <s id="89:3">གཏོང་བ་ དང་ བསྔོ་བ་ ཟུང་ དུ་ འབྲེལ་བ་ དང་ །_</s>
    <s id="89:4">བྱམས་པ་ དང་ སྙིང་རྗེ་ ཟུང་ དུ་ འབྲེལ་པ་ དང་ །_</s>
    <s id="89:5">ཐབས་ དང་ ཤེས་རབ་ ཟུང་ དུ་ འབྲེལ་པ་ སྟེ །_</s>
    <s id="89:6">བཞི་པོ་ དེ་དག་ གོ །_།</s>
  </p>
  <p id="90">
    <s id="90:1">!ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ སྒྲིབ་པ འི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="91">
    <s id="91:1">བཞི་ གང་ཞེ་ན །_</s>
    <s id="91:2">ཁྲོན་པ་ རྡུལ་ ཅན་ མཐོང་ ཞིང་ དེ འི་ གཏིང་ ན་ ཡང་ ཟླ་བ འི་ དཀྱིལ་འཁོར་ མཐོང་བ་ དང་ །_</s>
    <s id="91:3">མཚེའུ་ འམ །_ རྫིང་བུ འམ །_ ཁྲོན་པ་ རྙོག་པ་ ཅན་ མཐོང་ ཞིང་ །_ དེ འི་ གཏིང་ ན་ ཡང་ ཟླ་བ འི་ དཀྱིལ་འཁོར་ མཐོང་བ་ དང་ །_</s>
    <s id="91:4">བར་སྣང་ ལ་ སྤྲིན་ཆེན་པོ ས་ ཡོག་ ཅིང་ དེ་ ལ་ ཡང་ ཟླ་བ འི་ དཀྱིལ་འཁོར་ མཐོང་བ་ དང་ །_</s>
    <s id="91:5">བར་སྣང་ ལ་ རླུང་ དང་ །_ རྡུལ་ དང་ །_ དུ་བ ས་ འཁྲིགས་པ ར་ མཐོང་ ཞིང་ །_ དེ་ ལ་ ཡང་ ཟླ་བ འི་ དཀྱིལ་འཁོར་ མཐོང་བ་ སྟེ །_</s>
    <s id="91:6">བཞི་པོ་ དེ་དག་ གོ །_།</s>
  </p>
  <p id="92">
    <s id="92:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ལས་ ཀྱི་ སྒྲིབ་པ འི་ རྒྱུ་ འཐུན་པ འི་ རྨི་ལམ་ [65a] མོ །_།</s>
  </p>
  <p id="93">
    <s id="93:1">བཞི་ གང་ཞེ་ན །_</s>
    <s id="93:2">གཡང་ས་ ཆེན་པོ་ ནས་ བདག་ གཡང་ དུ་ ལྷུང་བ ར་ མཐོང་བ་ དང་ །_</s>
    <s id="93:3">ལམ་ མཐོ་དམའ་ ཅན་ དུ་ མཐོང་བ་ དང་ །_</s>
    <s id="93:4">བདག་ ལམ་སྲང་ དོག་པ ར་ ཞུགས་ པར་ མཐོང་བ་ དང་ །_</s>
    <s id="93:5">རྨི་ལམ་ ན་ ཕྱོགས་ བསླད་ ཅིང་ འཇིགས་པ་ མང་པོ་ མཐོང་བ་ སྟེ །_</s>
    <s id="93:6">བཞི་པོ་ དེ་དག་ གོ །_།</s>
  </p>
  <p id="94">
    <s id="94:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ཉོན་མོངས་པ འི་ སྒྲིབ་པ འི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="95">
    <s id="95:1">བཞི་ གང་ཞེ་ན །_</s>
    <s id="95:2">དུག་ དྲག་པོ ས་ འཁྲུགས་པ ར་ མཐོང་བ་ དང་ །_</s>
    <s id="95:3">གཅན་གཟན་ གཏུམ་པོ་ ཕལ་པོ་ ཆེ འི་ སྒྲ་ ཐོས་པ་ དང་ །_</s>
    <s id="95:4">བདག་ གཡོན་ཅན་ གྱི་ ནང་ ན་ གནས་པ ར་ མཐོང་བ་ དང་ །_</s>
    <s id="95:5">བདག་ གི་ ལུས་ དྲི་མ་ ཅན་ དང་ གོས་ དྲི་མ་ ཅན་ དུ་ མཐོང་བ་ སྟེ །_</s>
    <s id="95:6">བཞི་པོ་ དེ་དག་ གོ །_།</s>
  </p>
  <p id="96">
    <s id="96:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ གཟུངས་ འཐོབ་པ འི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="97">
    <s id="97:1">བཞི་ གང་ཞེ་ན །_</s>
    <s id="97:2">གཏེར་ཆེན་པོ་ རིན་པོ་ཆེ་ སྣ་ཚོགས་ ཀྱིས་ གང་བ་ མཐོང་བ་ དང་ །_</s>
    <s id="97:3">རྫིང་བུ་ མེ་ཏོག་ པད་མ་ རྒྱས་པ ས་ ཡོངས་སུ་ གང་བ་ མཐོང་བ་ དང་ །_</s>
    <s id="97:4">བདག་ གོས་ དཀར་པོ འི་ ཕྲུགས་ རྙེད་པ ར་ མཐོང་བ་ དང་ །_</s>
    <s id="97:5">ལྷ་ ཞིག་ སྤྱི་བོ འི་ གཙུག་ ན་ གདུགས་ འཛིན་པ ར་ མཐོང་བ་ སྟེ །_</s>
    <s id="97:6">བཞི་པོ་ དེ་དག་ གོ །_།</s>
  </p>
  <p id="98">
    <s id="98:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ཏིང་ངེ་འཛིན་ ཐོབ་པ འི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="99">
    <s id="99:1">བཞི་ གང་ཞེ་ན །_</s>
    <s id="99:2">བུ་མོ་ བཟང་མོ་ རྒྱན་ བཟང་པོས་ བརྒྱན་པ་ མེ་ཏོག་སིལ་མ་ འབུལ་བ ར་ མཐོང་བ་ དང་ །_</s>
    <s id="99:3">ནམ་མཁའ་ ལ་ བྱ་ ངང་པ་ དཀར་པོ་ ཐལ་ཀར་ གྱི་ ཁྱུ་སྐད་ འབྱིན་ ཅིང་ འགྲོ་བ ར་ མཐོང་བ་ དང་ །_</s>
    <s id="99:4">དེ་བཞིན་ གཤེགས་པ་ འོད་ མང་པོ ས་ བརྒྱན་པ འི་ ཕྱག་ སྤྱི་བོ ར་ འཇོག་པ་ མཐོང་བ་ དང་ །_</s>
    <s id="99:5">དེ་བཞིན་ གཤེགས་པ་ མེ་ཏོག་ པད་མ་ ལ་ བཞུགས་ ཤིང་ བསམ་གཏན་ མཛད་པ ར་ མཐོང་བ་ སྟེ །_</s>
    <s id="99:6">བཞི་པོ་ དེ་དག་ གོ །_།</s>
  </p>
  <p id="100">
    <s id="100:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ དེ་བཞིན་ གཤེགས་པ་ མཐོང་བ འི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="101">
    <s id="101:1">བཞི་ གང་ཞེ་ན །_</s>
    <s id="101:2">ཟླ་བ འི་ དཀྱིལ་འཁོར་ འཆར་བ ར་ མཐོང་བ་ དང་ །_</s>
    <s id="101:3">ཉི་མ འི་ དཀྱིལ་འཁོར་ འཆར་བ ར་ མཐོང་བ་ དང་ །_</s>
    <s id="101:4">མེ་ཏོག་ པད་མ་ ཁ་འབུས་ པར་ མཐོང་བ་ དང་ །_</s>
    <s id="101:5">ཚངས་པ འི་ དབང་པོ་ རབ་ཏུ་ ཞི་བ འི་ སྤྱོད་ལམ་ མཐོང་བ་ སྟེ །_</s>
  </p>
  <p id="102">
    <s id="102:1">ལྷ འི་ བུ་ བཞི་པོ་ དེ་དག་ ནི་ བྱང་ཆུབ་ སེམས་དཔའ་ [65b] རྣམས་ ཀྱི་ དེ་བཞིན་ གཤེགས་པ་ མཐོང་བ འི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="103">
    <s id="103:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ རང་ གི་ མཚན་ཉིད་ ཀྱི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="104">
    <s id="104:1">བཞི་ གང་ཞེ་ན །_</s>
    <s id="104:2">ཤིང་སཱ་ལ་ ཆེན་པོ འི་ འདབ་མ་ དང་ །_ མེ་ཏོག་ དང་ །_ འབྲས་བུ་ སྣ་ཚོགས་ ཀྱིས་ གང་བ ར་ མཐོང་བ་ དང་ །_</s>
    <s id="104:3">ཁར་བ འི་ སྣོད་ གསེར་ གྱིས་ གང་བ ར་ མཐོང་བ་ དང་ །_</s>
    <s id="104:4">ནམ་མཁ འི་ ངོས་ གདུགས་ དང་ །_ རྒྱལ་མཚན་ དང་ །_ བ་དན་ གྱིས་ གང་བ ར་ མཐོང་བ་ དང་ །_</s>
    <s id="104:5">འཁོར་ལོ ས་ སྒྱུར་བ འི་ རྒྱལ་པོ་ ཆེན་པོ་ མཐོང་བ་ སྟེ །_</s>
    <s id="104:6">བཞི་པོ་ དེ་དག་ གོ །_།</s>
  </p>
  <p id="105">
    <s id="105:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ བདུད་འདུལ་བ འི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="106">
    <s id="106:1">བཞི་ གང་ཞེ་ན །_</s>
    <s id="106:2">གྱད་ཆེན་པོ ས་ གྱད་ ཐམས་ཅད་ མནན་ ནས་ བ་དན་ ཐོགས་ ཏེ་</s>
  </p>
  <p id="107">
    <s id="107:1">འགྲོ་བ ར་ མཐོང་བ་ དང་ །_ དཔའ་བོ་ ཆེན་པོ ས་ གཡུལ་ལས་ འདས་ ཏེ་</s>
  </p>
  <p id="108">
    <s id="108:1">འགྲོ་བ ར་ མཐོང་བ་ དང་ །_ རྒྱལ་པོ་ དབང་ བསྐུར་བ ར་ མཐོང་བ་ དང་ །_</s>
    <s id="108:2">བདག་ཉིད་ བྱང་ཆུབ་ ཀྱི་ སྙིང་པོ་ ལ་ འདུག་ ཅིང་ བདུད་འདུལ་ བར་ མཐོང་བ་ སྟེ །_</s>
    <s id="108:3">བཞི་པོ་ དེ་དག་ གོ །_།</s>
  </p>
  <p id="109">
    <s id="109:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ ཕྱིར་ མི་ ལྡོག་པ འི་ རྟགས་ ཀྱི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="110">
    <s id="110:1">བཞི་ གང་ཞེ་ན །_</s>
    <s id="110:2">མགོ་ ལ་ཐོད་ དཀར་པོ ས་ བཅིངས་པ ར་ མཐོང་བ་ དང་ །_</s>
    <s id="110:3">བདག་ གཏན་པ་ མེད་པ འི་ མཆོད་སྦྱིན་ བྱེད་པ ར་ མཐོང་བ་ དང་ །_</s>
    <s id="110:4">བདག་ ཆོས་ ཀྱི་ སྟན་ ཆེན་པོ་ ལ་ འདུག་པ ར་ མཐོང་བ་ དང་ །_</s>
    <s id="110:5">དེ་བཞིན་ གཤེགས་པ་ བྱང་ཆུབ་ ཀྱི་ སྙིང་པོ་ ལ་ བཞུགས་ ཤིང་ ཆོས་སྟོན་ པར་ མཐོང་བ་ སྟེ །_</s>
    <s id="110:6">བཞི་པོ་ དེ་དག་ གོ །_།</s>
  </p>
  <p id="111">
    <s id="111:1">ལྷ འི་ བུ་ བཞི་པོ་ འདི་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ བྱང་ཆུབ་ ཀྱི་ སྙིང་པོ་ འཐོབ་པ འི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="112">
    <s id="112:1">བཞི་ གང་ཞེ་ན །_</s>
    <s id="112:2">བུམ་པ་ མཐོང་བ་ དང་ །_</s>
    <s id="112:3">བྱ་ ཙ་ཤ ས་ བསྐོར་བ ར་ མཐོང་བ་ དང་ །_</s>
    <s id="112:4">གང་དང་གང་ དུ་ འགྲོ་བ་ དེ་ དང་ དེ་ཉིད་ དུ་ ཤིང་ ཐམས་ཅད་ ལྡང་ ཞིང་ འདུད་ ལ་ ཕྱག་ འཚལ་བ ར་ བྱེད་པ་ དང་ །_</s>
    <s id="112:5">གསེར་ གྱི་ ཁ་དོག་ ལྟ་བུ འི་ སྣང་བ་ ཆེན་པོ་ མཐོང་བ་ སྟེ །_</s>
  </p>
  <p id="113">
    <s id="113:1">ལྷ འི་ བུ་ བཞི་པོ་ དེ་དག་ ནི་ བྱང་ཆུབ་ སེམས་དཔའ་ རྣམས་ ཀྱི་ བྱང་ཆུབ་ ཀྱི་ སྙིང་པོ་ འཐོབ་པ འི་ རྒྱུ་ འཐུན་པ འི་ རྨི་ལམ་ མོ །_།</s>
  </p>
  <p id="114">
    <s id="114:1">འཇམ་དཔལ་ གཞོན་ནུ ར་ གྱུར་པ ས་ བཞི་པ་ སྒྲུབ་པ འི་ ཆོས་ ཀྱི་ རྣམ་ གྲངས་ འདི་ བཤད་ [66a] པ་ དང་ །_</s>
    <s id="114:2">ལྷ འི་ བུ་ དཔལ་ བཟངས་ ལྡན་ དགའ་མགུ་ ཡི་ རངས་ ཏེ །_</s>
  </p>
  <p id="115">
    <s id="115:1">རབ་ཏུ་ དགའ་ ཞིང་ དགའ་བ་ དང་ ཡིད་ བདེ་བ་ སྐྱེས་ ནས །_</s>
  </p>
  <p id="116">
    <s id="116:1">འཁོར་ དང་ བཅས་པ ས་ འཇམ་དཔལ་ གཞོན་ནུ ར་ གྱུར་པ་ ལ་ མཆོད་པ འི་ ལས་ བྱ་བ འི་ ཕྱིར་ ལྷ འི་ མེ་ཏོག་ མན་ དཱ་ ར་བ་ དང་ །_ ཨུད་པ་ ལ་ དང་ །_ པད་མ་ དང་ །_ ཀུ་མུ་ད་ དང་ །_ པད་མ་ དཀར་པོ་ དག་ གིས་ ཐམས་ཅད་ དང་ ལྡན་པ འི་ འཁོར་ ལ་ གཏོར་ ཏོ །_།</s>
  </p>
  <p id="117">
    <s id="117:1">མེ་ཏོག་ དེ་དག་ གཏོར་མ་ ཐག་ ཏུ་ དེ་ནས་ དེ འི་ ཚེ་ སངས་རྒྱས་ ཀྱི་ མཐུ ས་ སྟེང་ གི་ བར་སྣང་ ལ་ མེ་ཏོག་ པད་མ་ ཤིང་རྟ འི་ འཕང་ལོ་ ཙམ་ གྱི་ ཚད་ བལྟ་ ན་ སྡུག་པ་ བསུང་ དང་ ལྡན་པ་ ཡིད་ དུ་ འོང་བ་ དག་ བྱུང་བ ར་ གྱུར་ ཏོ །_།</s>
  </p>
  <p id="118">
    <s id="118:1">མེ་ཏོག་ དེ་དག་ གི་ དབུས་ ཀྱི་ སྙིང་པོ་ ལ་ བྱང་ཆུབ་ སེམས་དཔའ་ ལུས་སྐྱེས་ བུ་ཆེན་པོ འི་ མཚན་ སུམ་ཅུ་རྩ་གཉིས་ ཀྱིས་ བརྒྱན་པ་ དག་ བྱུང་བ ར་ གྱུར་ ཏོ །_།</s>
  </p>
  <p id="119">
    <s id="119:1">དེ་ནས་ འཇམ་དཔལ་ གཞོན་ནུ ར་ གྱུར་པ་ ལ་ ལྷ འི་ བུ་ དཔལ་ བཟངས་ ལྡན་ གྱིས་ འདི་སྐད་ ཅེས་ སྨྲས་ སོ །_།</s>
  </p>
  <p id="120">
    <s id="120:1">འཇམ་དཔལ་ བྱང་ཆུབ་ སེམས་དཔའ་ འདི་དག་ གང་ ནས་ ལྷགས །_</s>
    <s id="120:2">འཇམ་དཔལ་ གྱིས་ སྨྲས་པ །_ ལྷ འི་ བུ་ མེ་ཏོག་ འདི་དག་ ག་ལ ས་ འོངས་པ་ ཉིད་ ནས་ སོ །_།</s>
  </p>
  <p id="121">
    <s id="121:1">ལྷ འི་ བུས་ སྨྲས་པ །_ འཇམ་དཔལ་ མེ་ཏོག་ འདི་དག་ ནི་ སྤྲུལ་པ་ སྟེ །_</s>
  </p>
  <p id="122">
    <s id="122:1">བདག་ གིས་ ཁྱོད་ ལ་ མཆོད་པ འི་ ལས་ བགྱི་བ འི་ སླད་ དུ་ གཏོར་ ཏོ །_།</s>
  </p>
  <p id="123">
    <s id="123:1">འཇམ་དཔལ་ གྱིས་ སྨྲས་པ །_</s>
    <s id="123:2">ལྷ འི་ བུ་ ཇི་ལྟ ར་ མེ་ཏོག་ འདི་དག་ སྤྲུལ་པ་ ཡིན་པ་ ལྟར་ བྱང་ཆུབ་ སེམས་དཔའ་ དེ་དག་ གི་ ལུས་ ལ འང་ དེ་བཞིན་ དུ་ བལྟ འོ །_།</s>
  </p>
  <p id="124">
    <s id="124:1">དེ་ནས་ དེ འི་ ཚེ་ བཅོམ་ལྡན་འདས་ འཛུམ་པ་ མཛད་ དོ །_།</s>
  </p>
  <p id="125">
    <s id="125:1">འདི་ ནི་ སངས་རྒྱས་ བཅོམ་ལྡན་འདས་ རྣམས་ གང་ གི་ ཚེ་ འཛུམ་པ་ མཛད་པ འི་ ཆོས་ཉིད་ དེ །_ དེ འི་ ཚེ་ བཅོམ་ལྡན་འདས་ ཀྱི་ ཞལ་ གྱི་ སྒོ་ ནས་ འོད་ཟེར་ ཁ་དོག་ སྣ་ཚོགས་ ཁ་དོག་ དུ་མ་ འདི་ལྟ་སྟེ །_</s>
  </p>
  <p id="126">
    <s id="126:1">སྔོན་པོ་ དང་ །_ སེར་པོ་ དང་ །_ དམར་པོ་ དང་ །_ དཀར་པོ་ དང་ །_ ལེ་བརྒན་ དང་ །_ ཤེལ་ གྱི་ ཁ་དོག་ ལྟ་བུ་ དག་ བྱུང་ ངོ་ །_།</s>
  </p>
  <p id="127">
    <s id="127:1">དེ་དག་ གིས་ ཀྱང་ འཇིག་རྟེན་ གྱི་ ཁམས་ མཐའ་ ཡ ས་ མུ་མེད་པ་ སྣང་བས་ ཁྱབ་པ ར་ བྱས་ ནས །_</s>
  </p>
  <p id="128">
    <s id="128:1">སྟེང་ དུ་ ཚངས་པ འི་ འཇིག་རྟེན་ གྱི་ བར་ དུ་ མངོན་པར་ བྱུང་ སྟེ །_</s>
  </p>
  <p id="129">
    <s id="129:1">གཟི་བརྗིད་ ཀྱིས་ ཉི་མ་ དང་ ཟླ་བ འི་ གཟི་བརྗིད་ ཟིལ་ གྱིས་ མནན་ ནས་ སླར་ ལོག་ སྟེ །_</s>
  </p>
  <p id="130">
    <s id="130:1">བཅོམ་ལྡན་འདས་ ཀྱི་ དབུ འི་ གཙུག་ ཏུ་ ནུབ་བོ །_།</s>
    <s id="130:2">དེ་ནས་ ལྷ འི་ བུ་ [66b] དཔལ་ བཟངས་ ལྡན་ སྟན་ དེ་ལས་ ལངས་ ཏེ །_</s>
  </p>
  <p id="131">
    <s id="131:1">བླ་གོས་ ཕྲག་པ་ གཅིག་ ཏུ་ གཟར་ ནས་ པུས་མོ་ གཡས་པ འི་ ལྷ་ང་ ས་ ལ་ བཙུགས་ ཏེ །_</s>
  </p>
  <p id="132">
    <s id="132:1">བཅོམ་ལྡན་འདས་ ག་ལ་བ་ དེ་ ལོགས་ སུ་ ཐལ་མོ་ སྦྱར་བ་ བཏུད་ ནས །_</s>
  </p>
  <p id="133">
    <s id="133:1">བཅོམ་ལྡན་འདས་ ལ་ཚིགས་ སུ་ བཅད་པ ས་ བསྟོད་པ །_</s>
    <s id="133:2">གསེར་ བཟང་ དྲི་མ་ མེད་པ འི་ འོད་ ཀྱིས་ གཟི་བརྗིད་ ལྡན །_།</s>
  </p>
  <p id="134">
    <s id="134:1">སྐྱེས་ཆེན་ མཚན་ མཆོག་ སུམ་ཅུ་རྩ་གཉིས་ སྣ་ཚོགས་ མངའ །_།</s>
  </p>
  <p id="135">
    <s id="135:1">ཡོན་ཏན་ ཁྲག་ཁྲིག་ ཡོན་ཏན་ གཞལ་ཡས་ གཟི་བརྗིད་ ཅན །_།</s>
    <s id="135:2">མགོན་པོ་ ཅི་ ཡི་ སླད་ དུ་ འཛུམ་པ་ སྟོན་པ་ མཛད །_།</s>
  </p>
  <p id="136">
    <s id="136:1">སྒྲ་སྙན་ འབྱིན་པ ར་ མཛད་ ཅིང་ རབ་ཏུ་ གསུང་ འབྲེལ་བ །_།</s>
    <s id="136:2">ཚངས་པ འི་ དབྱངས་ སུ་ གསུང་ ཞིང་ འཇམ་པ འི་ ཚིག་ གསུང་བ །_།</s>
    <s id="136:3">ནོར་ བདུན་ འོད་ཟེར་ རྒྱ་ ཆེན་ བདེ་གཤེགས་ བློ་གྲོས་ ལྡན །_།</s>
  </p>
  <p id="137">
    <s id="137:1">ཀ་ལ་པིང་ཀ འི་ གསུང་ ཅན་ ཅི་སླད་ འཛུམ་པ་ གསུངས །_།</s>
  </p>
  <p id="138">
    <s id="138:1">མི་མཆོག་ སྐྱེས་བུ་ དམ་པ་ ངན་པ འི་ ཚོགས་ཅན་ འདུལ །_།</s>
    <s id="138:2">བདུད་ ཀྱི་ སྟོབས་ ནི་ རྟག་པ ར་ མཐའ་མ ར་ འབྱིན་པ ར་ མཛད །_།</s>
  </p>
  <p id="139">
    <s id="139:1">ལྷ་ དང་ ལྷ་མིན་ ནམ་མཁའ་ ལྡིང་ གིས་ རྟག་ མཆོད་པ །_།</s>
    <s id="139:2">སྟོབས་ བཅུ་ ལྡན་པ ས་ ཅི་སླད་ འཛུམ་པ་ བསྟན །_།</s>
  </p>
  <p id="140">
    <s id="140:1">དྲི་མེད་ དྲི་བྲལ་ དྲི་མ་ གསུམ་ སྤངས་པ །_།</s>
    <s id="140:2">ཟླ་བ་ ཉ་བ འི་ དཀྱིལ་འཁོར་ ལྟ་བུ ར་ ཞལ་རྒྱས་པ །_།</s>
    <s id="140:3">མུན་པ་ རབ་རིབ་ སྒྲིབ་པ འི་ རྡུལ་ གྱི་ ཉེས་ གཅོད་པ །_།</s>
    <s id="140:4">བདེ་ དང་ བདེ་ལྡན་ སྦྱིན་པ ར་ མཛད་པ་ འཛུམ་ དོན་ གསུངས །_།</s>
  </p>
  <p id="141">
    <s id="141:1">བདེ་བ ར་ གཤེགས་པ་ ས་ དང་ ལྷ་ཡུལ་ ཕན་པ་ མཆོག _།</s>
    <s id="141:2">བདེ་ དང་ བདེ་ལྡན་ སྦྱིན་ མཛད་ ཡོན་ཏན་ མཐའ་ཡས་པ །_།</s>
    <s id="141:3">མཚུངས་ ཤིང་ འབྲེལ་ ལ་ ལེགས་ གསུངས་ གསལ་བ འི་ གསུང་ ལྡན་པ །_།</s>
    <s id="141:4">འཛུམ་ བསྟན་ འདི་ ཡི་ དོན་ ནི་ ཇི་ལྟ ར་ རྟོགས་པ ར་ བགྱི །_།</s>
  </p>
  <p id="142">
    <s id="142:1">ལིང་ཏོག་ སྟུག་པོ་ མུན་པ་ རབ་རིབ་ རྣམ་ བསལ་བ །_།</s>
    <s id="142:2">ཤེས་རབ་ སྒྲོན་མ་ འོད་ ཀྱི་ གཟི་བརྗིད་ ལྡན་པ་པོ །_།</s>
    <s id="142:3">གླང་ཆེན་ ཁྱུ་མཆོག་ སྟོབས་ དང་ སེང་གེ འི་ སྟབས་ ལྟར་ བརྗིད །_།</s>
    <s id="142:4">འགྲོ་བ འི་ དོན་ མཛད་ འཛུམ་པ འི་ དོན་ ནི་ བསྟན་ དུ་ གསོལ །_།</s>
  </p>
  <p id="143">
    <s id="143:1">མི་ ཡི་དམ་པ་ མི་ ངན་ ཚོགས་ཅན་ འདུལ་ མཛད་པ །_།</s>
    <s id="143:2">ཟབ་ ཅིང་ མཐོང་བ ར་ དཀའ་ ལ་ གཏིང་ ཚོད་དཔག་ དཀའ་བ །_།</s>
    <s id="143:3">སྲིད་པ འི་ ཆུ་ ནི་ སྐེམས་ མཛད་ མཉམ་པ་ མེད་པ་ ཅན །_།</s>
    <s id="143:4">སྒྱུ་ མེད་ སྟོབས་ བཅུ་ ལྡན་ གྱིས་ འཛུམ་པ་ ཅི་སླད་ བསྟན །_།</s>
  </p>
  <p id="144">
    <s id="144:1">རྒ་ཤི་ ཞི་བ ར་ བགྱི་བ འི་ [67a] བདུད་རྩི འི་ དོན་ སྩོལ་བ །_།</s>
    <s id="144:2">ཞབས་ ནི་ འཇམ་ ཞིང་ དྲ་བ་ དག་ དང་ འཁོར་ལོ ར་ ལྡན །_།</s>
  </p>
  <p id="145">
    <s id="145:1">བླུན་པ་ སྦྱོང་ མཛད་ སྲིད་པ་ གསུམ་ ན་མཉམ་ མེད་པ །_།</s>
    <s id="145:2">ཡེ་ཤེས་ ཆེན་པོ་ མངའ་བ ས་ འཛུམ་ དོན་ བསྟན་ དུ་ གསོལ །_།</s>
  </p>
  <p id="146">
    <s id="146:1">དེ་སྐད་ ཅེས་ གསོལ་པ་ དང་ །_ བཅོམ་ལྡན་འདས་ ཀྱིས་ ལྷ འི་ བུ་ དཔལ་ བཟངས་ ལྡན་ ལ་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="147">
    <s id="147:1">ལྷ འི་ བུ་ ཁྱོད་ ཀྱིས་ བྱང་ཆུབ་ སེམས་དཔའ་ སྟེང་ གི་ བར་སྣང་ ལ་ སེང་གེ འི་ ཁྲི་ ལ་ པད་མ འི་ སྙིང་པོ་ ལ་ འཁོད་པ་ འདི་དག་ མཐོང་ ངམ །_ གསོལ་པ །_</s>
    <s id="147:2">བཅོམ་ལྡན་འདས་ མཐོང་ ལགས་སོ །_།</s>
    <s id="147:3">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="147:4">ལྷ འི་ བུ་ བྱང་ཆུབ་ སེམས་དཔའ་ ཕྱོགས་ བཅུ་ ནས་ འདུས་པ་ འདི་དག་ ཐམས་ཅད་ ནི་ འཇམ་དཔལ་ གཞོན་ནུ ར་ གྱུར་པ འི་ དྲུང་ དུ་ ཆོས་ མཉན་པ་ དང་ །_</s>
    <s id="147:5">བཞི་པ་ སྒྲུབ་པ འི་ ཆོས་ ཀྱི་ རྣམ་ གྲངས་ འདི་ ཉན་པ འི་ ཕྱིར་ ལྷགས་ སོ །_།</s>
  </p>
  <p id="148">
    <s id="148:1">ཡང་ བྱང་ཆུབ་ སེམས་དཔའ་ འདི་དག་ ཐམས་ཅད་ ནི་ འཇམ་དཔལ་ གཞོན་ནུ ར་ གྱུར་པ ས་ ཡོངས་སུ་ སྨིན་པ ར་ བྱས་པ་ ཡིན་ ནོ །_།</s>
  </p>
  <p id="149">
    <s id="149:1">ཡང་ བྱང་ཆུབ་ སེམས་དཔའ་ འདི་དག་ ཐམས་ཅད་ ནི་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ཏུ་ སྐྱེ་བ་ གཅིག་ གིས་ ཐོགས་པ་ ཡིན་ ཏེ །_</s>
  </p>
  <p id="150">
    <s id="150:1">ཕྱོགས་ བཅུ འི་ འཇིག་རྟེན་ གྱི་ ཁམས་ མིང་ སྣ་ཚོགས་ ཀྱི་ སངས་རྒྱས་ ཀྱི་ ཞིང་ གཞན་ དང་ གཞན་དག་ ཏུ་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ མངོན་པར་ རྫོགས་པ ར་ འཚང་རྒྱ་བ ར་ འགྱུར་ རོ །_།</s>
  </p>
  <p id="151">
    <s id="151:1">ལྷ འི་ བུས་ གསོལ་པ །_ བཅོམ་ལྡན་འདས་ བདག་ གིས་ བྱང་ཆུབ་ སེམས་དཔའ་ འདི་དག་ གི་ གྲངས་ རྟོགས་པ ར་ རྔོ་ མི་ ཐོགས་ ན་ ཇི་སྙེད་ ཅིག་ མཆིས །_</s>
  </p>
  <p id="152">
    <s id="152:1">དེ་ནས་ བཅོམ་ལྡན་འདས་ ཀྱིས་ ཚེ་ དང་ ལྡན་པ་ ཤཱ་རི འི་ བུ་ ལ་ བཀའ་ སྩལ་པ །_</s>
    <s id="152:2">ཤཱ་རི འི་ བུ་ ཁྱོད་ ཀྱིས་ བྱང་ཆུབ་ སེམས་དཔའ་ འདི་དག་ གི་ གྲངས་ རྟོགས་པ ར་ ནུས་ སམ །_ གསོལ་པ །_</s>
    <s id="152:3">བཅོམ་ལྡན་འདས་ བདག་ གིས་ སྟོང་གསུམ་ གྱི་ སྟོང་ ཆེན་པོ འི་ འཇིག་རྟེན་ གྱི་ ཁམས་ ན་ གང་ སྐར་མ འི་ གཟུགས་ དེ་དག་ ཐམས་ཅད་ ནི་ སྐད་ཅིག _། ཐང་ ཅིག _། ཡུད་ཙམ་ གཅིག་ གིས་ བགྲང་བ ར་ སྤྲོའི །_</s>
    <s id="152:4">བཅོམ་ལྡན་འདས་ བདག་ གིས་ བྱང་ཆུབ་ སེམས་དཔའ་ འདི་དག་ ནི་ ལོ་ བརྒྱ ར་ ཡང་ བགྲང་བ ར་ སྤྲོ་བ་ མ་ ལགས་སོ །_།</s>
    <s id="152:5">བཅོམ་ལྡན་ [67b] འདས་ ཀྱིས་ བཀའ་ སྩལ་པ །_</s>
    <s id="152:6">ཤཱ་རི འི་ བུ་ གལ་ཏེ་ འཛམ་བུ འི་ གླིང་ འདི་ རྡུལ་ ཕྲ་རབ་ ཀྱི་ རྡུལ་ གྱིས་ གང་བ ར་ གྱུར་ ཀྱང་ །_</s>
    <s id="152:7">རྡུལ་ ཕྲ་རབ་ དེ་ བགྲང་བ འི་ ཚུལ་ གྱིས་ མཐའ་ རྟོགས་པ ར་ ནུས་ ཀྱི །_ བྱང་ཆུབ་ སེམས་དཔའ་ འདི་དག་ ནི་ བགྲང་བ འི་ ཚུལ་ གྱིས་ མཐའ་ རྟོགས་པ ར་ མི་ ནུས་ ཏེ</s>
  </p>
  <p id="153">
    <s id="153:1">བྱང་ཆུབ་ སེམས་དཔའ་ འདུས་པ་ འདི་དག་ ནི་ དེ་ཙམ་ དུ་ ཚད་ མེད་ དོ །_།</s>
  </p>
  <p id="154">
    <s id="154:1">གསོལ་པ །_ བཅོམ་ལྡན་འདས་ བྱང་ཆུབ་ སེམས་དཔའ་ འདི་དག་ གང་ དུ་ བྱང་ཆུབ་ མངོན་པར་ རྫོགས་པ ར་ འཚང་རྒྱ་བ འི་ སངས་རྒྱས་ ཀྱི་ ཞིང་ དེ་སྙེད་ མཆིས་པ ར་ ག་ལ་ འགྱུར །_</s>
  </p>
  <p id="155">
    <s id="155:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="155:2">ཤཱ་རི འི་ བུ་ ཁ་རོག་ འདུག་ དེ་སྐད་ མ་ སྨྲ་ ཞིག _།</s>
    <s id="155:3">ཤཱ་རི འི་ བུ་ སངས་རྒྱས་ ཀྱི་ ཞིང་ ཚད་ མེད་པ་ དག་ དེ་བཞིན་ གཤེགས་པ ས་ སྟོང་ ངོ་ །_།</s>
  </p>
  <p id="156">
    <s id="156:1">ཤཱ་རི འི་ བུ་ ཡོངས་སུ་ བརྟགས་པ་ བཟུང་ ན །_</s>
  </p>
  <p id="157">
    <s id="157:1">གལ་ཏེ་ དེ་བཞིན་ གཤེགས་པ འི་ ཚེ འི་ ཚད་ བསྐལ་པ་ གང་ གཱའི་ ཀླུང་ གི་ བྱེ་མ་ སྙེད་ དུ་ གྱུར་ ལ །_</s>
    <s id="157:2">ཉི་མ་ རེ་རེ་ ཐམས་ཅད་ ལ འང་ ཆོས་ བཤད་པ་ གང་ གཱའི་ ཀླུང་ གི་ བྱེ་མ་ སྙེད་ འཇུག་པ ར་ གྱུར་ ཅིང་</s>
    <s id="157:3">ཆོས་ བཤད་པ་ ཐམས་ཅད་ ལ འང་ བྱང་ཆུབ་ སེམས་དཔའ་ གང་ གཱའི་ ཀླུང་ གི་ བྱེ་མ་ སྙེད་ ལུང་བསྟན་ པར་ གྱུར་ ལ །_</s>
    <s id="157:4">གང་ གིས་ ཤར་ཕྱོགས་ སུ་ སངས་རྒྱས་ ཀྱི་ ཞིང་ གང་ གཱའི་ ཀླུང་ གི་ བྱེ་མ་ སྙེད་ འདས་ ནས བྱང་ཆུབ་ སེམས་དཔའ་ གཅིག་ མཚན་མ ར་ བཞག་ ཀྱང་ །_</s>
    <s id="157:5">སངས་རྒྱས་ ཀྱི་ ཞིང་ རྣམས་ དེ་བཞིན་ གཤེགས་པ་ དག་ གིས་ དེ་ཙམ་ དུ་ སྟོང་ ན །_</s>
  </p>
  <p id="158">
    <s id="158:1">ཕྱོགས་ བཅུ འི་ སངས་རྒྱས་ ཀྱི་ ཞིང་ གང་དེ་ བཞིན་ གཤེགས་པ འི་ ཤ འི་ སྤྱན་ ཐ་མལ་ པས་ གཟིགས་པ ར་ འགྱུར་བ འི་ སངས་རྒྱས་ ཀྱི་ ཞིང་ དེ་དག་ དུ་ སྐྱེས་པ འི་ སེམས་ཅན་ དེ་དག་ གི་ སེམས་ དེ་བཞིན་ གཤེགས་པ ས་ མཁྱེན་པ འི་ དེ་བཞིན་ གཤེགས་པ་ དེ་དག་ གིས་ སྟོང་པ་ ལྟ་ཅི་ སྨོས །_</s>
  </p>
  <p id="159">
    <s id="159:1">དེ་ནས་ ཉན་ཐོས་ ཆེན་པོ་ དེ་དག་ དང་ །_ ཐམས་ཅད་ དང་ ལྡན་པ འི་ འཁོར་ དེ་ ངོ་མཚར་ དུ་ གྱུར་ ནས །_</s>
  </p>
  <p id="160">
    <s id="160:1">ཚིག་ འདི་སྐད་ དུ་ བདག་ཅག་ གི་ སྟོན་པ་ དེ་དག་ དེ་ལྟ ར་ རྫུ་འཕྲུལ་ ཆེ །_ དེ་ལྟ ར་ མཐུ་ ཆེ་བ །_ དེ་ལྟ ར་ ཡེ་ཤེས་ གཟིགས་པ་ ཆེན་པོ་ དང་ ལྡན་ ཏེ །_</s>
  </p>
  <p id="161">
    <s id="161:1">བདག་ཅག་ གིས་ རྙེད་པ་ ལེགས་པ ར་ རྙེད་ དོ །_། ཞེས་ སྨྲས་ སོ །_།</s>
  </p>
  <p id="162">
    <s id="162:1">དེ་ནས་ བྱང་ཆུབ་ སེམས་དཔའ་ གང་ཕྱོགས་ བཅུ འི་ འཇིག་རྟེན་ གྱི་ ཁམས་ [68a] ནས་ འདུས་པ་ སྟེང་ གི་ བར་སྣང་ ལ་ འཁོད་པ་ དེ་དག་ བར་སྣང་ དེ་ལས་ བབས་ ནས །_</s>
  </p>
  <p id="163">
    <s id="163:1">བཅོམ་ལྡན་འདས་ དང་ འཇམ་དཔལ་ གཞོན་ནུ ར་ གྱུར་པ འི་ ཞབས་ ལ་མགོ་ བོས་ ཕྱག་ འཚལ་ ཏེ །_</s>
  </p>
  <p id="164">
    <s id="164:1">བསྐོར་ ནས་ ཕྱོགས་ བཅུ ར་ དོང་ ངོ་ །_།</s>
  </p>
  <p id="165">
    <s id="165:1">དེ་ནས་ འཇམ་དཔལ་ གཞོན་ནུ ར་ གྱུར་པ་ ལ་ ལྷ འི་ བུ་ དཔལ་ བཟངས་ ལྡན་ གྱིས་ འདི་སྐད་ ཅེས་ སྨྲས་ སོ །_།</s>
  </p>
  <p id="166">
    <s id="166:1">འཇམ་དཔལ་ ཁྱོད་ ཀྱིས་ མཛད་པ་ མཛད་ ཅིང་ སེམས་ཅན་ ཚད་ མེད་པ་ བྱང་ཆུབ་ ཏུ་ ཡོངས་སུ་ སྨིན་པ ར་ མཛད་པ་ ལེགས་ སོ་ ལེགས་ སོ །_།</s>
  </p>
  <p id="167">
    <s id="167:1">འཇམ་དཔལ་ ཁྱོད་ ཀྱིས་ བྱང་ཆུབ་ སེམས་དཔའ་ རྣམས་ ཀྱི་ བྱང་ཆུབ་ ཡོངས་སུ་ སྨིན་པ ར་ བགྱིད་པ འི་ ཆོས་ ལས་ བརྩམས་ ཏེ་ སྤོབས་པ ར་ མཛོད་ ཅིག _།</s>
  </p>
  <p id="168">
    <s id="168:1">འཇམ་དཔལ་ གྱིས་ སྨྲས་པ །_ ལྷ འི་ བུ་ བྱང་ཆུབ་ སེམས་དཔའ་ རྣམས་ ཀྱི་ བྱང་ཆུབ་ ཡོངས་སུ་ སྨིན་པ ར་ བྱེད་པ འི་ ཆོས་ ནི་ སུམ་ཅུ་ རྩ་ ལྔ འོ །_།</s>
  </p>
  <p id="169">
    <s id="169:1">སུམ་ཅུ་ རྩ་ ལྔ་ གང་ཞེ་ན །_</s>
  </p>
  <p id="170">
    <s id="170:1">འདི་ལྟ་སྟེ །_</s>
    <s id="170:2">དུས་ སུ་ སྐུལ་བ་ དང་ །_</s>
    <s id="170:3">ཚོད་ ལ་ སྐུལ་བ་ དང་ །_</s>
    <s id="170:4">རན་པ ར་ སྐུལ་བ་ དང་ །_</s>
    <s id="170:5">དབང་པོ་ ལ་ སྐུལ་བ་ དང་ །_</s>
    <s id="170:6">བརྟན་པ ར་ སྐུལ་བ་ དང་ །_</s>
    <s id="170:7">ཕ་རོལ་ ཏུ་ ཕྱིན་པ་ ལ་ སྐུལ་བ་ དང་ །_</s>
    <s id="170:8">ཐབས་ ལ་ སྐུལ་བ་ དང་ །_</s>
    <s id="170:9">ལྷག་པ འི་ བསམ་པ་ ལ་ སྐུལ་བ་ དང་ །_</s>
    <s id="170:10">བྱམས་པ་ ཆེན་པོ་ ལ་ སྐུལ་བ་ དང་ །_</s>
    <s id="170:11">སྙིང་རྗེ་ ཆེན་པོ་ ལ་ སྐུལ་བ་ དང་ །_</s>
    <s id="170:12">ཐེག་པ་ ཆེན་པོ་ ལ་ སྐུལ་བ་ དང་ །_</s>
    <s id="170:13">ཐེག་པ་ དམན་པ་ ལ་ སྐུལ་བ་ དང་ །_</s>
    <s id="170:14">བདེན་པ་ ལ་ སྐུལ་བ་ དང་ །_</s>
    <s id="170:15">དེ་ བྱ་བ་ ལ་ སྐུལ་བ་ དང་ །_</s>
    <s id="170:16">ཆོས་སྲུང་ བར་ སྐུལ་བ་ དང་ །_</s>
    <s id="170:17">ཐོས་པ་ བསྟན་པ ར་ སྐུལ་བ་ དང་ །_</s>
    <s id="170:18">སེམས་ཅན་ སྣ་ཚོགས་ སུ་ མི་ དབྱེ་བ ར་ སྐུལ་བ་ དང་ །_</s>
    <s id="170:19">ཚུལ་ཁྲིམས་ འཆལ་པ་ དང་ །_ ཚུལ་ཁྲིམས་ དང་ ལྡན་པ་ ལ་ སྦྱིན་པ འི་ གནས་ སུ་ མཚུངས་པ ར་ སྐུལ་བ་ དང་ །_</s>
    <s id="170:20">བདུད་ ཀྱི་ ལས་ བསྟན་པ ར་ སྐུལ་བ་ དང་ །_</s>
    <s id="170:21">དམ་བཅས་པ་ ཉམས་ འོག་ ཏུ་ ཆུད་པ ར་ སྐུལ་བ་ དང་ །_</s>
    <s id="170:22">འཁོར་བ ས་ ཡོངས་སུ་ མི་ སྐྱོ་བ ར་ སྐུལ་བ་ དང་ །_</s>
    <s id="170:23">བདུད་ གདུལ་བ ར་ སྐུལ་བ་ དང་ །_</s>
    <s id="170:24">བྱས་པ་ ཤེས་པ་ དང་ །_ བྱས་པ་ གཟོ་བ ར་ སྐུལ་བ་ དང་ །_</s>
    <s id="170:25">རྒྱུ་ ཟད་པ་ ལ་ འཇུག་པ ར་ སྐུལ་བ་ དང་ །_</s>
    <s id="170:26">རྣམ་པར་ ཐར་པ འི་ སྒོ་ ལ་ མི་ འཇིགས་ པར་ སྐུལ་བ་ དང་ །_</s>
    <s id="170:27">དེ་བཞིན་ གཤེགས་པ་ ལ་ མཆོད་པ་ དང་ །_ རིམ་གྲོ་ བྱ་བ ར་ སྐུལ་བ་ དང་ །_</s>
    <s id="170:28">སེམས་ཅན་ ཐམས་ཅད་ ལ་ ཅི་ བྱ་ སྙམ་པ་ ལ་ སྤྲོ་ [68b] བར་ སྐུལ་བ་ དང་ །_</s>
    <s id="170:29">འཇིག་རྟེན་ གྱི་ ཆོས་ དང་ མ་ འདྲེས་པ ར་ སྐུལ་བ་ དང་ །_</s>
    <s id="170:30">དགོན་པ་ ལ་ དགའ་བ ར་ སྐུལ་བ་ དང་ །_</s>
    <s id="170:31">འདོད་པ་ ཆུང་ ཞིང་ ཆོག་ཤེས་ པར་ སྐུལ་བ་ དང་ །_</s>
    <s id="170:32">འདས་པ་ དང་ མ་འོངས་པ་ མ་ གྲོལ་བ་ དགྲོལ་བ་ དང་ །_</s>
    <s id="170:33">དབུགས་ མ་ ཕྱིན་པ་ དབུགས་དབྱུང་བ་ དང་ །_</s>
    <s id="170:34">ཡོངས་སུ་ མྱ་ངན་ ལས་མ་ འདས་པ་ ཡོངས་སུ་ མྱ་ངན་ ལས་ བཟླ་བ ར་ སྐུལ་བ་ དང་ །_</s>
    <s id="170:35">དཀོན་མཆོག་ གསུམ་ གྱི་ གདུང་ མི་འཆད་པ ར་ སྐུལ་བ་ དང་ །_</s>
    <s id="170:36">སངས་རྒྱས་ ཀྱི་ ཞིང་ གི་ ཡོན་ཏན་ བཀོད་པ་ ཡོངས་སུ་ དག་པ ར་ བླང་བ ར་ སྐུལ་བ་ སྟེ །_</s>
  </p>
  <p id="171">
    <s id="171:1">ལྷ འི་ བུ་ བྱང་ཆུབ་ སེམས་དཔའ་ རྣམས་ ཀྱི་ བྱང་ཆུབ་ ཡོངས་སུ་ སྨིན་པ ར་ བྱེད་པ འི་ ཆོས་ ནི་ སུམ་ཅུ་ རྩ་ ལྔ་པོ་ དེ་དག་ གོ །_།</s>
  </p>
  <p id="172">
    <s id="172:1">ལྷ འི་ བུ་ དེ་ལྟ ར་ བྱང་ཆུབ་ སེམས་དཔའ་ ཡོངས་སུ་ སྨིན་པ ར་ བྱས་པ་ ནི་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ལས་ བསྐྱོད་ དུ་ མེད་པ་ ཡིན་ ཏེ །_</s>
  </p>
  <p id="173">
    <s id="173:1">དེ་ ནི་ ཕས་ ཀྱི་ རྒོལ་བ་ ཐམས་ཅད་ ཀྱིས་ ཐུལ་བ ར་ མི་ ནུས་ སོ །_།</s>
  </p>
  <p id="174">
    <s id="174:1">དེ་ ནི་ ཕྱིན་ཆད་ ཀྱང་ བྱང་ཆུབ་ སེམས་དཔ འི་ དྲེགས་པ་ བཅུས་ དྲེགས་པ ར་ མི་ འགྱུར་ རོ །_།</s>
  </p>
  <p id="175">
    <s id="175:1">བཅུ་ གང་ཞེ་ན །_</s>
    <s id="175:2">ཚུལ་ཁྲིམས་ ཀྱིས་ དྲེགས་པ་ དང་ །_</s>
    <s id="175:3">ཐོས་པ ས་ དྲེགས་པ་ དང་ །_</s>
    <s id="175:4">སྤོབས་པ ས་ དྲེགས་པ་ དང་ །_</s>
    <s id="175:5">རྙེད་པ་ དང་ །_ བཀུར་སྟི་ དང་ །_ ཚིགས་ སུ་ བཅད་པ ས་ དྲེགས་པ་ དང་ །_</s>
    <s id="175:6">དགོན་པ ར་ གནས་པ ས་ དྲེགས་པ་ དང་ །_</s>
    <s id="175:7">སྦྱངས་པ འི་ ཡོན་ཏན་ དང་ །_ ཡོ་བྱད་ བསྙུངས་པ ས་ དྲེགས་པ་ དང་ །_</s>
    <s id="175:8">གཟུགས་ དང་ །_ ལོངས་སྤྱོད་ དང་ །_ དབང་ཕྱུག་ དང་ །_ གཡོག་འཁོར་ གྱིས་ དྲེགས་པ་ དང་ །_</s>
    <s id="175:9">བརྒྱ་བྱིན་ དང་ ཚངས་པ་ དང་ འཇིག་རྟེན་ སྐྱོང་བ་ བསྙེན་བཀུར་ བྱེད་པ ས་ དྲེགས་པ་ དང་ །_</s>
    <s id="175:10">བསམ་གཏན་ དང་ །_ མངོན་པར་ ཤེས་པ ས་ དྲེགས་པ་ དང་ །_</s>
    <s id="175:11">སངས་རྒྱས་ དང་ །_ ཆོས་ དང་ །_ དགེ་འདུན་ ལ་ དད་པ འི་ ལྷ་ དང་ །_ ཀླུ་ དང་ །_ གནོད་སྦྱིན་ དང་ །_ དྲི་ཟ་ དང་ །_ ལྷ་མ་ ཡིན་ དང་ །_ ནམ་མཁའ་ ལྡིང་ དང་ །_ མི་ འམ་ ཅི་ དང་ །_</s>
    <s id="175:12">ལྟོ་འཕྱེ་ ཆེན་པོ་ དག་ འདོད་པ་ དང་བསྟོད་པ་ དང་ བསྔགས་པ ར་ བྱེད་པ་ དེས་ ཀྱང་ སྙེམས་པ་ མེད་པ་ ཡིན་ ཏེ</s>
  </p>
  <p id="176">
    <s id="176:1">ལྷ འི་ བུ་ བྱང་ཆུབ་ སེམས་དཔ འི་ དྲེགས་པ་ བཅུ་པོ་ དེ་དག་ གིས་ མི་ སྙེམས་ རབ་ཏུ་ མི་ སྙེམས་ སོ །_།</s>
  </p>
  <p id="177">
    <s id="177:1">དེ་ནས་ འཇམ་དཔལ་ གཞོན་ནུ ར་ གྱུར་པ་ ལ་ ལྷ འི་ བུ་ དཔལ་ བཟངས་ ལྡན་ གྱིས་ འདི་སྐད་ ཅེས་ སྨྲས་ སོ །_།</s>
  </p>
  <p id="178">
    <s id="178:1">འཇམ་དཔལ་ [69a] ཁྱོད་ ཕྱོགས་ གང་ ན་ གནས་པ་ དང་ །_</s>
    <s id="178:2">ཆོས་ ཀྱི་ རྣམ་ གྲངས་ འདི་ གང་ ན་ སྤྱོད་པ་ དེར་ ནི་ སངས་རྒྱས་ འབྱུང་བ ར་ བལྟ འོ །_།</s>
  </p>
  <p id="179">
    <s id="179:1">དེ་ ན་ ནི་ ཆོས་ ཀྱི་ འཁོར་ལོ་ སྐོར་བ ར་ བལྟ འོ །_།</s>
  </p>
  <p id="180">
    <s id="180:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="180:2">དེ་དེ་ བཞིན་ ནོ །_།</s>
  </p>
  <p id="181">
    <s id="181:1">ལྷ འི་ བུ་ དེ་དེ་ བཞིན་ ཏེ །_</s>
  </p>
  <p id="182">
    <s id="182:1">ཇི་སྐད་ སྨྲས་པ་ བཞིན་ ནོ །_།</s>
  </p>
  <p id="183">
    <s id="183:1">ཕྱོགས་ གང་ ན་ འཇམ་དཔལ་ གཞོན་ནུ ར་ གྱུར་པ་ གནས་པ་ དེ་ ནི་ སྟོང་པ་ མ་ཡིན་པ ར་ མངོན་ ནོ །_།</s>
  </p>
  <p id="184">
    <s id="184:1">གང་ ན་ ཆོས་ ཀྱི་ རྣམ་ གྲངས་ འདི་ སྤྱོད་པ ར་ འགྱུར་བ་ དེ་ ནི་ དེ་བཞིན་ གཤེགས་པ་ ཆོས་ ཀྱི་ བདག་པོ་ ཉིད་ བརྩོན་པ ར་ མཛད་ དོ །_།</s>
  </p>
  <p id="185">
    <s id="185:1">གང་ ཆོས་ ཀྱི་ རྣམ་ གྲངས་ འདི་ ལ་ ཉན་པ ར་ བྱེད །_</s>
  </p>
  <p id="186">
    <s id="186:1">མོས་པ ར་ བྱེད་པ འི་ སེམས་ཅན་ དེ་དག་ ནི་ ང འི་ ཡིན་པ ར་ འགྱུར་ རོ །_།</s>
  </p>
  <p id="187">
    <s id="187:1">གང་དག་ ཆོས་ ཀྱི་ རྣམ་ གྲངས་ འདི་ ཉན་པ་ དང་ །_ མོས་པ འི་ སེམས་ཅན་ དེ་དག་ ནི་ དེ་བཞིན་ གཤེགས་པ ས་ འདུལ་བ ར་ བལྟ འོ །_།</s>
  </p>
  <p id="188">
    <s id="188:1">གང་དག་ ཆོས་ ཀྱི་ རྣམ་ གྲངས་ འདི་ འཛིན་པ་ དང་ །_ དེ་བཞིན་ཉིད་ དུ་ ནན་ཏན་ བྱེད་པ་ དེ་དག་ ནི་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ལས་ ཕྱིར་ མི་ ལྡོག་པ་ ཡིན་ ནོ །_།</s>
  </p>
  <p id="189">
    <s id="189:1">དེ་ནས་ བཅོམ་ལྡན་འདས་ ཀྱིས་ བྱང་ཆུབ་ སེམས་དཔའ་ བྱམས་པ་ དང་ །_ གནས་བརྟན་ འོད་སྲུང་ ཆེན་པོ་ དང་ །_ ཚེ་ དང་ ལྡན་པ་ ཀུན་དགའ་བོ་ ལ་ བཀའ་ སྩལ་པ །_</s>
    <s id="189:2">སྐྱེས་བུ་ དམ་པ་ དག་ ཇི་ཙམ་ དུ་ ཆོས་ ཀྱི་ རྣམ་ གྲངས་ འདི་ བླང་བ་ དང་ །_ གཟུང་བ་ དང་ །_ བཤད་པ་ དང་ །_ ཀུན་ ཆུབ་པ ར་ བྱེད་པ འི་ ཕྱིར་ ཁྱེད་ ལ་ གཏད་ དོ །_།</s>
  </p>
  <p id="190">
    <s id="190:1">ང་ ནི་ རིང་པོ ར་ མི་ ཐོགས་པ ར་ ཡོངས་སུ་ མྱ་ངན་ ལས་ འདའ་བ ར་ འགྱུར་ གྱིས །_ དེ འི་ ཕྱིར་ ཁྱེད་ ཀྱིས་ སེམས་ཅན་ ཐམས་ཅད་ ལ་ སངས་རྒྱས་ ཀྱི་ བྱ་བ འི་ ཆོས་ ཀྱི་ རྣམ་ གྲངས་ འདི ས་ གནས་པ ར་ གྱིས་ ཤིག _།</s>
    <s id="190:2">བྱམས་པ ས་ གསོལ་པ །_ བཅོམ་ལྡན་འདས་ བདག་ གིས་ ཆོས་ ཀྱི་ རྣམ་ གྲངས་ འདི་ གཟུང་ ལགས་ ན །_</s>
  </p>
  <p id="191">
    <s id="191:1">བཅོམ་ལྡན་འདས་ ཆོས་ ཀྱི་ རྣམ་ གྲངས་ འདི འི་ མིང་ ཅི་ ལགས །_</s>
    <s id="191:2">འདི་ ཇི་ལྟ ར་ གཟུང་བ ར་ བགྱི །_</s>
  </p>
  <p id="192">
    <s id="192:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="192:2">བྱམས་པ་ དེ འི་ ཕྱིར་ ཁྱོད་ ཀྱིས་ ཆོས་ ཀྱི་ རྣམ་ གྲངས་ འདི་ བཞི་པ་ སྒྲུབ་པ་ དང་ །_</s>
    <s id="192:3">བྱང་ཆུབ་ སེམས་དཔ འི་ ལམ་ དང་ །_ བྱང་ཆུབ་ སེམས་དཔའ་ ཡོངས་སུ་ སྨིན་པ ར་ བྱེད་པ་ ཞེས་ བྱ་བ ར་ ཟུང་ ཤིག _།</s>
    <s id="192:4">བཅོམ་ལྡན་འདས་ ཀྱིས་ དེ་སྐད་ ཅེས་ བཀའ་ སྩལ་ ནས</s>
  </p>
  <p id="193">
    <s id="193:1">བྱང་ཆུབ་ སེམས་དཔའ་ [69b] བྱམས་པ་ དང་ །_ ཚེ་ དང་ ལྡན་པ་ འོད་སྲུང་ ཆེན་པོ་ དང་ །_ ཚེ་ དང་ ལྡན་པ་ ཀུན་དགའ་བོ་ དང་ །_ ལྷ་ དང་ །_ མི་ དང་ །_ ལྷ་མ་ ཡིན་ དང་ །_ དྲི་ཟ ར་ བཅས་པ འི་ འཇིག་རྟེན་ ཡི་ རངས་ ཏེ །_</s>
  </p>
  <p id="194">
    <s id="194:1">བཅོམ་ལྡན་འདས་ ཀྱིས་ གསུངས་པ་ ལ་ མངོན་པར་ བསྟོད་ དོ །།_།།</s>
  </p>
  <p id="195">
    <s id="195:1">འཕགས་པ་ བཞི་པ་ སྒྲུབ་པ་ ཞེས་ བྱ་བ་ ཐེག་པ་ ཆེན་པོ འི་ མདོ་ རྫོགས་ སོ །_།</s>
  </p>
</text>
