<?xml version='1.0' encoding='utf-8'?>
<text>
  <p id="1">
    <s id="1:1">[271b] ༄༅༅།_། རྒྱ་གར་ སྐད་ དུ །_ ཨཱརྱ་ ཨ་ མྲྀ་ ཏ་ བྱཱ་ ཧ་ རནྣཱ་ མ་མ་ ཧཱ་ ཡཱ་ ན་ སཱུ་ ཏྲ །_ བོད་སྐད་ དུ །_</s>
    <s id="1:2">འཕགས་པ་ བདུད་རྩི་ བརྗོད་པ་ ཞེས་ བྱ་བ་ ཐེག་པ་ ཆེན་པོ འི་ མདོ །_</s>
    <s id="1:3">སངས་རྒྱས་ དང་ བྱང་ཆུབ་ སེམས་དཔའ་ ཐམས་ཅད་ ལ་ ཕྱག་ འཚལ་ ལོ །_།</s>
  </p>
  <p id="2">
    <s id="2:1">འདི་སྐད་ བདག་ གིས་ ཐོས་པ་ དུས་ གཅིག་ ན །_</s>
  </p>
  <p id="3">
    <s id="3:1">བཅོམ་ལྡན་འདས་ རྒྱལ་པོ འི་ ཁབ་ ན་ འོད་མ འི་ ཚལ་ བྱ་ ཀ་ ལན་ ད་ ཀ་ གནས་པ་ ན་ དགེ་སློང་ ལྔ་ བརྒྱ་ ཐམ་པ འི་ དགེ་སློང་ གི་ དགེ་འདུན་ ཆེན་པོ་ དང་ ཐབས་ཅིག་ ཏུ་ བཞུགས་ ཏེ །_</s>
  </p>
  <p id="4">
    <s id="4:1">བྱང་ཆུབ་ སེམས་དཔའ་ བདུན་ ཁྲི་ ཉིས་ སྟོང་ གི་ བྱང་ཆུབ་ སེམས་དཔ འི་ དགེ་འདུན་ ཆེན་པོ་ དང་ ཡང་ ཐབས་ཅིག་ གོ །_།</s>
  </p>
  <p id="5">
    <s id="5:1">དེ འི་ ཚེ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ བྱམས་པ་ ཞེས་ བྱ་བ་ འཁོར་ དེ་ཉིད་ དུ་ འདུས་པ ར་ གྱུར་ ཏེ་ འདུག་ གོ །_།</s>
  </p>
  <p id="6">
    <s id="6:1">དེ་ནས་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ བྱམས་པ་ སྟན་ ལས་ ལངས་ ཏེ་</s>
    <s id="6:2">བླ་གོས་ ཕྲག་པ་ གཅིག་ ཏུ་ གཟར་ ནས་</s>
    <s id="6:3">པུས་མོ་ གཡས་པ འི་ ལྷ་ང་ ས་ ལ་ བཙུགས་ ཏེ །_</s>
  </p>
  <p id="7">
    <s id="7:1">བཅོམ་ལྡན་འདས་ ག་ལ་བ་ དེ་ ལོགས་ སུ་ ཐལ་མོ་ སྦྱར་བ་ བཏུད་ ནས །_</s>
  </p>
  <p id="8">
    <s id="8:1">བཅོམ་ལྡན་འདས་ ལ་ འདི་སྐད་ ཅེས་ གསོལ་ ཏོ །_།</s>
  </p>
  <p id="9">
    <s id="9:1">གལ་ཏེ་ ཞུས་ ནས་ ཞུ་བ་ ལུང་བསྟན་པ འི་ སླད་ དུ་ བདག་ ལ་ སྐབས་ དབྱེ་བ ར་ གནང་ ན །_</s>
  </p>
  <p id="10">
    <s id="10:1">བཅོམ་ལྡན་འདས་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ལ་ བདག་ ཕྱོགས་ འགའ་ཞིག་ ཞུ་བ ར་ འཚལ་ ལོ །_།</s>
  </p>
  <p id="11">
    <s id="11:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="11:2">བྱམས་པ་ དེ་བཞིན་ གཤེགས་པ ས་ ཁྱོད་ ལ་ རྟག་ ཏུ་ སྐབས་ ཕྱེས །_</s>
  </p>
  <p id="12">
    <s id="12:1">བྱམས་པ་ ཁྱོད་ ཅི་ དང་ ཅི་ འདོད་པ་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་ རྒྱས་ ལ་ དྲིས་ ཤིག་ དང་ །_</s>
    <s id="12:2">དྲིས་པ་ དེ་ དང་ དེ འི་ ལུང་བསྟན་ པས་ ངས་ ཁྱོད་ ཀྱི་ སེམས་ རངས་པ ར་ བྱ འོ །_།</s>
  </p>
  <p id="13">
    <s id="13:1">དེ་སྐད་ ཅེས་ བཀའ་ སྩལ་པ་ དང་ །_</s>
    <s id="13:2">བཅོམ་ལྡན་འདས་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ བྱམས་པ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="14">
    <s id="14:1">བཅོམ་ལྡན་འདས་ བྱང་ཆུབ་ སེམས་ [272a]  དཔའ་ སེམས་དཔའ་ ཆེན་པོ་ རྣམས་ ཆོས་ དུ་ དག་ དང་ ལྡན་ ན་</s>
  </p>
  <p id="15">
    <s id="15:1">བདུད་ ཀྱི་ རིས་ ཐམས་ཅད་ ཀྱིས་ བགེགས་ བགྱིད་པ ར་ མི་འགྱུར་བ་ དང་ །_ བདུད་ ཀྱི་ འཁོར་ ཐམས་ཅད་ ཀྱིས་ འདའ་བ ར་ བགྱིད་པ ར་ མ་ ལགས་པ་ དང་ །_ སེམས་ཅན་ རྣམས་ ལ་ སྙིང་བརྩེ་བ འི་ སླད་ དུ་ ཚེ་རིང་ དུ་ སྐྱོང་བ ར་ བགྱིད་པ་ དང་ །_ མྱུར་ དུ་ བླ་ ན་</s>
  </p>
  <p id="16">
    <s id="16:1">མེད་པ་ ཡང་དག་ པར་ རྫོགས་པ འི་ བྱང་ཆུབ་ མངོན་པར་ རྫོགས་པ ར་ འཚང་རྒྱ་བ ར་ འགྱུར་ ལགས །_</s>
    <s id="16:2">དེ་ནས་ བཅོམ་ལྡན་འདས་ ཀྱིས་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ བྱམས་པ་ ལ་ ལེགས་ སོ་ ཞེས་ བྱ་བ་ བྱིན་ ཏེ</s>
  </p>
  <p id="17">
    <s id="17:1">བྱམས་པ་ ལེགས་ སོ་ ལེགས་ སོ །_།</s>
  </p>
  <p id="18">
    <s id="18:1">བྱམས་པ་ ཁྱོད་ སྐྱེ་བོ་ མང་པོ་ ལ་ ཕན་པ འི་ ཕྱིར་ བཞུགས་ ཏེ །_</s>
  </p>
  <p id="19">
    <s id="19:1">སྐྱེ་བོ་ མང་པོ་ ལ་ བདེ་བ་ དང་ །_ འཇིག་རྟེན་ ལ་ སྙིང་བརྩེ་བ་ དང་ །_ ལྷ་ དང་ མི་ རྣམས་ ཀྱི་ སྐྱེ་བོ་ ཕལ་པོ་ ཆེ འི་ དོན་ དང་ །_ ཕན་པ་ དང་ བདེ་བ འི་ ཕྱིར་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ལ་དོན་ འདི་ འདྲི་བ ར་ སེམས་པ་ ནི་ ཁྱོད་ ཡང་ ལེགས་ སོ །_།</s>
  </p>
  <p id="20">
    <s id="20:1">དེ འི་ ཕྱིར་ བྱམས་པ་ ཁྱོད་ ལེགས་པ ར་ རབ་ཏུ་ ཉོན་ ལ་ ཡིད་ ལ་ ཟུང་ ཤིག་</s>
    <s id="20:2">དང་</s>
    <s id="20:3">ངས་ བཤད་ དོ །_།</s>
  </p>
  <p id="21">
    <s id="21:1">བྱང་ཆུབ་ སེམས་དཔའ་ སེམས་དཔའ་ ཆེན་པོ་ བྱམས་པ ས་ དེ་ལྟ ར་ འཚལ་ ལོ་ ཞེས་ གསོལ་ ཏེ །_</s>
  </p>
  <p id="22">
    <s id="22:1">བཅོམ་ལྡན་ འདས་ ཀྱི་ ལྟར་ ཉན་པ་ དང་ །_ བཅོམ་ལྡན་འདས་ ཀྱིས་ དེ་ ལ་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="23">
    <s id="23:1">བྱམས་པ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམས་ ཆོས་ ལྔ་ དང་ ལྡན་ ན་</s>
  </p>
  <p id="24">
    <s id="24:1">བདུད་ ཀྱི་ རིས་ ཐམས་ཅད་ ཀྱིས་ བགེགས་ བྱ་བ ར་ མི་འགྱུར་བ་ དང་ །_ བདུད་ ཀྱི་ འཁོར་ ཐམས་ཅད་ ཀྱིས་ འདའ་བ ར་ བྱ་བ་ མ་ཡིན་པ་ དང་ །_ སེམས་ཅན་ རྣམས་ ལ་ སྙིང་བརྩེ་བ འི་ ཕྱིར་ ཚེ་རིང་ དུ་ སྐྱོང་བ ར་ བྱེད་པ་ དང་ །_ མྱུར་ དུ་ བླ་ ན་</s>
  </p>
  <p id="25">
    <s id="25:1">མེད་པ་ ཡང་དག་ པར་ རྫོགས་པ འི་ བྱང་ཆུབ་ མངོན་པར་ རྫོགས་པ ར་ འཚང་རྒྱ་བ ར་ འགྱུར་ རོ །_།</s>
  </p>
  <p id="26">
    <s id="26:1">ལྔ་པོ་ དག་ གང་ཞེ་ན །_</s>
  </p>
  <p id="27">
    <s id="27:1">འདི་ལྟ་སྟེ །_</s>
    <s id="27:2">རྒྱུན་ མི་འཆད་པ ར་ ཆོས་སྦྱིན་པ་ དང་ །_ རྒྱུན་ མི་འཆད་པ ར་ སེམས་ཅན་ ཐམས་ཅད་ ལ་ མི་ འཇིགས་པ་ སྦྱིན་པ་ དང་ །_ རྒྱུན་ མི་འཆད་པ ར་ བྱམས་པ་ ཆེན་པོ་ དང་ །_ སྙིང་རྗེ་ ཆེན་པོ་ དང་ །_ དགའ་བ་ ཆེན་པོ་ དང་ །_ བཏང་སྙོམས་ ཆེན་པོ་ བསྒོམ་པ་ དང་ །_ རྒྱུན་ མི་འཆད་པ ར་ མཆོད་རྟེན་ རྙི ས་པ་ གསོས་པ་ དང་ །_ རྒྱུན་ མི་ [272b]  འཆད་པ ར་ སེམས་ཅན་ ཐམས་ཅད་ བྱང་ཆུབ་ ཀྱི་ སེམས་ ལ་མོ ས་ པར་ བྱ་བ་ སྟེ །_</s>
  </p>
  <p id="28">
    <s id="28:1">བྱམས་པ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམས་ ཆོས་ ལྔ་པོ་ དེ་དག་ དང་ ལྡན་ ན་</s>
  </p>
  <p id="29">
    <s id="29:1">བདུད་ ཀྱི་ རིས་ ཐམས་ཅད་ ཀྱིས་ བགེགས་ བྱ་བ ར་ མི་འགྱུར་བ་ དང་ །_ བདུད་ ཀྱི་ འཁོར་ ཐམས་ཅད་ ཀྱིས་ འདའ་བ ར་ བྱ་བ་ མ་ཡིན་པ་ དང་ །_ སེམས་ཅན་ རྣམས་ ལ་ སྙིང་བརྩེ་བ འི་ ཕྱིར་ ཚེ་རིང་ དུ་ སྐྱོང་བ ར་ བྱེད་པ་ དང་ །_ མྱུར་ དུ་ བླ་ ན་</s>
  </p>
  <p id="30">
    <s id="30:1">མེད་པ་ ཡང་དག་ པར་ རྫོགས་པ འི་ བྱང་ཆུབ་ མངོན་པར་ རྫོགས་པ ར་ འཚང་རྒྱ་བ ར་ འགྱུར་ རོ །_།</s>
  </p>
  <p id="31">
    <s id="31:1">བཅོམ་ལྡན་འདས་ ཀྱིས་ ཆོས་ ལྔ་ བསྟན་པ་ འདི་ བཤད་ པ་ ན་</s>
    <s id="31:2">དགེ་སློང་ ལྔ་ སྟོང་ ནི་ ལེན་པ་ མེད་པར་ ཟག་པ་ རྣམས་ ལས་ སེམས་ རྣམ་པར་ གྲོལ་ ལོ །_།</s>
  </p>
  <p id="32">
    <s id="32:1">བྱང་ཆུབ་ སེམས་དཔའ་ བདུན་ ཁྲི་ ཉིས་ སྟོང་ ནི་ མི་ སྐྱེ་བ འི་ ཆོས་ ལ་ བཟོད་པ་ ཐོབ་པ ར་ གྱུར་ ཏོ །_།</s>
  </p>
  <p id="33">
    <s id="33:1">ལྷ འི་ བུ་ བརྒྱད་ ཁྲི་ བཞི་ སྟོང་ ནི་ ཆོས་ རྣམས་ ལ་ ཆོས་ ཀྱི་ མིག་ རྡུལ་མེད་ ཅིང་ དྲི་མ་ དང་ བྲལ་བ་ ཉོན་ མོངས་པ་ མེད་པ་ རྣམ་པར་ དག་ གོ །_།</s>
  </p>
  <p id="34">
    <s id="34:1">དེ་ནས་ བཅོམ་ལྡན་འདས་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ བྱམས་པ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="35">
    <s id="35:1">བཅོམ་ལྡན་འདས་ བདག་ སྤོབས་ ལགས་སོ །_།</s>
    <s id="35:2">བདེ་བ ར་ གཤེགས་པ་ བདག་ སྤོབས་ ལགས་སོ །_།</s>
    <s id="35:3">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="35:4">རིགས་ ཀྱི་ བུ་ ད་ དེ འི་ དུས་ ལ་ བབ་པ ར་ ཤེས་ ན འོ །_།</s>
  </p>
  <p id="36">
    <s id="36:1">དེ་ནས་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ བྱམས་པ །_ བཅོམ་ལྡན་འདས་ ཀྱིས་ གནང་ བས །_ དེ འི་ ཚེ་ སྟན་ ལས་ ལངས་ ཏེ་</s>
  </p>
  <p id="37">
    <s id="37:1">བླ་གོས་ ཕྲག་པ་ གཅིག་ ཏུ་ གཟར་ ནས་</s>
  </p>
  <p id="38">
    <s id="38:1">པུས་མོ་ གཡས་པ འི་ ལྷ་ང་ ས་ ལ་ བཙུགས་ ཏེ །_</s>
  </p>
  <p id="39">
    <s id="39:1">བཅོམ་ལྡན་འདས་ ག་ལ་བ་ དེ་ ལོགས་ སུ་ ཐལ་མོ་ སྦྱར་བ་ བཏུད་ ནས་ བཅོམ་ལྡན་འདས་ ལ་ འདི་སྐད་ ཅེས་ གསོལ་ ཏོ །_།</s>
  </p>
  <p id="40">
    <s id="40:1">སེམས་ཅན་ འདོད་ཆགས་ དང་ །_ ཞེ་སྡང་ དང་ །_ གཏི་མུག་ ཐམས་ཅད་ ཀྱི་ བྲོ་ནད་ ཅན །_ ལྟ་བ་ ཐམས་ཅད་ ཀྱི་ རབ་རིབ་ དང་ ལིང་ཏོག་ གི་ མུན་པ ས་ བསྒྲིབས་པ་ ཐམས་ཅད་ ཀྱི་ ཉོན་མོངས་པ་ ཐམས་ཅད་ ཀྱི་ བྲོ་ནད་ གསོ་བ་ དང་ །_ ཆོས་ ཀྱི་ མིག་ བླ་ ན་</s>
  </p>
  <p id="41">
    <s id="41:1">མེད་པ་ ཡོངས་སུ་ སྦྱང་བ འི་ སླད་ དུ་ བཅོམ་ལྡན་འདས་ ཆོས་ ཀྱི་ རྣམ་ གྲངས་ བསྟན་པ་ འདི་ ནི་ ཨ་ལ་ ལ་ རྨད་ དུ་ བྱུང་བ་ ཆེན་པོ་ ལགས་སོ །_།</s>
    <s id="41:2">བཅོམ་ལྡན་འདས་ ཆོས་ ཀྱི་ རྣམ་ གྲངས་ བསྟན་པ་ འདི་ ནི་ ཨ་ [273a]  ལ་ལ་ བདུད་རྩི་ ཆེན་པོ་ ལགས་སོ །_།</s>
    <s id="41:3">བཅོམ་ལྡན་འདས་ ཆོས་ ཀྱི་ རྣམ་ གྲངས་ བསྟན་པ་ འདི་ ནི་ ཨ་ལ་ ལ་སྨན་པ འི་ རྒྱལ་པོ་ ཆེན་པོ་ ལྟ་བུ་ ལགས་སོ །_།</s>
    <s id="41:4">ཐ་ན་ དུད་འགྲོ འི་ སྐྱེ་གནས་ སུ་ སྐྱེས་པ་ ཡང་ རུང་ སྟེ</s>
  </p>
  <p id="42">
    <s id="42:1">གང་དག་ གི་ རྣ་ལམ་ དུ་ ཆོས་ ཀྱི་ རྣམ་ གྲངས་ འདི་ གྲག་པ ར་ གྱུར་པ་ དེ་དག་ ནི་ དགེ་བ འི་ རྩ་བ་ ཆེན་པོ འི་ ཚོགས་ བསགས་པ་ དག་ སྟེ །_</s>
  </p>
  <p id="43">
    <s id="43:1">སེམས་ཅན་ ཐམས་ཅད་ ལས་ ཁྱད་པར་ དུ་ འཕགས་པ་ ལགས །_</s>
    <s id="43:2">སངས་རྒྱས་ ཐམས་ཅད་ ལ་ ལྟ་བ་ དང་ ལྡན་པ་ ལགས །_</s>
    <s id="43:3">སྐྱེ་བོ་ མང་པོ་ ལ་ ལྷག་པ ར་ བགྱི་བ་ བགྱིས་པ་ ལགས །_</s>
    <s id="43:4">དགེ་བ འི་ རྩ་བ་ སྐྲུན་པ་ ལགས་སོ །_།</s>
    <s id="43:5">དེ་དག་ ལས་ ཀྱི་ སྒྲིབ་པ་ དེ་ ཡོངས་སུ་ དག་ ནས་</s>
  </p>
  <p id="44">
    <s id="44:1">དུད་འགྲོ འི་ ཡུལ་ དེ་ལས་ ཡོངས་སུ་ ཐར་ ཏེ་</s>
  </p>
  <p id="45">
    <s id="45:1">མི འི་ ལུས་ ཐོབ་པ ར་ འགྱུར་ ཞིང་ །_ ཐོབ་ ནས་</s>
  </p>
  <p id="46">
    <s id="46:1">ཀྱང་ ཚེ་རབས་ སྔ་མ་ དྲན་ ཏེ</s>
  </p>
  <p id="47">
    <s id="47:1">དེ་བཞིན་ གཤེགས་པ འི་ བསྟན་པ་ ལ་ དད་པ་ རྙེད་ ནས་</s>
    <s id="47:2">སངས་རྒྱས་ ཀྱི་ ཞིང་ གང་དང་གང་ དུ་ སྐྱེ་བ ར་ འཚལ་བ་ དེ་ དང་ དེར་ སྐྱེ་བ ར་ འགྱུར་ ན །_</s>
  </p>
  <p id="48">
    <s id="48:1">མིར་ གྱུར་ ནས་ ཐོས་པ་ རྣམས་ ལྟ་ སྨོས་ ཀྱང་ ཅི་ འཚལ །_</s>
  </p>
  <p id="49">
    <s id="49:1">བཅོམ་ལྡན་འདས་ ཆོས་ ཀྱི་ རྣམ་ གྲངས་ འདི་ ཐོས་པ་ དེ་ ནི་ དེ་ལྟ ར་ སེམས་ཅན་ རྣམས་ ཀྱི་ དོན་ ཆེན་པོ་ ལགས་སོ །_།</s>
    <s id="49:2">བཅོམ་ལྡན་འདས་ གང་དག་ ཆོས་ ཀྱི་ རྣམ་ གྲངས་ འདི་ ཐོས་པ འི་ སེམས་ཅན་ དེ་དག་ ནི་ བླ་ ན་</s>
  </p>
  <p id="50">
    <s id="50:1">མེད་པ་ ཡང་དག་ པར་ རྫོགས་པ འི་ བྱང་ཆུབ་ ལ་ ངེས་པ འི་ ཚོགས་ ལ་ གནས་པ ར་ འགྱུར་བ་ ལགས་ ཏེ །_</s>
  </p>
  <p id="51">
    <s id="51:1">བཙུན་པ་ བཅོམ་ལྡན་འདས་ དེ་དག་ ནི་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ རྣམས་ ཀྱིས་ ཡོངས་སུ་ བཟུང་བ ས་ མྱུར་ དུ་ བླ་ ན་</s>
  </p>
  <p id="52">
    <s id="52:1">མེད་པ་ ཡང་དག་ པར་ རྫོགས་པ འི་ བྱང་ཆུབ་ མངོན་པར་ རྫོགས་པ ར་ འཚང་རྒྱ་བ ར་ འགྱུར་ ལགས་སོ །_།</s>
    <s id="52:2">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="52:3">བྱམས་པ་ ལེགས་ སོ་ ལེགས་ སོ །_།</s>
  </p>
  <p id="53">
    <s id="53:1">བྱམས་པ་ ཁྱོད་ ཀྱིས་ ཇི་སྐད་ སྨྲས་པ་ དེ་ ནི་ དེ་བཞིན་ ནོ །_།</s>
  </p>
  <p id="54">
    <s id="54:1">དེ་ ནི་ བདེན་ ནོ །_།</s>
  </p>
  <p id="55">
    <s id="55:1">དེ་ ནི་ ཁོ་ན འོ །_།</s>
  </p>
  <p id="56">
    <s id="56:1">དེ་ ནི་ མ་ ནོར་བ འོ །_།</s>
  </p>
  <p id="57">
    <s id="57:1">གང་དག་ ཆོས་ ཀྱི་ རྣམ་ གྲངས་ འདི་ ཐེ་ཙོམ་ དང་ བཅས་པ ས་ ཐོས་པ འི་ སེམས་ཅན་ དེ་དག་ ཀྱང་ དགེ་བ འི་ རྩ་བ་ ཆུང་ངུ་ དང་ ལྡན་པ་ མ་ ཡིན་ ན །_</s>
  </p>
  <p id="58">
    <s id="58:1">གང་དག་ ཐེ་ཙོམ་ མེད་པར་ ཉན་པ་ དང་ །_ འཛིན་པ་ དང་ །_ འཆང་བ་ དང་ །_ ཀློག་པ་ དང་ །_ ཀུན་ ཆུབ་པ ར་ བྱེད་པ་ དང་ །_ རྒྱ་ [273b]  ཆེ ར་ ཡང་དག་ པར་ སྟོན་པ་ ལྟ་ སྨོས་ ཀྱང་ ཅི་ དགོས །_</s>
  </p>
  <p id="59">
    <s id="59:1">མདོ་སྡེ་ འཛིན་པ་ དེ་ལྟ་ བུ་ དེ་དག་ ལ་ བདུད་ ཀྱི་ ལས་ འབྱུང་བ ར་ མི་ འགྱུར་ རོ །_།</s>
  </p>
  <p id="60">
    <s id="60:1">དེ་དག་ ལ་ འདོད་ཆགས་ དང་ །_ ཞེ་སྡང་ དང་ །_ གཏི་མུག་ དང་ །_ ང་རྒྱལ་ དང་ །_ སེར་སྣ་ དང་ །_ ཁྲོ་བ་ དང་ །_ གནོད་སེམས་ ཀྱིས་ གནོད་པ ར་ མི་ འགྱུར་ རོ །_།</s>
  </p>
  <p id="61">
    <s id="61:1">དེ འི་ ལུས་ ལ་ རིམས་ནད་ དང་ །_ ནད་ འབྱུང་བ ར་ མི་ འགྱུར་ རོ །_།</s>
  </p>
  <p id="62">
    <s id="62:1">ཡུལ་ གང་ ན་ མདོ་སྡེ་ འདི་ ལྟ་བུ་ འདི་ འཛིན་པ་ དང་ །_ ཆོས་ སྨྲ་བ་ གནས་པ འམ །_ ཆོས་ ཀྱི་ རྣམ་ གྲངས་ འདི་ གླེགས་བམ་ དུ་ བྲིས་ ཏེ་</s>
  </p>
  <p id="63">
    <s id="63:1">ཡོད་པ འི་ ཡུལ་ དེར་ ནད་ དང་ །_ ཡམས་ ཀྱི་ ནད་ དང་ །_ གནོད་པ་ དང་ །_ འགོ་བ འི་ ནད་ དང་ །_ འཁྲུག་པ་ ཐམས་ཅད་ རབ་ཏུ་ ཞི་བ ར་ འགྱུར་ རོ །_།</s>
  </p>
  <p id="64">
    <s id="64:1">དེ་ནས་ བཅོམ་ལྡན་འདས་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ བྱམས་པ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="65">
    <s id="65:1">བཅོམ་ལྡན་འདས་ སླད་མ འི་ ཚེ་ སླད་མ འི་ དུས་ ལྔ་ བརྒྱ་པ་ ཐ་མ་ ལ་ དམ་པ འི་ ཆོས་ འཇིག་པ ར་ འགྱུར་བ འི་ དུས་ ལ་ བབ་ ཅིང་ །_ སངས་རྒྱས་ ཀྱི་ བྱང་ཆུབ་ འཇིག་པ ར་ འགྱུར་བ་ འཇིགས་པ་ ཆེན་པོ ས་ འཇིག་པ འི་ དུས་ ལ་ བབ་པ་ ན་ བདག་ གིས་ ཆོས་ ཀྱི་ རྣམ་ གྲངས་ འདི་ སྐྱེས་བུ་ དམ་པ་ དེ་དག་ ལ་ རབ་ཏུ་ བསྟན་པ ར་ བགྱི འོ །_།</s>
  </p>
  <p id="66">
    <s id="66:1">དེ་དག་ ལ་ གཟི་བྱིན་ སྩལ་བ ར་ བགྱི འོ །_།</s>
  </p>
  <p id="67">
    <s id="67:1">ཡུལ་ གང་ ན་ མདོ་སྡེ་ འདི་ འཛིན་ པ་ དེ་ལྟ་ བུ་ དག་ གནས་པ འི་ ཡུལ་ དེར་ བདག་ གིས་ དུས་ མ་ ལགས་པ འི་ བསེར་མ་ དང་ །_ དགུང་ཆར་ དང་ །_ མུ་གེ་ དང་ །_ བྲོ་ནད་ ཡ་ང་བ་ དང་ །_ མི་ངས་ དང་ །_ ཡམས་ ཀྱི་ ནད་ དང་ །_ འགོ་བ འི་ ནད་ དང་ །_ གནོད་པ་ དང་ །_ འཁྲུག་པ་ ཐམས་ཅད་ རབ་ཏུ་ ཞི་བ ར་ བགྱི འོ །_།</s>
  </p>
  <p id="68">
    <s id="68:1">ཡུལ་ གང་ ན་ ཆོས་ ཀྱི་ རྣམ་ གྲངས་ འདི་ འཆང་བ་ དང་ །_ གླེགས་བམ་ དུ་ བགྱིས་པ འམ །_ རྒྱལ་མཚན་ གྱི་ རྩེ་མོ ར་ བཏགས་པ་ ལ་ མཆོད་པ་ བགྱིད་པ འི་ ཡུལ་ དེར་ བདག་ གི་ བྱིན་ གྱི་ རླབས་ ཀྱིས་ ཕ་རོལ་ གྱི་ དམག་ཚོགས་ ཐམས་ཅད་ དང་ །_ ཆོམ་རྐུན་ དང་ །_ སྲིན་པོ་ དང་ །_ མཁའ་འགྲོ་ མ འི་ ཡ་ང་བ་ ཐམས་ཅད་ རབ་ཏུ་ ཞི་བ ར་ འགྱུར་ རོ །_།</s>
  </p>
  <p id="69">
    <s id="69:1">གང་དག་ ན་ ཆོས་ སྨྲ་བ་ འདི་ ལྟ་བུ་ དག་ དང་ །_ མདོ་སྡེ་ འདི་ འཆང་བ འི་ ཡུལ་ དེར་ བདག་ གིས་ ལོ་ཏོག་ དང་ །_ ནོར་ དང་ །_ འབྲུ་དང་ །_ མེ་ཏོག་ དང་ །_ ལོ་མ་ དང་ །_ འབྲས་བུ་ ཐམས་ཅད་ ཕུན་སུམ་ ཚོགས་པ་ དང་ །_ བདེ་བ་ ཐམས་ཅད་ འབྱུང་ [274a]  བར་ བྱིན་ གྱིས་ བརླབ་པ ར་ བགྱི འོ །_།</s>
  </p>
  <p id="70">
    <s id="70:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="70:2">!བྱམས་པ་ ཁྱོད་ སེམས་ཅན་ ཐམས་ཅད་ ཀྱི་ དོན་ གྱི་ ཕྱིར་ དང་ །_ དེ་བཞིན་ གཤེགས་པ འི་ དམ་པ འི་ ཆོས་ ཡོངས་སུ་ གཟུང་བ འི་ ཕྱིར་ དང་ །_ དེ་བཞིན་ གཤེགས་པ འི་ ཆོས་ ཀྱི་ ཚུལ་ ཡོངས་སུ་ བསྐྱེད་པ འི་ ཕྱིར་ གོ་ཆ་ ཆེན་པོ་ བགོས་ ཏེ་</s>
  </p>
  <p id="71">
    <s id="71:1">སེང་གེ འི་ སྒྲ་ བསྒྲགས་པ་ ལེགས་ སོ་ ལེགས་ སོ །_།</s>
  </p>
  <p id="72">
    <s id="72:1">ཆོས་ ཀྱི་ རྣམ་ གྲངས་ འདི་ ཁྱོད་ ལ་ ཡོངས་སུ་ གཏད་ ཀྱིས་ ཕྱི་མ འི་ ཚེ །_ ཕྱི་མ འི་ དུས་ ལྔ་ བརྒྱ་པ་ ཐ་མ་ ལ་ དམ་པ འི་ ཆོས་ ནུབ་པ འི་ དུས་ ལ་ བབ་ ཅིང་ སངས་རྒྱས་ ཀྱི་ བྱང་ཆུབ་ འཇིག་ པ ར་ འགྱུར་ ལ །_ འཇིགས་པ་ ཆེན་པོ ས་ འཇིག་པ འི་ དུས་ ལ་ བབ་པ འི་ ཚེ་ ཁྱོད་ ཀྱིས་ ཆོས་ ཀྱི་ རྣམ་ གྲངས་ འདི་ སེམས་ཅན་ ཐམས་ཅད་ ལ་ བསྟན་པ ར་ བྱ འོ །_།</s>
  </p>
  <p id="73">
    <s id="73:1">རབ་ཏུ་ བསྒྲགས་པ ར་ བྱ འོ །_།</s>
  </p>
  <p id="74">
    <s id="74:1">སྐྱེས་བུ་ དམ་པ་ དེ་དག་ གི་ མོས་པ་ བསྐྱེད་པ ར་ བྱ འོ །_།</s>
  </p>
  <p id="75">
    <s id="75:1">དོན་དམ་པ འི་ ཆོས་ཉིད་ ཚད་མ ར་ བྱས་ ལ་ མངོན་པར་ བརྩོན་པ ས་ ལས་ གཞན་ མི་ བྱ་བ ར་ རབ་ཏུ་ བསྒྲགས་པ ར་ བྱ འོ །_།</s>
  </p>
  <p id="76">
    <s id="76:1">དོན་དམ་པ འི་ ཆོས་ཉིད་ ཁོ་ན་ ལས་ བརྩམས་ ཏེ་ དབང་ དུ་ བྱས་ ལ་ བསྟན་པ ར་ བྱ འོ །_།</s>
  </p>
  <p id="77">
    <s id="77:1">ཅི་ ནས་ ཀྱང་ སྐྱེས་བུ་ དམ་པ་ དེ་དག་ གིས་ ཆོས་ ཀྱི་ རྣམ་ གྲངས་ འདི་ ཇི་ལྟ་བ་ བཞིན་ དུ་ ཕྱིན་ ཅི་ མ་ ལོག་པ ར་ དོན་ རྟོགས་ པ ར་ འགྱུར་བ་ དེ་ལྟ ར་ བསྟན་པ ར་ བྱ འོ །_།</s>
  </p>
  <p id="78">
    <s id="78:1">བྱང་ཆུབ་ སེམས་དཔའ་ བྱམས་པ ས་ གསོལ་པ །_</s>
    <s id="78:2">བཅོམ་ལྡན་འདས་ དེ་ལྟ ར་ འཚལ་ ལོ །_།</s>
  </p>
  <p id="79">
    <s id="79:1">དེ་ནས་ དབང་པོ་ དང་ བཅས་པ འི་ ལྷ་ རྣམས་ དང་ །_ ཚངས་པ་ དང་ བཅས་པ འི་ ལྷ་ རྣམས་ དང་ །_ སྐྱེ་དགུ འི་ བདག་པོ་ དང་ བཅས་པ་ རྣམས་ ཀྱིས་ ཆོས་ ཀྱི་ རྣམ་ གྲངས་ འདི་ མཇུག་ ཏུ་ ཕྱིན་པ འི་ དུས་ ལ་ བབ་པ ར་ ཤེས་ ནས</s>
  </p>
  <p id="80">
    <s id="80:1">བཅོམ་ལྡན་འདས་ དང་ །_ བྱང་ཆུབ་ སེམས་དཔའ་ སེམས་དཔའ་ ཆེན་པོ་ བྱམས་པ་ ལ་ ལྷ འི་ མེ་ཏོག་ དང་ །_ བདུག་པ་ དང་ །_ སྤོས་ དང་ །_ མེ་ཏོག་ ཕྲེང་ དང་ །_ བྱུག་པ་ དང་ །_ ཕྱེ་མ་ དང་ །_ གོས་ དང་ །_ གདུགས་ དང་ །_ རྒྱལ་མཚན་ དང་ །_ བ་དན་ དག་ གིས་ མཆོད་ནས་</s>
    <s id="80:2">འདི་སྐད་ ཅེས་ བཅོམ་ལྡན་འདས་ གང་ གིས་ སེམས་ཅན་ དཔག་ ཏུ་ མ་ མཆིས་པ་ རྣམས་ ཀྱི་ དོན་ བགྱིས་པ་ ཆོས་ ཀྱི་ རྣམ་ གྲངས་ འདི་ ནི་ ཨ་ལ་ ལ་ བདུད་རྩི་ བརྗོད་པ་ ལགས་སོ་ ཞེས་ སྨྲས་ སོ །_།</s>
  </p>
  <p id="81">
    <s id="81:1">དེ་ [274b]  ནས་ བཅོམ་ལྡན་འདས་ ཀྱིས་ ཚེ་ དང་ ལྡན་པ་ ཀུན་དགའ་བོ་ ལ་ བཀའ་ སྩལ་པ །_</s>
    <s id="81:2">ཀུན་དགའ་བོ་ ཆོས་ ཀྱི་ རྣམ་ གྲངས་ འདི་ ལྟ་བུ་ ཐོས་པ ར་ དཀ ས །_ ཁྱོད་ ཀྱིས་ ཆོས་ ཀྱི་ རྣམ་ གྲངས་ འདི་ ཟུང་ ཤིག _།</s>
    <s id="81:3">ཡི་གེར་ བྲིས་ ཤིག _། ཆོངས་ ཤིག _། ལྷོགས་ ཤིག _། ཀུན་ ཆུབ་པ ར་ གྱིས་ ཤིག _།_</s>
    <s id="81:4">ཚེ་ དང་ ལྡན་པ་ ཀུན་དགའ་ བོས་ གསོལ་པ །_</s>
    <s id="81:5">བཅོམ་ལྡན་འདས་ བདག་ གིས་ ཆོས་ ཀྱི་ རྣམ་ གྲངས་ འདི་ གཟུང་ ལགས་ ན །_</s>
  </p>
  <p id="82">
    <s id="82:1">བཅོམ་ལྡན་འདས་ ཆོས་ ཀྱི་ རྣམ་ གྲངས་ འདི འི་ མིང་ ཅི་ ལགས །_</s>
    <s id="82:2">འདི་ ཅི་ ལྟར་ གཟུང་བ ར་ བགྱི །_</s>
  </p>
  <p id="83">
    <s id="83:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="83:2">ཀུན་དགའ་བོ་ དེ འི་ ཕྱིར་ ཁྱོད་ ཀྱིས་ ཆོས་ ཀྱི་ རྣམ་ གྲངས་ འདི་ བདུད་རྩི་ བརྗོད་པ་ ཞེས་ བྱ་བ ར་ ཟུང་ ཤིག _།</s>
    <s id="83:3">བྱམས་པ ས་ ཞུས་པ་ ཞེས་ བྱ་བ ར་ ཡང་ ཟུང་ ཤིག _།</s>
    <s id="83:4">བཅོམ་ལྡན་འདས་ ཀྱིས་ དེ་སྐད་ ཅེས་ བཀའ་ སྩལ་ ནས</s>
  </p>
  <p id="84">
    <s id="84:1">ཚེ་ དང་ ལྡན་པ་ ཀུན་དགའ་བོ་ དང་ །_ བྱང་ཆུབ་ སེམས་དཔའ་ སེམས་དཔའ་ ཆེན་ པོ་ བྱམས་པ་ དང་ །_ དགེ་སློང་ དེ་དག་ དང་ །_ བྱང་ཆུབ་ སེམས་དཔའ་ དེ་དག་ དང་ །_ ཐམས་ཅད་ དང་ ལྡན་པ འི་ འཁོར་ དེ་</s>
  </p>
  <p id="85">
    <s id="85:1">དང་ །_ ལྷ་ དང་ །_ མི་ དང་ །_ ལྷ་མ་ ཡིན་ དང་ །_ དྲི་ཟ ར་ བཅས་པ འི་ འཇིག་རྟེན་ ཡི་ རངས་ ཏེ །_</s>
  </p>
  <p id="86">
    <s id="86:1">བཅོམ་ལྡན་འདས་ ཀྱིས་ གསུངས་པ་ ལ་ མངོན་པར་ བསྟོད་ དོ །།_།།_</s>
  </p>
  <p id="87">
    <s id="87:1">འཕགས་པ་ བདུད་རྩི་ བརྗོད་པ་ ཞེས་ བྱ་བ་ ཐེག་པ་ ཆེན་པོ འི་ མདོ་ རྫོགས་ སོ །།_།།</s>
  </p>
  <p id="88">
    <s id="88:1">རྒྱ་གར་ གྱི་ མཁན་པོ་ པྲཛྙཱ་ བརྨ་ དང་ །_ ཞུ་ཆེན་ གྱི་ ལོཙྪ་བ་ བན་དེ་ ཡེ་ཤེས་ སྡེས་ བསྒྱུར་ ཅིང་ ཞུས་ ཏེ་ གཏན་ ལ་ ཕབ་པ །།_།།</s>
  </p>
</text>
