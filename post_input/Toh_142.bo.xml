<?xml version='1.0' encoding='utf-8'?>
<text>
  <p id="1">
    <s id="1:1">[1b] ༄༅༅།_། རྒྱ་གར་ སྐད་ དུ །_ ཨཱརྱ་ ཨ་ བི་ ཀལྤ་ པྲ་ བེ་ ཤ་ ནཱ་མ་ དྷཱ་ ར་ ཎཱི །_ བོད་སྐད་ དུ །_</s>
    <s id="1:2">འཕགས་པ་ རྣམ་པར་ མི་ རྟོག་པ ར་ འཇུག་པ་ ཞེས་ བྱ་བ འི་ གཟུངས །_</s>
    <s id="1:3">སངས་རྒྱས་ དང་ བྱང་ཆུབ་ སེམས་དཔའ་ ཐམས་ཅད་ ལ་ ཕྱག་ འཚལ་ ལོ །_།</s>
  </p>
  <p id="2">
    <s id="2:1">འདི་སྐད་ བདག་ གིས་ ཐོས་པ་ དུས་ གཅིག་ ན །_</s>
  </p>
  <p id="3">
    <s id="3:1">བཅོམ་ལྡན་འདས་ རྒྱལ་པོ འི་ ཁབ་ ན །_</s>
  </p>
  <p id="4">
    <s id="4:1">ཁམས་ གསུམ་པ་ ཐམས་ཅད་ ལས་ ཁྱད་པར་ དུ་ འཕགས་པ་ རྣམ་པར་ མི་ རྟོག་པ འི་ ཆོས་ ཀྱི་ དབྱིངས་ ཀྱི་ སྙིང་པོ འི་ ཁང་ བཟངས་ ན་</s>
  </p>
  <p id="5">
    <s id="5:1">དགེ་སློང་ གི་ དགེ་འདུན་ ཆེན་པོ་ དང་ །_ བྱང་ཆུབ་ སེམས་དཔ འི་ ཚོགས་ཆེན་པོ་ དང་ ཐབས་ཅིག་ ཏུ་ བཞུགས་ ཏེ</s>
  </p>
  <p id="6">
    <s id="6:1">འདི་ལྟ་སྟེ །_</s>
    <s id="6:2">བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམ་པར་ མི་ རྟོག་པ་ དང་ །_ རྣམ་པར་ མི་ རྟོག་ སྣང་བ་ དང་ །_ རྣམ་པར་ མི་ རྟོག་ ཟླ་བ་ དང་ །_ རྣམ་པར་ རྟོག་ མེད་ དཔའ་བོ་ དང་ །_ རྣམ་པར་ རྟོག་ མེད་ ཆོས་སྟོན་ མཁས་པ་ དང་ །_ རྣམ་པར་ རྟོག་ མེད་ ངོ་བོ་ ཉིད་ དང་ །_ རྣམ་པར་ རྟོག་ མེད་ བློ་གྲོས་ དང་ །_ རྣམ་པར་ རྟོག་ མེད་ ང་རོ་ དང་ །_ རྣམ་པར་ རྟོག་ མེད་ ཁྱབ་བྱེད་ དང་ །_ རྣམ་པར་ རྟོག་ མེད་ དབང་ཕྱུག་ དང་ །_ རྣམ་པར་ རྟོག་ མེད་ དབང་ཕྱུག་ [2a]  ཆེན་པོ་ དང་ །_ རྣམ་པར་ རྟོག་ མེད་ བྱམས་པ་ ཆེན་པོ འི་ དབང་ཕྱུག་ དང་ །_ བྱང་ཆུབ་ སེམས་དཔའ་ སེམས་དཔའ་ ཆེན་པོ་ འཕགས་པ་ སྤྱན་རས་ གཟིགས་ དབང་ཕྱུག་ དང་ ཐབས་ཅིག་ གོ །_།</s>
  </p>
  <p id="7">
    <s id="7:1">དེ་ནས་ བཅོམ་ལྡན་འདས་ འཁོར་ བརྒྱ་ སྟོང་ དུ་མ ས་ ཡོངས་སུ་ བསྐོར་ ཏེ་ མདུན་ གྱིས་ བལྟས་ ནས །_</s>
  </p>
  <p id="8">
    <s id="8:1">འདི་ལྟ་སྟེ །_ ཐེག་པ་ ཆེན་པོ་ ལ་ ཆོས་ རྣམས་ ཀྱི་ རྣམ་པར་ མི་ རྟོག་པ་ ཉིད་ ལས་ བརྩམས་ ཏེ་ ཆོས་སྟོན་ ཏོ །_།</s>
  </p>
  <p id="9">
    <s id="9:1">དེ་ནས་ བཅོམ་ལྡན་འདས་ ཀྱིས་ ཐམས་ཅད་ དང་ ལྡན་པ འི་ བྱང་ཆུབ་ སེམས་དཔ འི་ འཁོར་ ལ་ ཀུན་ ཏུ་ གཟིགས་ ནས །_</s>
  </p>
  <p id="10">
    <s id="10:1">བྱང་ཆུབ་ སེམས་དཔའ་ རྣམས་ ལ་ བཀའ་ སྩལ་པ །_</s>
    <s id="10:2">རིགས་ ཀྱི་ བུ་ དག་ ཁྱོད་ ཀྱིས་ རྣམ་པར་ མི་ རྟོག་པ ར་ འཇུག་པ་ ཞེས་ བྱ་བ འི་ གཟུངས་ ཟུང་ ཤིག _།</s>
    <s id="10:3">དེ་ བཟུང་ ན་ བྱང་ཆུབ་ སེམས་དཔའ་ མྱུར་བ་ མྱུར་བ ར་ སངས་རྒྱས་ ཀྱི་ ཆོས་ རྣམས་ བསྒྲུབ་ ཅིང་ རྟག་ ཏུ་ ཁྱད་པར་ དུ་ ཡང་ འགྲོ འོ །_།</s>
  </p>
  <p id="11">
    <s id="11:1">དེ་ནས་ འཁོར་ དེ་ཉིད་ ཀྱིས་ བྱང་ཆུབ་ སེམས་ དཔའ་ སེམས་དཔའ་ ཆེན་པོ་ རྣམ་པར་ མི་ རྟོག་ སྣང་བ་ ཞེས་ བྱ་བ་ སྟན་ ལས་ ལངས་ ཏེ །_</s>
  </p>
  <p id="12">
    <s id="12:1">བླ་གོས་ ཕྲག་པ་ གཅིག་ ཏུ་ གཟར་ ནས་ པུས་མོ་ གཡས་པ འི་ ལྷ་ང་ ས་ ལ་ བཙུགས་ ཏེ །_</s>
  </p>
  <p id="13">
    <s id="13:1">བཅོམ་ལྡན་འདས་ ག་ལ་བ་ དེ་ ལོགས་ སུ་ ཐལ་མོ་ སྦྱར་བ་ བཏུད་ ནས །_</s>
  </p>
  <p id="14">
    <s id="14:1">བཅོམ་ལྡན་འདས་ ལ་ འདི་སྐད་ ཅེས་ གསོལ་ ཏོ །_།</s>
  </p>
  <p id="15">
    <s id="15:1">བཅོམ་ལྡན་འདས་ བྱང་ཆུབ་ སེམས་དཔའ་ སེམས་དཔའ་ ཆེན་པོ ས་ གང་ ཐོས་ ནས་</s>
  </p>
  <p id="16">
    <s id="16:1">འཛིན་པ་ དང་ །_ ཀློག་པ་ དང་ །_ ཚུལ་བཞིན་ ཡིད་ ལ་ བགྱིད་པ་ དང་ །_ གཞན་དག་ ལ་ ཡང་ རྒྱ་ ཆེ ར་ སྟོན་པ ར་ འགྱུར་བ ར་ རྣམ་པར་ མི་ རྟོག་པ ར་ འཇུག་པ འི་ གཟུངས་ བཤད་ དུ་ གསོལ །_</s>
  </p>
  <p id="17">
    <s id="17:1">དེ་སྐད་ ཅེས་ གསོལ་པ་ དང་ །_ བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="17:2">རིགས་ ཀྱི་ བུ་ དག་ དེ</s>
  </p>
  <p id="18">
    <s id="18:1">འི་ ཕྱིར་ ལེགས་པ ར་ ཉོན་ ལ་ རབ་ཏུ་ ཡིད་ ལ་ ཟུང་ ཤིག་ དང་ །_ ངས་ རྣམ་པར་ མི་ རྟོག་པ ར་ འཇུག་པ འི་ གཟུངས་ བཤད་ དོ །_།</s>
  </p>
  <p id="19">
    <s id="19:1">བཅོམ་ལྡན་འདས་ ལེགས་ སོ་ ཞེས་ [2b]  གསོལ་ ཏོ །_།</s>
  </p>
  <p id="20">
    <s id="20:1">བྱང་ཆུབ་ སེམས་དཔའ་ སེམས་དཔའ་ ཆེན་པོ་ དེ་དག་ བཅོམ་ལྡན་འདས་ ཀྱི་ ལྟར་ ཉན་པ་ དང་ །_ བཅོམ་ལྡན་འདས་ ཀྱིས་ དེ་དག་ ལ་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="21">
    <s id="21:1">རིགས་ ཀྱི་ བུ་ དེ་དག་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམ་པར་ མི་ རྟོག་པ འི་ དབང་ དུ་ བྱ་བ འི་ ཆོས་ ཐོས་ ཏེ །_</s>
  </p>
  <p id="22">
    <s id="22:1">རྣམ་པར་ མི་ རྟོག་པ་ ལ་ བསམ་པ་ བཞག་ ནས་ རྣམ་པར་ རྟོག་པ འི་ མཚན་མ་ ཐམས་ཅད་ ཡོངས་སུ་ སྤོང་ སྟེ །_</s>
  </p>
  <p id="23">
    <s id="23:1">དེ་ ཐོག་མ་ ཉིད་ དུ་ འདི་ལྟ་སྟེ །_</s>
  </p>
  <p id="24">
    <s id="24:1">གཟུང་བ འམ་ འཛིན་པ འང་ རུང་ རང་བཞིན་ ལ་ རྣམ་པར་ རྟོག་པ འི་ མཚན་མ་ ཐམས་ཅད་ ཡོངས་སུ་ སྤོང་ ངོ་ །_།</s>
  </p>
  <p id="25">
    <s id="25:1">དེ་ ལ་ གང་ཟག་པ་ དང་ བཅས་པ འི་ དངོས་ པོ འི་ མཚན་མ་ དེ་ ནི་ རང་བཞིན་ ལ་ རྣམ་པར་ རྟོག་པ འི་ མཚན་མ འོ །_།</s>
  </p>
  <p id="26">
    <s id="26:1">ཟག་པ་ དང་ བཅས་པ འི་ དངོས་པོ་ ནི་ ཉེ་བ ར་ ལེན་པ འི་ ཕུང་པོ་ ལྔ་པོ་ རྣམས་ ཏེ །_</s>
  </p>
  <p id="27">
    <s id="27:1">འདི་ལྟ་སྟེ །_ གཟུགས་ ཉེ་བ ར་ ལེན་པ འི་ ཕུང་པོ་ དང་ །_ ཚོར་བ་ ཉེ་བ ར་ ལེན་པ འི་ ཕུང་པོ་ དང་ །_ འདུ་ཤེས་ ཉེ་བ ར་ ལེན་པ འི་ ཕུང་པོ་ དང་ །_ འདུ་བྱེད་ ཉེ་བ ར་ ལེན་པ འི་ ཕུང་པོ་ དང་ །_ རྣམ་པར་ ཤེས་པ་ ཉེ་བ ར་ ལེན་པ འི་ ཕུང་པོ འོ །_།</s>
  </p>
  <p id="28">
    <s id="28:1">ཇི་ལྟ ར་ རང་བཞིན་ ལ་ རྣམ་པར་ རྟོག་པ འི་ མཚན་མ་ དེ་དག་ ཡོངས་སུ་ སྤོང་ ཞེ་ན །_</s>
  </p>
  <p id="29">
    <s id="29:1">སྣང་བར་ འགྱུར་བ འི་ ཚུལ་ གྱིས་ མངོན་དུ་ གྱུར་པ་ དག་ ཡིད་ ལ་ མི་ བྱེད་པ ས་ ཡོངས་སུ་ སྤོང་ ངོ་ །_།</s>
  </p>
  <p id="30">
    <s id="30:1">དེ་ རང་བཞིན་ ལ་ རྣམ་པར་ རྟོག་པ འི་ མཚན་མ་ དེ་དག་ རིམ་གྱིས་ ཡོངས་སུ་ སྤོང་བ་ ན །_</s>
  </p>
  <p id="31">
    <s id="31:1">དེ་ མ་ཡིན་པ་ གཞན་ གཉེན་པོ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ རྣམས་ སྣང་བར་ འགྱུར་བ འི་ ཚུལ་ གྱིས་ ཀུན་ ཏུ་ འབྱུང་ ཞིང་ མངོན་དུ་ འགྱུར་ ཏེ །_</s>
  </p>
  <p id="32">
    <s id="32:1">འདི་ལྟ་སྟེ །_ སྦྱིན་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ ཚུལ་ཁྲིམས་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ བཟོད་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ བརྩོན་འགྲུས་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ བསམ་གཏན་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ ཤེས་རབ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ སྟེ །_</s>
  </p>
  <p id="33">
    <s id="33:1">འདི་ལྟ་སྟེ །_ ངོ་བོ་ ཉིད་ ལ་ དཔྱོད་པ འམ །_ ཡོན་ཏན་ ལ་ དཔྱོད་པ འམ །_ སྙིང་པོ་ ལ་ དཔྱོད་པ འང་ རུང་ །_</s>
  </p>
  <p id="34">
    <s id="34:1">དེས་ དེ་དག་ ཀྱང་ ཡིད་ ལ་ མི་ བྱེད་པ ས་ ཡོངས་སུ་ སྤོང་ ངོ་ །_།</s>
  </p>
  <p id="35">
    <s id="35:1">དེས་ དེ་དག་ ཡོངས་སུ་ སྤོང་བ་ ན་ གཞན་ དེ་ ཁོ་ན་ ལ་ དཔྱོད་པ འི་ རྣམ་པར་ རྟོག་པ འི་ མཚན་མ་ རྣམས་ སྣང་བར་ འགྱུར་བ འི་ ཚུལ་ གྱིས་ ཀུན་ ཏུ་ འབྱུང་ ཞིང་ [3a]  མངོན་དུ་ འགྱུར་ ཏེ །_</s>
  </p>
  <p id="36">
    <s id="36:1">འདི་ལྟ་སྟེ །_ སྟོང་པ་ཉིད་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ དེ་བཞིན་ཉིད་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ ཡང་དག་པ འི་ མཐའ་ ལ་ དཔྱོད་པ འི་ རྣམ་པར་ རྟོག་པ འི་ མཚན་མ་ དང་ །_ མཚན་མ་ མེད་པ་ དང་ །_ དོན་དམ་པ་ དང་ །_ ཆོས་ ཀྱི་ དབྱིངས་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ སྟེ །_</s>
  </p>
  <p id="37">
    <s id="37:1">འདི་ལྟ་སྟེ །_ རང་ གི་ མཚན་ཉིད་ ལ་ དཔྱོད་པ འམ །_ ཡོན་ཏན་ ལ་ དཔྱོད་པ འམ །_ སྙིང་པོ་ ལ་ དཔྱོད་པ འང་ རུང་ །_</s>
  </p>
  <p id="38">
    <s id="38:1">དེས་ དེ་ ཁོ་ན་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དེ་དག་ ཀྱང་ ཡིད་ ལ་ མི་ བྱེད་པ ས་ ཡོངས་སུ་ སྤོང་ ངོ་ །_།</s>
  </p>
  <p id="39">
    <s id="39:1">དེས་ དེ་དག་ ཡོངས་སུ་ སྤོང་བ་ ན་ གཞན་ ཐོབ་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ རྣམས་ སྣང་བར་ འགྱུར་བ འི་ ཚུལ་ གྱིས་ ཀུན་ ཏུ་ འབྱུང་ ཞིང་ མངོན་དུ་ འགྱུར་ ཏེ །_</s>
  </p>
  <p id="40">
    <s id="40:1">འདི་ལྟ་སྟེ །_ ས་ དང་པོ་ ཐོབ་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ ནས་ ས་བཅུ་པ འི་ བར་ དུ་ འཐོབ་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ མི་ སྐྱེ་བ འི་ ཆོས་ ལ་ བཟོད་པ་ ཐོབ་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ ལུང་བསྟན་པ་ འཐོབ་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ སངས་རྒྱས་ ཀྱི་ ཞིང་ ཡོངས་སུ་ དག་པ་ འཐོབ་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ སེམས་ ཅན་ ཡོངས་སུ་ སྨིན་པ ར་ བྱེད་པ་ འཐོབ་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དང་ །_ དབང་ བསྐུར་བ་ འཐོབ་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ ནས །_</s>
  </p>
  <p id="41">
    <s id="41:1">རྣམ་པ་ ཐམས་ཅད་ མཁྱེན་པ་ ཉིད་ འཐོབ་པ འི་ བར་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ སྟེ །_</s>
  </p>
  <p id="42">
    <s id="42:1">འདི་ལྟ་སྟེ །_ རང་ གི་ མཚན་ ཉིད་ ལ་ དཔྱོད་པ འམ །_ ཡོན་ཏན་ ལ་ དཔྱོད་པ འམ །_ སྙིང་པོ་ ལ་ དཔྱོད་པ འང་ རུང་ །_</s>
  </p>
  <p id="43">
    <s id="43:1">དེས་ འཐོབ་པ་ ལ་ དཔྱོད་པ་ རྣམ་པར་ རྟོག་པ འི་ མཚན་མ་ དེ་དག་ ཀྱང་ ཡིད་ ལ་ མི་ བྱེད་པ ས་ ཡོངས་སུ་ སྤོང་ ངོ་ །_།</s>
  </p>
  <p id="44">
    <s id="44:1">དེ་ལྟ ར་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམ་པར་ རྟོག་པ འི་ མཚན་མ འི་ རྣམ་པ་ ཐམས་ ཅད་ ཡིད་ ལ་ མི་ བྱེད་པ ས་ ཡོངས་སུ་ སྤོང་བ་ ན །_</s>
  </p>
  <p id="45">
    <s id="45:1">དེ་ རྣམ་པར་ མི་ རྟོག་པ འི་ དབྱིངས་ ལ་ ཤིན་ཏུ་ བརྩོན་པ་ ཡིན་ ཏེ །_</s>
  </p>
  <p id="46">
    <s id="46:1">རེ་ཤིག་ རྣམ་པར་ མི་ རྟོག་པ འི་ དབྱིངས་ ལ་ ནི་ མ་ རེག་ མོད་ ཀྱི །_ རྣམ་པར་ མི་ རྟོག་པ འི་ དབྱིངས་ ལ་ རེག་པ ར་ འགྱུར་བ འི་ ཚུལ་བཞིན་ གྱི་ ཏིང་ངེ་འཛིན་ ནི་ ཡོད་ དོ །_།</s>
  </p>
  <p id="47">
    <s id="47:1">དེ་ཡང་ དག་པ ར་ [3b]  སྦྱོར་བ་ དེ་ དང་ །_ བསྟེན་པ ས་ རྗེས་སུ་ འགྲོ །_</s>
  </p>
  <p id="48">
    <s id="48:1">བསྒོམས་པ ས་ རྗེས་སུ་ འགྲོ །_</s>
  </p>
  <p id="49">
    <s id="49:1">མང་ དུ་ བྱས་པ ས་ རྗེས་སུ་ འགྲོ །_</s>
  </p>
  <p id="50">
    <s id="50:1">ཡང་དག་ པར་ ཡིད་ ལ་ བྱ་བ ས་ རྗེས་སུ་ འགྲོ་བ་ ན །_</s>
  </p>
  <p id="51">
    <s id="51:1">མངོན་པར་ འདུ་ བྱ་བ་ མེད་ ཅིང་ ལྷུན་ གྱིས་ གྲུབ་པ་ རྣམ་པར་ མི་ རྟོག་པ འི་ དབྱིངས་ ལ་ རེག་ སྟེ་ རིམ་གྱིས་ ཡོངས་སུ་ སྦྱོང་ ངོ་ །_།</s>
  </p>
  <p id="52">
    <s id="52:1">ཅིའི་ ཕྱིར་ རྣམ་པར་ མི་ རྟོག་པ འི་ དབྱིངས་ ལ་ རྣམ་པར་ མི་ རྟོག་པ་ ཞེས་ བྱ་ ཞེ་ན །_</s>
  </p>
  <p id="53">
    <s id="53:1">དཔྱད་པ འི་ རྣམ་པར་ བརྟག་པ་ ཐམས་ཅད་ ལས་ ཤིན་ཏུ་ འདས་པ་ དང་ །_ བསྟན་པ་ དང་ །_ དཔེ ར་ རྣམ་པར་ བརྟག་པ་ ཐམས་ཅད་ ལས་ ཤིན་ཏུ་ འདས་པ་ དང་ །_ དབང་པོ ར་ རྣམ་པར་ བརྟག་པ་ ཐམས་ཅད་ ལས་ ཤིན་ཏུ་ འདས་པ་ དང་ །_ ཡུལ་ དུ་ རྣམ་པར་ བརྟག་པ་ ཐམས་ཅད་ ལས་ ཤིན་ཏུ་ འདས་པ་ དང་ །_ རྣམ་པར་ རིག་པ ར་ རྣམ་པར་ བརྟག་པ་ ཐམས་ཅད་ ལས་ ཤིན་ཏུ་ འདས་པ་ དང་ །_ ཉོན་མོངས་པ་ ཐམས་ཅད་ དང་ ཤེས་བྱ འི་ སྒྲིབ་པ་ ཐམས་ཅད་ ཀྱི་ གནས་ མེད་པ འི་ ཕྱིར་ ཏེ །_</s>
  </p>
  <p id="54">
    <s id="54:1">དེ འི་ ཕྱིར་ རྣམ་པར་ མི་ རྟོག་ པ འི་ དབྱིངས་ ལ་ རྣམ་པར་ མི་ རྟོག་པ་ ཞེས་ བྱ འོ །_།</s>
  </p>
  <p id="55">
    <s id="55:1">རྣམ་པར་ མི་ རྟོག་པ་ དེ་ཡང་ གང་ཞེ་ན །_</s>
  </p>
  <p id="56">
    <s id="56:1">རྣམ་པར་ མི་ རྟོག་པ་ ནི་ གཟུགས་ མེད་པ །_ བསྟན་ དུ་ མེད་པ །_ རྟེན་ མེད་པ །_ སྣང་བ་ མེད་པ །_ རྣམ་པར་ རིག་པ་ མ་ཡིན་པ །_ གནས་ མེད་པ འོ །_།</s>
  </p>
  <p id="57">
    <s id="57:1">བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམ་པར་ མི་ རྟོག་པ འི་ དབྱིངས་ ལ་ རབ་ཏུ་ གནས་པ ས་ ནི་ ཤེས་བྱ་ དང་ ཁྱད་པར་ མེད་པ་ རྣམ་པར་ མི་ རྟོག་པ འི་ ཡེ་ཤེས་ ཀྱིས་ ཆོས་ ཐམས་ཅད་ ནམ་མཁ འི་ དཀྱིལ་ དང་ མཚུངས་པ ར་ མཐོང་ ངོ་ །_།</s>
  </p>
  <p id="58">
    <s id="58:1">རྣམ་པར་ མི་ རྟོག་པ འི་ རྗེས་ ལས་ ཐོབ་པ འི་ ཤེས་པ ས་ ནི་ ཆོས་ ཐམས་ཅད་ སྒྱུ་མ་ དང་ །_ སྨིག་ རྒྱུ་ དང་ །_ རྨི་ལམ་ དང་ །_ མིག་ཡོར་ དང་ །_ བྲག་ཅ་ དང་ །_ གཟུགས་བརྙན་ དང་ །_ ཆུ་ཟླ་ དང་ །_ སྤྲུལ་པ་ དང་ མཚུངས་པ ར་ མཐོང་ ངོ་ །_།</s>
  </p>
  <p id="59">
    <s id="59:1">བདེ་བ་ ཆེན་པོ་ ལ་ གནས་པ་ ཤིན་ཏུ་ རྒྱས་པ་ ཡང་ འཐོབ་བོ །_།</s>
    <s id="59:2">སེམས་ ཕུན་སུམ་ ཚོགས་པ་ ཆེན་པོ་ ཤིན་ཏུ་ རྒྱས་པ་ ཡང་ འཐོབ་བོ །_།</s>
    <s id="59:3">ཤེས་ རབ་ དང་ ཡེ་ཤེས་ ཆེ་ ཞིང་ ཤིན་ཏུ་ རྒྱས་པ་ ཡང་ འཐོབ་བོ །_།</s>
    <s id="59:4">བཤད་པ་ ཆེན་པོ་ ལ་ དབང་བ་ ཤིན་ཏུ་ རྒྱས་པ་ ཡང་ འཐོབ་བོ །_།</s>
    <s id="59:5">དུས་ ཐམས་ཅད་ དུ་ སེམས་ཅན་ ཐམས་ཅད་ ཀྱི་ དོན་ གྱི་ རྣམ་པ་ ཐམས་ཅད་ ཀྱང་ བྱེད་ ནུས་པ ར་ འགྱུར་ ཏེ</s>
  </p>
  <p id="60">
    <s id="60:1">སངས་རྒྱས་ ཀྱི་ མཛད་པ་ ལྷུན་ གྱིས་ གྲུབ་པ་ ཡང་ རྒྱུན་ མི་ གཅོད་ [4a]  དོ །_།</s>
  </p>
  <p id="61">
    <s id="61:1">རིགས་ ཀྱི་ བུ་ དག་ འདི་ལྟ་སྟེ །_</s>
  </p>
  <p id="62">
    <s id="62:1">དཔེར་ན་ བྲག་ གཅིག་ ཏུ་ མཁྲེགས་ ཤིང་ སྲ་བ འི་ འོག་ ན་ ཡིད་བཞིན་ གྱི་ ནོར་བུ་ རིན་པོ་ཆེ་ ཆེན་པོ་ སྣ་ཚོགས་ འོད་གསལ་བ་ འདི་ལྟ་སྟེ །_</s>
  </p>
  <p id="63">
    <s id="63:1">དངུལ་ རིན་པོ་ཆེ་ དང་ །_ གསེར་ རིན་པོ་ཆེ་ དང་ །_ རྡོ འི་ སྙིང་པོ་ རིན་པོ་ཆེ་ སྣ་ཚོགས་ ཀྱི་ རིན་པོ་ཆེ་ ཐ་དད་ པས་ ཡོངས་སུ་ གང་བ འི་ གཏེར་ཆེན་པོ་ ཞིག་ ཡོད་ ལ །_</s>
    <s id="63:2">དེ་ནས་ གཏེར་ཆེན་པོ་ འདོད་པ འི་ མི་ལ་ ལ་ ཞིག་ འོངས་པ་ དེ་ ལ་ གཏེར་ཆེན་པོ་ མངོན་པར་ ཤེས་པ འི་ མིས་ འདི་སྐད་ དུ །_ ཀྱེ་ སྐྱེས་བུ་ བྲག་ གཅིག་ ཏུ་ མཁྲེགས་ ཤིང་ སྲ་བ་ དེ འི་ འོག་ ན་ རིན་པོ་ཆེ་ འོད་གསལ་བ ས་ ཡོངས་སུ་ གང་བ འི་ རིན་པོ་ཆེ འི་ གཏེར་ཆེན་པོ་ ཡོད་ དེ</s>
  </p>
  <p id="64">
    <s id="64:1">དེ འི་ འོག་ ན་ ཡིད་བཞིན་ གྱི་ ནོར་བུ་ རིན་པོ་ཆེ འི་ གཏེར་ ཡོད་ ཀྱིས །_ ཁྱོད་ ཀྱིས་ ཐོག་མ་ ཁོ་ན ར་ རྡོ འི་ རང་བཞིན་ ཐམས་ཅད་ རྐོས་ ཤིག _།</s>
    <s id="64:2">དེ་ བརྐོས་པ་ དང་ དངུལ་ དུ་ སྣང་བ འི་ རྡོ་ ཁྱོད་ ལ་ སྣང་བར་ འགྱུར་ རོ །_།</s>
  </p>
  <p id="65">
    <s id="65:1">དེ་ ལ་ ཁྱོད་ ཀྱིས་ གཏེར་ཆེན་པོ ར་ འདུ་ཤེས་ མི་ བྱ འི །_ དེ་ ཡོངས་སུ་ ཤེས་པ ར་ བྱོས་ ཏེ་</s>
  </p>
  <p id="66">
    <s id="66:1">རྐོས་ ཤིག _།</s>
    <s id="66:2">དེ་ བརྐོས་པ་ དང་ གསེར་ དུ་ སྣང་བ འི་ རྡོ་ སྣང་བར་ འགྱུར་ ཏེ</s>
  </p>
  <p id="67">
    <s id="67:1">དེ་ ལ་ ཡང་ ཁྱོད་ ཀྱིས་ གཏེར་ཆེན་པོ ར་ འདུ་ཤེས་ མི་ བྱ འི །_ དེ་ཡང་ ཡོངས་སུ་ ཤེས་པ ར་ བྱོས་ ཏེ་</s>
  </p>
  <p id="68">
    <s id="68:1">རྐོས་ ཤིག _།</s>
    <s id="68:2">དེ་ བརྐོས་པ་ དང་ རིན་པོ་ཆེ་ སྣ་ཚོགས་ སུ་ སྣང་བ འི་ རྡོ་ སྣང་བར་ འགྱུར་ ཏེ</s>
  </p>
  <p id="69">
    <s id="69:1">དེ་ ལ་ ཡང་ ཁྱོད་ ཀྱིས་ གཏེར་ཆེན་ པོ ར་ འདུ་ཤེས་ མི་ བྱ འི །_ དེ་ཡང་ ཡོངས་སུ་ ཤེས་པ ར་ བྱོས་ ཏེ་</s>
  </p>
  <p id="70">
    <s id="70:1">རྐོས་ ཤིག _།</s>
    <s id="70:2">ཀྱེ་ སྐྱེས་བུ་ ཁྱེད་ ཀྱིས་ དེ་ལྟ ར་ བརྩོན་པ ར་ བྱས་ ན་</s>
  </p>
  <p id="71">
    <s id="71:1">བརྐོ་བ འི་ མངོན་པར་ འདུ་ བྱ་བ་ མེད་ ཅིང་ འབད་ མི་ དགོས་པ ར་ ཡིད་བཞིན་ གྱི་ ནོར་བུ་ རིན་པོ་ཆེ འི་ གཏེར་ཆེན་པོ་ མཐོང་བ ར་ འགྱུར་ རོ །_།</s>
  </p>
  <p id="72">
    <s id="72:1">ཡིད་བཞིན་ གྱི་ ནོར་བུ་ རིན་པོ་ཆེ འི་ གཏེར་ཆེན་པོ་ དེ་ རྙེད་ ན་ ཁྱོད་ ཕྱུག་ ཅིང་ ནོར་ ཆེ་ ལ་ ལོངས་སྤྱོད་ ཆེ་བ ར་ འགྱུར་ ཏེ །_</s>
  </p>
  <p id="73">
    <s id="73:1">བདག་ དང་ གཞན་ གྱི་ དོན་ ལ་ མཐུ་ ཡོད་པར་ འགྱུར་ རོ་ ཞེས་ སྨྲས་པ་ ལྟར་</s>
    <s id="73:2">རིགས་ ཀྱི་ བུ་ དག་ ཇི་ཙམ་ དུ་ དོན་ འདི་ ཤེས་པ ར་ བྱ་བ འི་ ཕྱིར་ འདི་ དཔེ ར་ བྱས་པ་ སྟེ །_</s>
  </p>
  <p id="74">
    <s id="74:1">བྲག་ གཅིག་ ཏུ་ མཁྲེགས་ ཤིང་ སྲ་བ་ ཞེས་ བྱ་བ་ དེ་ ནི་ འདུ་བྱེད་ ཀྱི་ རྣམ་པ་ ཀུན་ ནས་ ཉོན་མོངས་པ་ དང་ །_ གཉིས་ ལ་སོ་ སོར་ ཉེ་བ ར་ གནས་པ འི་ ཚིག་ བླ་དགས་ སོ །_།</s>
  </p>
  <p id="75">
    <s id="75:1">འོག་ ན་ ཡིད་བཞིན་ གྱི་ ནོར་བུ་ རིན་པོ་ཆེ འི་ གཏེར་ཆེན་པོ་ ཞེས་ བྱ་བ་ དེ་ ནི་ རྣམ་པར་ མི་ རྟོག་པ འི་ དབྱིངས་ ཀྱི་ ཚིག་ བླ་དགས་ སོ །_།</s>
  </p>
  <p id="76">
    <s id="76:1">ཡིད་བཞིན་ གྱི་ ནོར་བུ་ རིན་པོ་ཆེ འི་ གཏེར་ཆེན་པོ་ འདོད་ [4b]  པ འི་ མི་ ཞེས་ བྱ་བ་ དེ་ ནི་ བྱང་ཆུབ་ སེམས་དཔའ་ སེམས་དཔའ་ ཆེན་པོ འི་ ཚིག་ བླ་དགས་ སོ །_།</s>
  </p>
  <p id="77">
    <s id="77:1">གཏེར་ཆེན་པོ་ མངོན་པར་ ཤེས་པ འི་ མི་ ཞེས་ བྱ་བ་ དེ་ ནི་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ཀྱི་ ཚིག་ བླ་དགས་ སོ །_།</s>
  </p>
  <p id="78">
    <s id="78:1">བྲག་ ཅེས་བྱ་བ་ དེ་ ནི་ རང་བཞིན་ ལ་ རྣམ་པར་ རྟོག་པ འི་ མཚན་མ་ རྣམས་ ཀྱི་ ཚིག་ བླ་དགས་ སོ །_།</s>
  </p>
  <p id="79">
    <s id="79:1">རྐོས་ ཤིག་ ཅེས་བྱ་བ་ དེ་ ནི་ ཡིད་ ལ་ མི་ བྱེད་ ཅེས་བྱ་བ འི་ ཚིག་ བླ་དགས་ སོ །_།</s>
  </p>
  <p id="80">
    <s id="80:1">དངུལ་ དུ་ སྣང་བ འི་ རྡོ་ ཞེས་ བྱ་བ་ དེ་ ནི་ གཉེན་པོ་ ལ་ རྣམ་པར་ རྟོག་པ འི་ མཚན་མ་ རྣམས་ ཀྱི་ ཚིག་ བླ་དགས་ སོ །_།</s>
  </p>
  <p id="81">
    <s id="81:1">གསེར་ དུ་ སྣང་བ འི་ རྡོ་ ཞེས་ བྱ་བ་ དེ་ ནི་ སྟོང་པ་ཉིད་ ལ་སོགས་པ་ ལ་ རྣམ་པར་ རྟོག་པ འི་ མཚན་མ་ རྣམས་ ཀྱི་ ཚིག་ བླ་དགས་ སོ །_།</s>
  </p>
  <p id="82">
    <s id="82:1">རིན་པོ་ཆེ་ སྣ་ཚོགས་ སུ་ སྣང་བ འི་ རྡོ་ ཞེས་ བྱ་བ་ དེ་ ནི་ ཐོབ་པ་ ལ་ རྣམ་པར་ རྟོག་པ འི་ མཚན་མ་ རྣམས་ ཀྱི་ ཚིག་ བླ་དགས་ སོ །_།</s>
  </p>
  <p id="83">
    <s id="83:1">ཡིད་བཞིན་ གྱི་ ནོར་བུ་ རིན་པོ་ཆེ འི་ གཏེར་ཆེན་པོ་ རྙེད་ ཅེས་བྱ་བ་ དེ་ ནི་ རྣམ་ པར་ མི་ རྟོག་པ འི་ དབྱིངས་ ལ་ རེག་པ འི་ ཚིག་ བླ་དགས་ སོ །_།</s>
  </p>
  <p id="84">
    <s id="84:1">རིགས་ ཀྱི་ བུ་ དག་ དེ་ལྟ ར་ དཔེ་ ཉེ་བ ར་ བཀོད་པ་ འདི ས་ རྣམ་པར་ མི་ རྟོག་པ འི་ དབྱིངས་ སུ་ འཇུག་པ་ ཁོང་ དུ་ ཆུད་པ ར་ བྱ འོ །_།</s>
  </p>
  <p id="85">
    <s id="85:1">རིགས་ ཀྱི་ བུ་ དག་ འདི་ ཇི་ལྟ ར་ ན་ ཡང་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམ་པར་ རྟོག་ པ འི་ མཚན་མ་ ཇི་སྐད་ བསྟན་པ་ དེ་དག་ ལ་ཉེ་ བར་ རྟོག་ ཅིང་ རྣམ་པར་ མི་ རྟོག་པ འི་ དབྱིངས་ སུ་ འཇུག་ ཅེ་ན</s>
  </p>
  <p id="86">
    <s id="86:1">རིགས་ ཀྱི་ བུ་ དག་ འདི་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ དེ་ལྟ ར་ རྣམ་པར་ མི་ རྟོག་པ འི་ དབྱིངས་ ལ་ རབ་ཏུ་ གནས་པ་ ནི་ གཟུངས་ ཀྱི་ རང་བཞིན་ ལ་ རྣམ་པར་ རྟོག་པ འི་ མཚན་ མ་ མངོན་དུ་ གྱུར་ ན</s>
  </p>
  <p id="87">
    <s id="87:1">འདི་ལྟར་ ཉེ་བ ར་ རྟོག་ སྟེ །_</s>
  </p>
  <p id="88">
    <s id="88:1">གང་ བདག་ གི་ གཟུགས་ ཞེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="89">
    <s id="89:1">གཞན་དག་ གི་ གཟུགས་ ཞེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="90">
    <s id="90:1">གཟུགས་ འདི་ ཡོད་ དོ་ ཞེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="91">
    <s id="91:1">གཟུགས་ སྐྱེ འོ །_།</s>
  </p>
  <p id="92">
    <s id="92:1">འགག་ གོ །_།</s>
  </p>
  <p id="93">
    <s id="93:1">ཀུན་ ནས་ ཉོན་མོངས་པ འོ །_།</s>
  </p>
  <p id="94">
    <s id="94:1">རྣམ་པར་ བྱང་བ འོ་ ཞེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="95">
    <s id="95:1">གཟུགས་ མེད་ ཅེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="96">
    <s id="96:1">གཟུགས་ ངོ་བོ་ ཉིད་ ཀྱིས་ ཀྱང་ མེད །_</s>
  </p>
  <p id="97">
    <s id="97:1">རྒྱུ ར་ ཡང་ མེད །_</s>
  </p>
  <p id="98">
    <s id="98:1">འབྲས་བུ ར་ ཡང་ མེད །_</s>
  </p>
  <p id="99">
    <s id="99:1">ལས་ སུ་ ཡང་ མེད །_</s>
  </p>
  <p id="100">
    <s id="100:1">ལྡན་ [5a]  པར་ ཡང་ མེད །_</s>
  </p>
  <p id="101">
    <s id="101:1">འཇུག་པ ར་ མེད་ ཅེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="102">
    <s id="102:1">གཟུགས་ ནི་ རྣམ་པར་ རིག་པ་ ཙམ་ ཞེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="103">
    <s id="103:1">ཇི་ལྟ ར་ གཟུགས་ མེད་པ་ དེ་བཞིན་ དུ་ གཟུགས་ སུ་ སྣང་བ འི་ རྣམ་པར་ རིག་པ་ ཡང་ མེད་ དོ་ ཞེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ་ སྙམ་ མོ །_།</s>
  </p>
  <p id="104">
    <s id="104:1">རིགས་ ཀྱི་ བུ་ དག་ འདི་ལྟར་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ གཟུགས་ ཀྱང་ མི་ དམིགས །_</s>
  </p>
  <p id="105">
    <s id="105:1">གཟུགས་ སུ་ སྣང་བ འི་ རྣམ་པར་ རིག་པ་ ཡང་ མི་ དམིགས་ མོད་ ཀྱི །_</s>
    <s id="105:2">རྣམ་པར་ རིག་པ་ ཐམས་ཅད་ ཀྱི་ ཐམས་ཅད་ དུ་ ཆུད་ གཟོན་པ་ ནི་ མ་ ཡིན་ ནོ །_།</s>
  </p>
  <p id="106">
    <s id="106:1">རྣམ་པར་ རིག་པ་ མ་གཏོགས་ པར་ ཆོས་ གང་ཡང་ མི་ དམིགས་ ལ་</s>
    <s id="106:2">རྣམ་པར་ རིག་པ་ དེ་ཡང་ དངོས་པོ་ མེད་པར་ ཡང་ཡང་ དག་པ ར་ རྗེས་སུ་ མི་ མཐོང་ །_</s>
  </p>
  <p id="107">
    <s id="107:1">རྣམ་པར་ རིག་པ་ མ་གཏོགས་ པར་ དངོས་པོ་ མེད་པར་ ཡང་ཡང་ དག་པ ར་ རྗེས་སུ་ མི་ མཐོང་ །_</s>
  </p>
  <p id="108">
    <s id="108:1">གཟུགས་ སུ་ སྣང་བ འི་ རྣམ་པར་ རིག་པ་ མེད་པ་ དེ་ དང་ རྣམ་པར་ རིག་པ་ དེ་ གཅིག་པ ར་ ཡང་ཡང་ དག་པ ར་ རྗེས་སུ་ མི་ མཐོང་ །_</s>
  </p>
  <p id="109">
    <s id="109:1">ཐ་དད་ པར་ ཡང་ཡང་ དག་པ ར་ རྗེས་སུ་ མི་ མཐོང་ །_</s>
  </p>
  <p id="110">
    <s id="110:1">རྣམ་པར་ རིག་པ་ དངོས་པོ་ མེད་པ་ དེ་ ལ་ དངོས་པོ ར་ ཡང་ཡང་ དག་པ ར་ རྗེས་སུ་ མི་ མཐོང་ །_</s>
  </p>
  <p id="111">
    <s id="111:1">དངོས་པོ་ མེད་པར་ ཡང་ཡང་ དག་པ ར་ རྗེས་སུ་ མི་ མཐོང་ སྟེ །_</s>
  </p>
  <p id="112">
    <s id="112:1">རིགས་ ཀྱི་ བུ་ དག་ རྣམ་པ་ ཐམས་ཅད་པ འི་ རྣམ་པར་ རྟོག་པ་ ཐམས་ཅད་ ཀྱིས་ གང་ རྣམ་པར་ མ་ བརྟགས་པ་ དེ་ རྣམ་པར་ མི་ རྟོག་པ འི་ དབྱིངས་ སོ་ ཞེས་ ཀྱང་ ཡང་དག་ པར་ རྗེས་སུ་ མི་ མཐོང་ ངོ་ །_།</s>
  </p>
  <p id="113">
    <s id="113:1">རིགས་ ཀྱི་ བུ་ དག་ འདི་ ནི་ རྣམ་པར་ མི་ རྟོག་པ འི་ དབྱིངས་ སུ་ འཇུག་པ འི་ ཚུལ་ ཡིན་ ཏེ །_</s>
  </p>
  <p id="114">
    <s id="114:1">དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམ་པར་ མི་ རྟོག་པ འི་ དབྱིངས་ ལ་ རབ་ཏུ་ གནས་པ་ ཡིན་ ནོ །_།</s>
  </p>
  <p id="115">
    <s id="115:1">དེ་བཞིན་ དུ་ ཚོར་བ་ དང་ །_ འདུ་ཤེས་ དང་ །_ འདུ་བྱེད་ རྣམས་ དང་ །_ རྣམ་པར་ ཤེས་པ་ དང་ །_ དེ་བཞིན་ དུ་ སྦྱིན་པ འི་ ཕ་རོལ་ ཏུ་ ཕྱིན་པ་ དང་ །_ ཚུལ་ཁྲིམས་ ཀྱི་ ཕ་རོལ་ ཏུ་ ཕྱིན་པ་ དང་ །_ བཟོད་པ འི་ ཕ་རོལ་ ཏུ་ ཕྱིན་པ་ དང་ །_ བརྩོན་འགྲུས་ ཀྱི་ ཕ་རོལ་ ཏུ་ ཕྱིན་པ་ དང་ །_ བསམ་གཏན་ གྱི་ ཕ་རོལ་ ཏུ་ ཕྱིན་པ་ དང་ །_ ཤེས་རབ་ ཀྱི་ ཕ་རོལ་ ཏུ་ ཕྱིན་པ་ དང་ །_ དེ་བཞིན་ དུ་ སྟོང་པ་ཉིད་ ལ་སོགས་པ་ ནས་ རྣམ་པ་ ཐམས་ཅད་ མཁྱེན་པ་ ཉིད་ ཀྱི་ བར་ དུ་ སྦྱར་ རོ །_།</s>
  </p>
  <p id="116">
    <s id="116:1">རིགས་ ཀྱི་ བུ་ དག་ འདི་ ལ་ བྱང་ཆུབ་ སེམས་དཔའ་ [5b]  སེམས་དཔའ་ ཆེན་པོ་ རྣམ་པ་ ཐམས་ཅད་ མཁྱེན་པ་ ཉིད་ ལ་ སྤྱོད་པ འི་ རྣམ་པར་ རྟོག་པ་ མངོན་དུ་ གྱུར་ ན །_</s>
  </p>
  <p id="117">
    <s id="117:1">འདི་ལྟར་ ཉེ་བ ར་ རྟོག་ སྟེ །_</s>
  </p>
  <p id="118">
    <s id="118:1">གང་ བདག་ གི་ རྣམ་པ་ ཐམས་ཅད་ མཁྱེན་པ་ ཉིད་ ཅེས་ སྤྱོད་ ན་ དེ་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="119">
    <s id="119:1">གཞན་དག་ གི་ རྣམ་པ་ ཐམས་ཅད་ མཁྱེན་པ་ ཉིད་ ཅེས་ སྤྱོད་ ན་ རྣམ་པར་ རྟོག་ པ་ ལ་ སྤྱོད་པ འོ །_།</s>
  </p>
  <p id="120">
    <s id="120:1">རྣམ་པ་ ཐམས་ཅད་ མཁྱེན་པ་ ཉིད་ ནི་ འདི འོ་ ཞེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="121">
    <s id="121:1">རྣམ་པ་ ཐམས་ཅད་ མཁྱེན་པ་ ཉིད་ འཐོབ་ ཅེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="122">
    <s id="122:1">རྣམ་པ་ ཐམས་ཅད་ མཁྱེན་པ་ ཉིད་ ནི་ ཉོན་མོངས་པ་ དང་ །_ ཤེས་བྱ འི་ སྒྲིབ་པ་ ཐམས་ ཅད་ སྦྱོང་བ འོ་ ཞེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="123">
    <s id="123:1">རྣམ་པ་ ཐམས་ཅད་ མཁྱེན་པ་ ཉིད་ ནི་ ཤིན་ཏུ་ རྣམ་པར་ བྱང་བ འོ་ ཞེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="124">
    <s id="124:1">རྣམ་པ་ ཐམས་ཅད་ མཁྱེན་པ་ ཉིད་ མེད་ དོ་ ཞེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="125">
    <s id="125:1">རྣམ་པ་ ཐམས་ཅད་ མཁྱེན་ པ་ ཉིད་ ལ་ ངོ་བོ་ ཉིད་ ཀྱིས་ ཀྱང་ མེད །_</s>
  </p>
  <p id="126">
    <s id="126:1">རྒྱུ ར་ ཡང་ མེད །_</s>
  </p>
  <p id="127">
    <s id="127:1">འབྲས་བུ ར་ ཡང་ མེད །_</s>
  </p>
  <p id="128">
    <s id="128:1">ལས་ སུ་ ཡང་ མེད །_</s>
  </p>
  <p id="129">
    <s id="129:1">ལྡན་པ ར་ ཡང་ མེད །_</s>
  </p>
  <p id="130">
    <s id="130:1">འཇུག་པ ར་ ཡང་ མེད་ ཅེས་ སྤྱོད་ ན་ རྣམ་པར་ རྟོག་པ་ ལ་ སྤྱོད་པ འོ །_།</s>
  </p>
  <p id="131">
    <s id="131:1">རྣམ་པ་ ཐམས་ཅད་ མཁྱེན་པ་ ཉིད་ རྣམ་པར་ རིག་པ་ ཙམ་ མོ་ ཞེས་ སྤྱོད་ ན་ རྣམ་པར་ རྟོག་ པ་ ལ་ སྤྱོད་པ འོ །_།</s>
  </p>
  <p id="132">
    <s id="132:1">ཇི་ལྟ ར་ ན་ རྣམ་པ་ ཐམས་ཅད་ མཁྱེན་པ་ ཉིད་ མེད་པ་ དེ་བཞིན་ དུ་ རྣམ་པ་ ཐམས་ཅད་ མཁྱེན་པ་ ཉིད་ དུ་ སྣང་བ འི་ རྣམ་པར་ རིག་པ་ ཡང་ མེད་ དོ་ ཞེས་ སྤྱོད་ ན་</s>
  </p>
  <p id="133">
    <s id="133:1">རྣམ་པར་ རྟོག་པ་ ལ་ སྤྱོད་པ འོ་ སྙམ་ མོ །_།</s>
  </p>
  <p id="134">
    <s id="134:1">རིགས་ ཀྱི་ བུ་ དག་ འདི་ལྟར་ བྱང་ཆུབ་ སེམས་དཔའ་ སེམས་དཔའ་ ཆེན་ པོ་ ཇི་ལྟ ར་ རྣམ་པ་ ཐམས་ཅད་ མཁྱེན་པ་ ཉིད་ མི་ དམིགས་པ་ དེ་བཞིན་ དུ་ དེར་ སྣང་བ འི་ རྣམ་པར་ རིག་པ འང་ མི་ དམིགས་ མོད་ ཀྱི །_</s>
    <s id="134:2">རྣམ་པར་ རིག་པ་ ཐམས་ཅད་ ཀྱི་ ཐམས་ཅད་ དུ་ ཆུད་ གཟོན་པ་ ནི་ མ་ ཡིན་ ནོ །_།</s>
  </p>
  <p id="135">
    <s id="135:1">རྣམ་པར་ རིག་པ་ མ་གཏོགས་ པར་ ཆོས་ གང་ཡང་ མི་ དམིགས་ ལ །_</s>
    <s id="135:2">རྣམ་པར་ རིག་ པ་ དེ་ཡང་ དངོས་པོ་ མེད་པར་ ཡང་དག་ པར་ རྗེས་སུ་ མི་ མཐོང་ །_</s>
  </p>
  <p id="136">
    <s id="136:1">རྣམ་པར་ རིག་པ་ མ་གཏོགས་ པར་ དངོས་པོ་ མེད་པར་ ཡང་ཡང་ དག་པ ར་ རྗེས་སུ་ མི་ མཐོང་ །_</s>
  </p>
  <p id="137">
    <s id="137:1">རྣམ་པ་ ཐམས་ཅད་ མཁྱེན་པ་ ཉིད་ དུ་ སྣང་བ འི་ རྣམ་པར་ རིག་པ་ མེད་པ་ དེ་ དང་ །_ རྣམ་པར་ རིག་པ་ དེ་ གཅིག་པ ར་ ཡང་ཡང་ དག་ [6a]  པར་ རྗེས་སུ་ མི་ མཐོང་ །_</s>
  </p>
  <p id="138">
    <s id="138:1">ཐ་དད་ པར་ ཡང་ཡང་ དག་པ ར་ རྗེས་སུ་ མི་ མཐོང་ །_</s>
  </p>
  <p id="139">
    <s id="139:1">རྣམ་པར་ རིག་པ་ མེད་པ་ དེ་ ལ་ དངོས་པོ ར་ ཡང་ཡང་ དག་པ ར་ རྗེས་སུ་ མི་ མཐོང་ ངོ་ །_།</s>
  </p>
  <p id="140">
    <s id="140:1">དངོས་པོ་ མེད་པར་ ཡང་ཡང་ དག་པ ར་ རྗེས་སུ་ མི་ མཐོང་ སྟེ །_</s>
  </p>
  <p id="141">
    <s id="141:1">རིགས་ ཀྱི་ བུ་ དག་ རྣམ་པ་ ཐམས་ཅད་ མཁྱེན་ པ འི་ རྣམ་པར་ རྟོག་པ་ ཐམས་ཅད་ ཀྱིས་ གང་ རྣམ་པར་ མ་ བརྟགས་པ་ དེ་ རྣམ་པར་ མི་ རྟོག་པ འི་ ཆོས་ ཀྱི་ དབྱིངས་ སོ་ ཞེས་ ཀྱང་ ཡང་དག་ པར་ རྗེས་སུ་ མི་ མཐོང་ ངོ་ །_།</s>
  </p>
  <p id="142">
    <s id="142:1">དེ་ལྟ ར་ འདི་ ནི་ རྣམ་པར་ མི་ རྟོག་པ འི་ དབྱིངས་ ལ་ འཇུག་པ འི་ ཚུལ་ ཡིན་ ཏེ །_</s>
  </p>
  <p id="143">
    <s id="143:1">རིགས་ ཀྱི་ བུ་ དག་ དེ་ལྟ ར་ ན་ བྱང་ཆུབ་ སེམས་དཔའ་ སེམས་ དཔའ་ ཆེན་པོ་ རྣམ་པར་ མི་ རྟོག་པ འི་ དབྱིངས་ ལ་ རབ་ཏུ་ གནས་པ་ ཡིན་ ནོ །_།</s>
  </p>
  <p id="144">
    <s id="144:1">རིགས་ ཀྱི་ བུ་ དག་ ཆོས་ ཀྱི་ རྣམ་ གྲངས་ འདི་ འཛིན་པ་ དང་ །_ ཡི་གེར་ འདྲི་བ་ དང་ །_ འཆང་བ་ དང་ །_ ཀློག་པ འི་ བསོད་ནམས་ ནི་ རབ་ཏུ་ མང་ གི་ ལུས་ གང་ གཱའི་ ཀླུང་ གི་ བྱེ་མ་ སྙེད་ ཡོངས་སུ་ བཏང་བ་ ནི་ དེ་ལྟ་ མ་ ཡིན་ ནོ །_།</s>
  </p>
  <p id="145">
    <s id="145:1">འཇིག་རྟེན་ གྱི་ ཁམས་ གང་ གཱའི་ ཀླུང་ གི་ བྱེ་མ་ སྙེད་ ཡོངས་སུ་ གང་བ འི་ སྦྱིན་པ་ བྱིན་པ་ དེ་ ནི་ དེ་ལྟ་ མ་ ཡིན་ ནོ །_།</s>
  </p>
  <p id="146">
    <s id="146:1">དེ་བཞིན་ གཤེགས་པ འི་ གཟུགས་བརྙན་ རིན་པོ་ཆེ་ ལས་ བྱས་ ཏེ །_</s>
  </p>
  <p id="147">
    <s id="147:1">འཇིག་རྟེན་ གྱི་ ཁམས་ གང་ གཱའི་ ཀླུང་ གི་ བྱེ་མ་ སྙེད་ ཡོངས་སུ་ བཀང་བ འི་ བསོད་ནམས་ ཀྱི་ ཕུང་པོ་ ནི་ དེ་ལྟ་ མ་ ཡིན་ ནོ །_།</s>
  </p>
  <p id="148">
    <s id="148:1">དེ་ནས་ དེ འི་ ཚེ་ བཅོམ་ལྡན་འདས་ ཀྱིས་ ཚིགས་ སུ་ བཅད་པ་ འདི་དག་ གསུངས་ སོ །_།</s>
  </p>
  <p id="149">
    <s id="149:1">དམ་ཆོས་ འདི་ ལ་ རྒྱལ་བ འི་ སྲས །_། རྣམ་པར་ མི་ རྟོག་ བསམས་ གྱུར་ ན །_།</s>
  </p>
  <p id="150">
    <s id="150:1">རྣམ་རྟོག་ བགྲོད་ དཀའ་ རྣམས་ འདས་ ཏེ །_།</s>
  </p>
  <p id="151">
    <s id="151:1">རིམ་གྱིས་ མི་ རྟོག་ ཐོབ་པ ར་ འགྱུར །_།</s>
  </p>
  <p id="152">
    <s id="152:1">དེ་ལས་ རབ་ ཞི་མི་ གཡོ་ མཆོག _། དབང་ བྱེད་ མཉམ་ ལ་ མི་མཉམ་པ །_། རྣམ་པར་ མི་ རྟོག་ བདེ་བ་ ནི །_། བྱང་ཆུབ་ སེམས་དཔ ས་ ཐོབ་པ ར་ འགྱུར །_།</s>
  </p>
  <p id="153">
    <s id="153:1">བཅོམ་ལྡན་འདས་ ཀྱིས་ དེ་སྐད་ ཅེས་ བཀའ་ སྩལ་ ནས །_</s>
  </p>
  <p id="154">
    <s id="154:1">བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྣམ་པར་ མི་ རྟོག་ སྣང་བ་ དང་ །_ ཐམས་ཅད་ དང་ ལྡན་ པ འི་ འཁོར་ དེ་</s>
  </p>
  <p id="155">
    <s id="155:1">དང་ །_ ལྷ་ དང་ །_ མི་ དང་ །_ ལྷ་མ་ ཡིན་ དང་ །_ དྲི་ཟ ར་ བཅས་པ འི་ འཇིག་རྟེན་ ཡི་ རངས་ ཏེ །_</s>
  </p>
  <p id="156">
    <s id="156:1">བཅོམ་ལྡན་འདས་ ཀྱིས་ གསུངས་པ་ ལ་ མངོན་པར་ བསྟོད་ དོ །།_།།</s>
  </p>
  <p id="157">
    <s id="157:1">འཕགས་པ་ རྣམ་པར་ མི་ རྟོག་པ ར་ འཇུག་པ་ ཞེས་ བྱ་བ འི་ གཟུངས་ རྫོགས་ སོ །།_།།</s>
  </p>
  <p id="158">
    <s id="158:1">རྒྱ་གར་ གྱི་ མཁན་པོ་ [6b]  ཛི་ན་མི་ཏྲ་ དང་ །_ དཱ་ ན་ ཤཱི་ ལ་ དང་ །_ ཞུ་ཆེན་ གྱི་ ལོཙྪ་བ་ ཀ་བ་ དཔལ་ བརྩེགས་ ཀྱིས་ བསྒྱུར་ ཏེ་ གཏན་ ལ་ ཕབ་པ །།</s>
  </p>
</text>
