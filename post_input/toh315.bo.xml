<?xml version='1.0' encoding='utf-8'?>
<text>
  <p id="1">
    <s id="1:1">[V72][169a] ༄༅༅།_། རྒྱ་གར་ སྐད་ དུ །_ པི་ ཏྲྀ་ མཱ་ ཏྲྀ་ སཱུ་ ཏྲ །_ བོད་སྐད་ དུ །_།</s>
    <s id="1:2">ཕ་མ འི་ མདོ །_</s>
    <s id="1:3">སངས་རྒྱས་ དང་ བྱང་ཆུབ་ སེམས་དཔའ་ ཐམས་ཅད་ ལ་ ཕྱག་ འཚལ་ ལོ །_།</s>
  </p>
  <p id="2">
    <s id="2:1">འདི་སྐད་ བདག་ གིས་ ཐོས་པ་ དུས་ གཅིག་ ན །_</s>
  </p>
  <p id="3">
    <s id="3:1">བཅོམ་ལྡན་འདས་ ཉན་ཐོས་ ཀྱི་ དགེ་འདུན་ དང་ བཅས་པ་ མཉན་ དུ་ཡོད་པ་ ན་ རྒྱལ་བུ་ རྒྱལ་བྱེད་ ཀྱི་ ཚལ་ ཁྱིམ་བདག་ མགོན་མེད་ ཟས་ སྦྱིན་ གྱི་ ཀུན་དགའ་ར་བ་ ན་ བཞུགས་ སོ །_།</s>
  </p>
  <p id="4">
    <s id="4:1">དེར་ བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="4:2">དགེ་སློང་ དག་ ཁྱིམ་ གང་དག་ ན །_</s>
  </p>
  <p id="5">
    <s id="5:1">ཕ་མ་ གཉིས་ ལ་ ལེགས་པ ར་ རི་མོ་ བྱེད་པ་ དང་ །_ ལེགས་པ ར་ གཡོག་ བྱེད་པ འི་ ཁྱིམ་ དེ་དག་ ནི་ ཚངས་པ་ དང་ ལྡན་པ་ ཡིན་ ནོ །_།</s>
  </p>
  <p id="6">
    <s id="6:1">དེ་ ཅིའི་ཕྱིར་ ཞེ་ན །_</s>
    <s id="6:2">དགེ་སློང་ དག་ རིགས་ ཀྱི་ བུ འི་ ཕ་མ་ གཉིས་ ནི་ རིགས་པ འི་ སྒོ་ ནས་ ཚངས་པ་ དང་ འདྲ་བ འི་ ཕྱིར་ རོ །_།</s>
  </p>
  <p id="7">
    <s id="7:1">དགེ་སློང་ དག་ ཁྱིམ་ གང་དག་ ན་ ཕ་མ་ གཉིས་ ལ་ ལེགས་པ ར་ རི་མོ་ བྱེད་པ་ དང་ །_ ལེགས་པ ར་ མཆོད་པ་ བྱེད་པ་ དང་ །_ ལེགས་པ ར་ གཡོག་ བྱེད་པ འི་ ཁྱིམ་ དེ་དག་ ནི་ སློབ་ [169b] དཔོན་ དང་ ལྡན་པ་ ཡིན་ ནོ །_།</s>
  </p>
  <p id="8">
    <s id="8:1">དེ་ ཅིའི་ཕྱིར་ ཞེ་ན །_</s>
    <s id="8:2">དགེ་སློང་ དག་ རིགས་ ཀྱི་ བུ འི་ ཕ་མ་ གཉིས་ ནི་ རིགས་པ འི་ སྒོ་ ནས་ སློབ་དཔོན་ དང་ འདྲ་བ་ ཡིན་པ འི་ ཕྱིར་ རོ །_།</s>
  </p>
  <p id="9">
    <s id="9:1">དགེ་སློང་ དག་ ཁྱིམ་ གང་དག་ ན་ ཕ་མ་ གཉིས་ ལ་ ལེགས་པ ར་ རི་མོ ར་ བྱེད་པ་ དང་ །_ ལེགས་པ ར་ མཆོད་པ་ བྱེད་པ་ དང་ །_ ལེགས་པ ར་ གཡོག་ བྱེད་པ འི་ ཁྱིམ་ དེ་དག་ ནི་ ཀུན་ ཏུ་ སྦྱིན་པ འི་ འོས་ སུ་ གྱུར་པ་ དང་ ལྡན་པ་ ཡིན་ ནོ །_།</s>
  </p>
  <p id="10">
    <s id="10:1">དེ་ ཅིའི་ཕྱིར་ ཞེ་ན །_</s>
    <s id="10:2">དགེ་སློང་ དག་ རིགས་ ཀྱི་ བུ འི་ ཕ་མ་ གཉིས་ ནི་ རིགས་པ འི་ སྒོ་ ནས་ ཀུན་ ཏུ་ སྦྱིན་པ འི་ འོས་ སུ་ གྱུར་པ་ ཡིན་པ འི་ ཕྱིར་ རོ །_།</s>
  </p>
  <p id="11">
    <s id="11:1">དགེ་སློང་ དག་ ཁྱིམ་ གང་དག་ ན་ ཕ་མ་ གཉིས་ ལ་ ལེགས་པ ར་ རི་མོ་ བྱེད་པ་ དང་ །_ ལེགས་པ ར་ མཆོད་པ་ བྱེད་པ་ དང་ །_ ལེགས་པ ར་ གཡོག་ བྱེད་པ འི་ ཁྱིམ་ དེ་དག་ ནི་ མི་ དང་ ལྡན་པ་ ཡིན་ ནོ །_།</s>
  </p>
  <p id="12">
    <s id="12:1">དེ་ ཅིའི་ཕྱིར་ ཞེ་ན །_</s>
    <s id="12:2">དགེ་སློང་ དག་ རིགས་ ཀྱི་ བུ འི་ ཕ་མ་ གཉིས་ ནི་ རིགས་པ འི་ སྒོ་ ནས་ མི་དང་འདྲ་བ འི་ ཕྱིར་ རོ །_།</s>
  </p>
  <p id="13">
    <s id="13:1">དགེ་སློང་ དག་ ཁྱིམ་ གང་དག་ ན་ ཕ་མ་ གཉིས་ ལ་ ལེགས་པ ར་ རི་མོ་ བྱེད་པ་ དང་ །_ ལེགས་པ ར་ མཆོད་པ་ བྱེད་པ་ དང་ །_ ལེགས་པ ར་ གཡོག་ བྱེད་པ འི་ ཁྱིམ་ དེ་དག་ ནི་ ལྷ་ དང་ ལྡན་པ་ ཡིན་ ནོ །_།</s>
  </p>
  <p id="14">
    <s id="14:1">དགེ་སློང་ དག་ རིགས་ ཀྱི་ བུ འི་ ཕ་མ་ གཉིས་ ནི་ རིགས་པ འི་ སྒོ་ ནས་ ལྷ་ དང་ འདྲ་བ འི་ ཕྱིར་ རོ །_།</s>
  </p>
  <p id="15">
    <s id="15:1">བཅོམ་ལྡན་འདས་ ཀྱིས་ དེ་སྐད་ ཅེས་ བཀའ་ སྩལ་ ཏེ །_</s>
  </p>
  <p id="16">
    <s id="16:1">བདེ་བ ར་ གཤེགས་པ ས་ དེ་སྐད་ གསུངས་ ནས་ སྟོན་པ ས་ གཞན་ ཡང་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="17">
    <s id="17:1">ཕ་མ་ གཉིས་ ནི་ ཚངས་པ་ སྟེ །_།</s>
  </p>
  <p id="18">
    <s id="18:1">དེ་བཞིན་ དང་པོ་ སློབ་དཔོན་ ཡིན །_།</s>
  </p>
  <p id="19">
    <s id="19:1">བུ་ ཡི་ ཀུན་ སྦྱིན་ འོས་ གྱུར་པ །_།</s>
    <s id="19:2">མི་ ཡང་ ཡིན་ ལ་ ལྷ་ ཡང་ ཡིན །_།</s>
  </p>
  <p id="20">
    <s id="20:1">དེ་ཕྱིར་ དེ་ གཉིས་ ཕྱག་ གི་ གནས །_།</s>
  </p>
  <p id="21">
    <s id="21:1">དྲིལ་བ་ དང་ ནི་ ཁྲུས་ རྣམས་ དང་ །_། རྐང་པ་ དག་ ཀྱང་ བསྐུ་བ་ དང་ །_།</s>
    <s id="21:2">ཡང་ན་ ཟས་ དང་ སྐོམ་ རྣམས་ དང་ །_། གོས་ དང་ མལ་སྟན་ རྣམས་ ཀྱིས །_། མཁས་པ་ དག་ གིས་ བཀུར་སྟི་ བྱ །_།</s>
  </p>
  <p id="22">
    <s id="22:1">ཕ་མ་ དག་ ལ་ བཀུར་ བྱས་པ །_། དེས་ན་ མཁས་པ་ དེ་དག་ ནི །_། འདིར་ ཡང་ སྨད་པ་ མེད་ འགྱུར་ ལ །_། ཤི་ ན འང་ མཐོ་རིས་ འགྲོ་བ ར་ འགྱུར །_།</s>
  </p>
  <p id="23">
    <s id="23:1">བཅོམ་ལྡན་འདས་ ཀྱིས་ དེ་སྐད་ ཅེས་ བཀའ་ སྩལ་ ནས །_</s>
  </p>
  <p id="24">
    <s id="24:1">དགེ་སློང་ དེ་དག་ ཡི་ རངས་ ཏེ །_</s>
  </p>
  <p id="25">
    <s id="25:1">བཅོམ་ལྡན་འདས་ ཀྱིས་ གསུངས་པ་ ལ་ མངོན་པར་ བསྟོད་ དོ །_།</s>
  </p>
  <p id="26">
    <s id="26:1">ཕ་མ འི་ མདོ་ རྫོགས་ སོ །།_།།</s>
  </p>
</text>
