<?xml version='1.0' encoding='utf-8'?>
<text>
  <p id="1">
    <s id="1:1">[V72][197a] ༄༅༅།_། རྒྱ་གར་ སྐད་ དུ །_ ཨཱརྱ་ ཏ་ ཐཱ་ ག་ ཏ་ པྲ་ ཏི་ བིམྦ་ པྲ་ ཏིཥྛ་ ཨ་ནུ་ ཤཾས་ སམྦ་ དནྟི་ ནཱ་མ་ དྷརྨ་ པརྱཱ་ ཡ །_ བོད་སྐད་ དུ །_</s>
    <s id="1:2">འཕགས་པ་ དེ་བཞིན་ གཤེགས་པ འི་ གཟུགས་བརྙན་ བཞག་པ འི་ ཕན་ཡོན་ ཡང་དག་ པར་ བརྗོད་པ་ ཞེས་ བྱ་བ འི་ ཆོས་ ཀྱི་ རྣམ་ གྲངས་</s>
    <s id="1:3">ཐམས་ཅད་ མཁྱེན་པ་ ལ་ ཕྱག་ འཚལ་ ལོ །_།</s>
  </p>
  <p id="2">
    <s id="2:1">འདི་སྐད་ བདག་ གིས་ ཐོས་པ་ དུས་ གཅིག་ ན །_</s>
  </p>
  <p id="3">
    <s id="3:1">བཅོམ་ལྡན་འདས་ མཉན་ཡོད་ ན་ རྒྱལ་བུ་ རྒྱལ་བྱེད་ ཀྱི་ ཚལ་ མགོན་མེད་ ཟས་ སྦྱིན་ གྱི་ ཀུན་དགའ་ར་བ་ ན་ བཞུགས་ སོ །_།</s>
  </p>
  <p id="4">
    <s id="4:1">དེ འི་ ཚེ་ དགེ་སློང་ རབ་ཏུ་ མང་པོ་ དག་ ཅིག་ རིམ་གྲོ འི་ གནས་ སུ་ ལྷགས་ ཏེ་ འདུག་ ནས་ བར་སྐབས་ དེར་ གཏམ་ འདི་ ལྟ་བུ་ ཞིག་ གླེངས་ སོ །_།</s>
  </p>
  <p id="5">
    <s id="5:1">ཁྱེད་ཅག་ ལ་ བྲམ་ཟེ འམ །_ ཁྱིམ་བདག་ དད་པ་ ཅན་ ཐོས་པ་ ན་ ང་ །_ འཛིན་པ །_ ཐོས་པ་ བསགས་པ །_ དགེ་བ་ ཇི་ལྟ ར་ བྱ་ ཞེས་ ཚོལ་བ །_</s>
    <s id="5:2">དེ་བཞིན་ གཤེགས་པ འི་ གཟུགས་བརྙན་ བགྱིད་པ ར་ སྤྲོ་བ་ སྐྱེད་པ་ དག་སྣང་ ལ་ དེ་དག་ གལ་ཏེ་ བདག་ཅག་ གི་ དྲུང་ དུ་ ལྷགས་ ནས་ བཙུན་པ་ དག་ དེ་བཞིན་ གཤེགས་པ འི་ གཟུགས་བརྙན་ བགྱིད་པ འི་ གང་ཟག་ སྦྱིན་པ་པོ་ ལ་ ཕན་ཡོན་ ཇི་ཙམ་ ཞིག་ མཆིས་པ ར་ རིག་པ ར་ བགྱི་ ཞེས་ རྨེད་ ན</s>
  </p>
  <p id="6">
    <s id="6:1">དེ་བཞིན་ གཤེགས་པ འི་ གཟུགས་བརྙན་ བགྱིད་པ་ ལ་ ཕན་ཡོན་ ཇི་ཙམ་ ཞིག་ ཡོད་པ་ བདག་ཅག་ གིས་ མི་ ཤེས་ ཏེ །_</s>
  </p>
  <p id="7">
    <s id="7:1">དེ འི་ ཚེ་ དེ་དག་ ལ་ བདག་ཅག་ གིས་ ཇི་ལྟ ར་ ཆོས་ དང་ འཐུན་ པར་ ལན་ གདབ་པ ར་ བྱ །_</s>
  </p>
  <p id="8">
    <s id="8:1">གང་ དོན་ འདི་དག་ ཉིད་ ནི་ བཅོམ་ལྡན་འདས་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ཐམས་ཅད་ མཁྱེན་པ །_ ཐམས་ཅད་ གཟིགས་པ །_ ཐེ་ཚོམ་ ཐམས་ཅད་ གཅོད་པ ར་ མཛད་པ །_ སྟོན་པ་ དེ་ ལ་ བདག་ཅག་ གིས་ ཞུ འོ །_།</s>
  </p>
  <p id="9">
    <s id="9:1">འོན་ ཏ་ ང་ བཅོམ་ལྡན་འདས་ དེ་ བདག་ཅག་ ལ་ལུང་ སྟོན་པ ར་ མཛད་ དེ །_</s>
  </p>
  <p id="10">
    <s id="10:1">བདག་ཅག་ གིས་ དེ་བཞིན་ བཟུང་ ནས་ བྲམ་ཟེ་ དང་ །_ ཁྱིམ་བདག་ དད་པ་ ཅན་ རྣམས་ ལ་ རྒྱ་ ཆེ ར་ ཕྱེ་ སྟེ་ ལན་ གདབ་པ ར་ བྱ འོ་ ཞེས་ བགྲོས་ སོ །_།</s>
  </p>
  <p id="11">
    <s id="11:1">དེ་ནས་ དགེ་སློང་ རབ་ཏུ་ མང་པོ་ དག་ བཅོམ་ལྡན་འདས་ ག་ལ་བ་ དེར་ དོང་ སྟེ་ ཕྱིན་ ནས་ བཅོམ་ལྡན་འདས་ ཀྱི་ ཞབས་ ལ་མགོ་ བོས་ ཕྱག་ འཚལ་ ཏེ་ ཕྱོགས་ གཅིག་ ཏུ་ འཁོད་ དོ །_།</s>
  </p>
  <p id="12">
    <s id="12:1">ཕྱོགས་ གཅིག་ ཏུ་ འཁོད་ ནས་ དགེ་སློང་ རབ་ཏུ་ མང་པོ་ དག་ གིས་ བཅོམ་ལྡན་འདས་ ལ་ [197b] འདི་སྐད་ ཅེས་ གསོལ་ ཏོ །_།</s>
  </p>
  <p id="13">
    <s id="13:1">བཙུན་པ་ བདག་ཅག་ དགེ་སློང་ རབ་ཏུ་ མང་པོ་ དག་ རིམ་གྲོ འི་ གནས་ དེར་ ལྷགས་ ཏེ་ འདུས་པ་ དང་ །_ བར་ དེར་ བཀའ་ མཆིད་ འདི་ ལྟ་བུ་ ཞིག་ གླེངས་ ཏེ །_</s>
  </p>
  <p id="14">
    <s id="14:1">ཁྱེད་ཅག་ ལ་ བྲམ་ཟེ འམ །_ ཁྱིམ་བདག་ དད་པ་ ཅན་ ཐོས་པ་ འཛིན་པ །_ ཐོས་པ་ བསགས་པ །_ དགེ་བ་ ཇི་ལྟ ར་ བགྱི་ ཞེས་ ཚོལ་བ་</s>
    <s id="14:2">དེ་བཞིན་ གཤེགས་པ འི་ གཟུགས་བརྙན་ བགྱི་ བར་ སྤྲོ་བ་ སྐྱེས་པ་ དག་ གདའ་ ལ །_ དེ་དག་ གལ་ཏེ་ བདག་ཅག་ གི་ དྲུང་ དུ་ མཆིས་ ནས</s>
  </p>
  <p id="15">
    <s id="15:1">བཙུན་པ་ དག་ དེ་བཞིན་ གཤེགས་པ འི་ གཟུགས་བརྙན་ བགྱིད་པ འི་ གང་ཟག་ སྦྱིན་པ་པོ་ ལ་ ཕན་ཡོན་ ཇི་ཙམ་ ཞིག་ མཆིས་པ ར་ རིག་པ ར་ བགྱི་ ཞེས་ རྨེད་ ན །_</s>
  </p>
  <p id="16">
    <s id="16:1">དེ་བཞིན་ གཤེགས་པ འི་ གཟུགས་བརྙན་ བགྱིད་པ་ ལ་ ཕན་ཡོན་ ཇི་ཙམ་ ཞིག་ མཆིས་པ་ བདག་ཅག་ གིས་ མ་འཚལ་ ན །_</s>
  </p>
  <p id="17">
    <s id="17:1">དེ འི་ ཚེ་ དེ་དག་ ལ་ བདག་ཅག་ གིས་ ཇི་ལྟ ར་ ཆོས་ དང་ འཐུན་ པར་ ལན་ གདབ་པ ར་ བགྱི །_</s>
  </p>
  <p id="18">
    <s id="18:1">གང་ དོན་ དེ་དག་ ཉིད་ ནི་ བཅོམ་ལྡན་འདས་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ཐམས་ཅད་ མཁྱེན་པ །_ ཐམས་ཅད་ གཟིགས་པ །_ ཐེ་ཚོམ་ ཐམས་ཅད་ གཅོད་པ ར་ མཛད་པ །_ སྟོན་པ་ དེ་ ལ་ བདག་ཅག་ གིས་ ཞུ་བ ར་ བགྱི འོ །_།</s>
  </p>
  <p id="19">
    <s id="19:1">འོན་ཏང་ བཅོམ་ལྡན་འདས་ དེ་ བདག་ཅག་ ལ་ལུང་ སྟོན་པ ར་ མཛད་ དེ །_</s>
  </p>
  <p id="20">
    <s id="20:1">བདག་ཅག་ གིས་ དེ་བཞིན་ བཟུང་ ནས་ བྲམ་ཟེ་ དང་ །_ ཁྱིམ་བདག་ དད་པ་ ཅན་ རྣམས་ ལ་ རྒྱ་ ཆེ ར་ ཕྱེ་ སྟེ་ ལན་ གདབ་པ ར་ བགྱི འོ་ སྙམ་ བགྱིད་ དོ །_།</s>
  </p>
  <p id="21">
    <s id="21:1">བཙུན་པ་ བཅོམ་ལྡན་འདས་ དོན་ དེ་དག་ ཉིད་ བདག་ཅག་ ཞུ་ ཞིང་ མཆིས་ ན །_</s>
  </p>
  <p id="22">
    <s id="22:1">བཙུན་པ་ བཅོམ་ལྡན་འདས་ དེ་བཞིན་ གཤེགས་པ འི་ གཟུགས་བརྙན་ བགྱིད་པ འི་ གང་ཟག་ སྦྱིན་པ་པོ་ ལ་ ཕན་ཡོན་ ཇི་ཙམ་ ཞིག་ མཆིས་པ ར་ རིག་པ ར་ བགྱི །_</s>
  </p>
  <p id="23">
    <s id="23:1">བཀའ་ སྩལ་པ །_</s>
    <s id="23:2">དགེ་སློང་ དག་ སྐྱེ་བོ་ མང་པོ་ ལ་ ཕན་པ་ དང་ །_ སྐྱེ་བོ་ མང་པོ་ ལ་ བདེ་བ་ དང་ སྙིང་བརྩེ་བ་ དང་ ལྷ་ དང་ མི་ རྣམས་ ལ་ ཕན་པ་ དང་ བདེ་བ འི་ ཕྱིར་ ཞུས་ ཏེ །_</s>
  </p>
  <p id="24">
    <s id="24:1">ཁྱེད་ གང་དེ་ བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ལ་དོན་ དེ་ཉིད་ ཞུ་བ ར་ སེམས་པ་ ལེགས་ སོ་ ལེགས་ སོ །_།</s>
  </p>
  <p id="25">
    <s id="25:1">དགེ་སློང་ དག་ དེ འི་ ཕྱིར་ ལེགས་པ ར་ རབ་ཏུ་ ཉོན་ ལ་ ཡིད་ ལ་ ཟུང་ ཤིག་ [198a] དང་ བསྟན་པ ར་ བྱ འོ །_།</s>
  </p>
  <p id="26">
    <s id="26:1">དགེ་སློང་ དག་ དེ་བཞིན་ གཤེགས་པ འི་ གཟུགས་བརྙན་ བྱེད་པ འི་ གང་ཟག་ སྦྱིན་པ་པོ་ ལ་ ཕན་ཡོན་ འདི་ ལྔ་ ཡོད་ དེ །_</s>
  </p>
  <p id="27">
    <s id="27:1">ལྔ་ གང་ཞེ་ན །_</s>
    <s id="27:2">གཞལ་མེད་ ཁང་ཆེན་པོ ར་ གནས་པ་ དང་ །_ བོང་ སྟེད་ བཟང་པོ ར་ གྲགས་པ་ དང་ །_ སྤྲོ་བ་ མང་བ་ དང་ །_ ཚེ་རིང་བ་ དང་ །_ གྲགས་པ་ དང་ ལྡན་པ་ དང་ །_ བདེ་བ་ མང་བ་ སྟེ །_</s>
  </p>
  <p id="28">
    <s id="28:1">དགེ་སློང་ དག་ འདི་ ནི་ དེ་བཞིན་ གཤེགས་པ འི་ གཟུགས་བརྙན་ བྱེད་པ འི་ གང་ཟག་ སྦྱིན་པ་པོ འི་ ཕན་ཡོན་ དང་པོ་ ཡིན་ ནོ །_།</s>
  </p>
  <p id="29">
    <s id="29:1">གཞན་ ཡང་ ཕྱུག་པོ་ དང་ །_ ནོར་ མང་བ་ དང་ །_ ལོངས་སྤྱོད་ ཆེ་བ་ དང་ །_ ནོར་རྫས་ དང་ །_ ཡོ་བྱད་ མང་བ་ དང་ །_</s>
    <s id="29:2">བདག་དབང་བ་ བདག་ གིར་ བྱ་བ་ མང་བ་ དང་ །_ ནོར་ དང་ །_ འབྲུ་དང་ །_ དབྱིག་ དང་ །_། གསེར་ དང་ །_ མཛོད་ དང་ །_ བང་བ འི་ ཚོགས་ མང་བ་ དང་ །_ རྟ་ དང་ །_ གླང་པོ་ཆེ་ དང་ །_ བ་ལང་ དང་ །_ ལུག་ དང་ །_ བྲན་ དང་ །_ བྲན་མོ་ དང་ །_ ལས་ བྱེད་པ་ དང་ །_ ཞོ་ཤས་འཚོ་བ་ མང་བ་ དང་ །_ བློན་པོ་ དང་ །_ མཛའ་བཤེས་ དང་ །_ གཉེན་ དང་ །_ སྣག་ གི་ གཉེན་མཚམས་ མང་པོ ར་ འགྱུར་ ཏེ</s>
  </p>
  <p id="30">
    <s id="30:1">དགེ་སློང་ དག་ འདི་ ནི་ དེ་བཞིན་ གཤེགས་པ འི་ གཟུགས་བརྙན་ བྱེད་པ འི་ གང་ཟག་ སྦྱིན་པ་པོ འི་ ཕན་ཡོན་ གཉིས་པ་ ཡིན་ ནོ །_།</s>
  </p>
  <p id="31">
    <s id="31:1">དགེ་སློང་ དག་ གཞན་ ཡང་ གཟུགས་བཟང་པོ་ དང་ །_ བལྟ་ ན་</s>
  </p>
  <p id="32">
    <s id="32:1">སྡུག་པ་ དང་ །_ མཛེས་པ་ དང་ །_ མདོག་ གསེར་ ལྟར་ བཟང་བ་ དང་ །_ མགོ་ གདུགས་ ལྟར་ ཟླུམ་པ་ དང་ །_ ལག་པ་ རིང་བ་ དང་ །_ དཔྲལ་བ་ དབྱེ ས་ ཆེ་བ་ དང་ །_ སྨིན་མཚམས་ བར་མ་ ཆད་པ་ དང་ །_ ཡན་ལག་ དང་ ཉིང་ལག་ ཐམས་ཅད་ དང་ ལྡན་པ་ དང་ རྒྱན་ ཐམས་ཅད་ ཀྱིས་ བརྒྱན་པ ར་ འགྱུར་ ཏེ</s>
  </p>
  <p id="33">
    <s id="33:1">དགེ་སློང་ དག་ འདི་དག་ ནི་ དེ་བཞིན་ གཤེགས་པ འི་ གཟུགས་བརྙན་ བྱེད་པ འི་ གང་ཟག་ སྦྱིན་པ་པོ འི་ ཕན་ཡོན་ གསུམ་པ་ ཡིན་ ནོ །_།</s>
  </p>
  <p id="34">
    <s id="34:1">དགེ་སློང་ དག་ གཞན་ ཡང་ འཁོར་ལོ ས་ སྒྱུར་བ འི་ རྒྱལ་པོ་ འཁོར་ བཟང་པོ་ རིན་པོ་ཆེ་ སྣ་ བདུན་ དང་ ལྡན་པ་ དང་ །_ བུ་ སྟོང་ གིས་ བསྐོར་བ ར་ འགྱུར་ ཏེ །_</s>
  </p>
  <p id="35">
    <s id="35:1">དེ འི་ བུ འམ །_ ཆུང་མ འམ །_ བྲན་ ནམ །_ ཉེ་བ ར་ འཚོ་བ་ གང་ཡིན་པ་ དེ་དག་ ཐམས་ཅད་ དེ་ ལ་ གུས་པ ར་ ཉན་པ་ དང་ །_ བཀའ་ ཉན་པ ར་ བྱེད་ དེ །_</s>
  </p>
  <p id="36">
    <s id="36:1">དགེ་སློང་ དག་ འདི་ ནི་ དེ་བཞིན་ གཤེགས་པ འི་ གཟུགས་བརྙན་ བྱེད་པ འི་ གང་ཟག་ སྦྱིན་པ་ [198b] པོ འི་ ཕན་ཡོན་ བཞི་པ་ ཡིན་ ནོ །_།</s>
  </p>
  <p id="37">
    <s id="37:1">དགེ་སློང་ དག་ གཞན་ ཡང་ དེ་ ལུས་ དང་ བྲལ་ ནས་ བདེ་འགྲོ་ མཐོ་རིས་ ཀྱི་ འཇིག་རྟེན་ གྱི་ ལྷ་ རྣམས་ ཀྱི་ ནང་ དུ་ སྐྱེ་བ ར་ འགྱུར་ ཏེ །_</s>
  </p>
  <p id="38">
    <s id="38:1">དེར་ སྐྱེས་ ནས་</s>
  </p>
  <p id="39">
    <s id="39:1">ལྷ འི་ རྒྱལ་པོ་ ཁྱད་པར་ཅན་ ལྷ་ དང་ །_ ལྷ འི་ བུ་ དང་ །_ ལྷ འི་ བུ་མོ་ རྣམས་ ཀྱི་ རྟེན་ དུ་ འགྱུར་ ལ །_</s>
    <s id="39:2">གནས་ བཅུ་པོ་ ལྷ འི་ ཚེ་ དང་ །_ ལྷ འི་ མདོག་ དང་ །_ ལྷ འི་ སྟོབས་ དང་ །_ ལྷ འི་ བདེ་བ་ དང་ །_ ལྷ འི་ དབང་ཕྱུག་ ལ་ དབང་ བྱེད་པ་ དང་ །_ ལྷ འི་ གཟུགས་ དང་ །_ སྒྲ་ དང་ །_ དྲི་ དང་ །_ རོ་ དང་ །_ རེག་བྱ་ རྣམས་ ཀྱིས་ དགའ་བ ར་ བྱེད་ དེ</s>
  </p>
  <p id="40">
    <s id="40:1">དགེ་སློང་ དག་ འདི་ ནི་ དེ་བཞིན་ གཤེགས་པ འི་ གཟུགས་བརྙན་ བྱེད་པ འི་ གང་ཟག་ སྦྱིན་པ་པོ འི་ ཕན་ཡོན་ ལྔ་པ་ ཡིན་ ནོ །_།</s>
  </p>
  <p id="41">
    <s id="41:1">བཅོམ་ལྡན་འདས་ ཀྱིས་ དེ་སྐད་ ཅེས་ བཀའ་ སྩལ་པ་ དང་ །_ དགེ་བ་ སློང་ དེ་དག་ བཅོམ་ལྡན་འདས་ ཀྱིས་ གསུངས་པ་ ལ་ ཡི་ རངས་ ཏེ་ མངོན་པར་ བསྟོད་ དོ །།_།།</s>
  </p>
  <p id="42">
    <s id="42:1">འཕགས་པ་ དེ་བཞིན་ གཤེགས་པ འི་ གཟུགས་བརྙན་ བཞག་པ འི་ ཕན་ཡོན་ ཡང་དག་ པར་ བསྟན་པ་ ཞེས་ བྱ་བ འི་ ཆོས་ ཀྱི་ རྣམ་ གྲངས་ རྫོགས་ སོ །།_།།</s>
  </p>
  <p id="43">
    <s id="43:1">རྒྱ་གར་ གྱི་ མཁན་པོ་ དྷ་ རྨཱ་ ཀ་ར་ དང་ །_ ལོ་ ཙྪ་བ་ བན་དེ་ ཡེ་ཤེས་ སྙིང་པོ ས་ བསྒྱུར །_</s>
  </p>
  <p id="44">
    <s id="44:1">བན་དེ་ དཔལ་ བརྩེགས་ ཀྱིས་ ཞུ་ཆེན་ བགྱིས་ ཏེ་ གཏན་ ལ་ ཕབ་པ །།_།།</s>
  </p>
</text>
