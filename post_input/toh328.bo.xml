<?xml version='1.0' encoding='utf-8'?>
<text>
  <p id="1">
    <s id="1:1">[V72][254b] ༄༅།_། རྒྱ་གར་ སྐད་ དུ །_ ནནྡ་ པྲ་ བྲ་ ཛྱཱ་ སཱུ་ ཏྲ །_ བོད་སྐད་ དུ །_</s>
    <s id="1:2">དགའ་བོ་ རབ་ཏུ་ བྱུང་བ འི་ མདོ །_</s>
    <s id="1:3">ཐམས་ཅད་ མཁྱེན་པ་ ལ་ ཕྱག་ འཚལ་ ལོ །_།</s>
  </p>
  <p id="2">
    <s id="2:1">འདི་སྐད་ བདག་ གིས་ ཐོས་པ འི་ དུས་ གཅིག་ ན །_</s>
  </p>
  <p id="3">
    <s id="3:1">བཅོམ་ལྡན་འདས་ སེར་སྐྱ འི་ གནས་ ཀྱི་ ནྱ་ གྲོ་ དྷའི་ ཀུན་དག འི་ ར་བ་ ན་ བཞུགས་ སོ །_།</s>
  </p>
  <p id="4">
    <s id="4:1">དེ་ནས་ བཅོམ་ལྡན་འདས་ སྔ་དྲོ་ ཆོས་གོས་ དང་ ཤམ་ཐབས་ མནབས་ ཏེ །_</s>
  </p>
  <p id="5">
    <s id="5:1">ལྷུང་བཟེད་ བསྣམས་ ནས་ ཕྱི་བཞིན་ འབྲང་བ འི་ དགེ་སྦྱོང་ ཚེ་ དང་ ལྡན་པ་ ཀུན་དགའ་བོ་ དང་ །_ སེར་སྐྱ འི་ གནས་ སུ་ བསོད་སྙོམས་ ལ་ གཤེགས་ སོ །_།</s>
  </p>
  <p id="6">
    <s id="6:1">དེ་ནས་ བཅོམ་ལྡན་འདས་ རིགས་ ཀྱི་ བུ་ དགའ་བོ འི་ ཁྱིམ་ ག་ལ་བ་ དེར་ གཤེགས་པ་ དང་ །_ རིགས་ ཀྱི་ བུ་ དགའ་བོ ས་ བཅོམ་ལྡན་འདས་ རྒྱང་རིང་པོ་ ནས་ གཤེགས་པ་ མཐོང་ ངོ་ །_།</s>
  </p>
  <p id="7">
    <s id="7:1">མཐོང་ ནས་ ཀྱང་ རིངས་པ་ རིངས་པ ར་ བཅོམ་ལྡན་འདས་ ཀྱི་ ཆེད་ དུ་ གདན་ བཤམས་ ནས་ འདི་སྐད་ ཅེས་ གསོལ་ ཏོ །_།</s>
  </p>
  <p id="8">
    <s id="8:1">བཅོམ་ལྡན་འདས་ ཚུ ར་ གཤེགས །_</s>
  </p>
  <p id="9">
    <s id="9:1">བཅོམ་ལྡན་འདས་ གཤེགས་པ་ ལེགས་ སོ །_།</s>
  </p>
  <p id="10">
    <s id="10:1">བཅོམ་ལྡན་འདས་ གདན་ བཤམས་པ་ ལ་ བཞུགས་ སུ་ གསོལ །_</s>
  </p>
  <p id="11">
    <s id="11:1">བཅོམ་ལྡན་འདས་ བཞུགས་ སོ །_།</s>
  </p>
  <p id="12">
    <s id="12:1">དེ་ནས་ རིགས་ ཀྱི་ བུ་ དགའ་བོ ས་ བཅོམ་ལྡན་འདས་ ཀྱི་ ཞབས་ གཉིས་ ལ་ ཕྱག་ འཚལ་ ཏེ །_</s>
  </p>
  <p id="13">
    <s id="13:1">བཅོམ་ལྡན་འདས་ ཀྱི་ སྤྱན་སྔ ར་ འདུག་ གོ །_།</s>
  </p>
  <p id="14">
    <s id="14:1">དེ་ནས་ བཅོམ་ལྡན་འདས་ ཀྱིས་ རིགས་ ཀྱི་ བུ་ དགའ་ [255a] བོ་ ལ་ འདི་སྐད་ ཅེས་ བཀའ་ སྩལ་ ཏོ །_།</s>
  </p>
  <p id="15">
    <s id="15:1">དགའ་བོ་ ཅིའི་ཕྱིར་ རབ་ཏུ་ མི་ འབྱུང་ །_</s>
  </p>
  <p id="16">
    <s id="16:1">དགའ་བོ ས་ གསོལ་པ །_</s>
    <s id="16:2">བཅོམ་ལྡན་འདས་ རབ་ཏུ་ འབྱུང་བ་ ཞེས་ བྱ་བ འི་ ཚིག་ གི་ དོན་ ཅི་ ལགས །_</s>
    <s id="16:3">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="16:4">སྡིག་པ་ ཐམས་ཅད་ ཡོངས་སུ་ སྤོང་བ་ ཡིན་ ནོ །_།</s>
  </p>
  <p id="17">
    <s id="17:1">འདོད་ཆགས་ དང་ །_ ཞེ་སྡང་ དང་ །_ གཏི་མུག་ རབ་ཏུ་ སེལ་བ་ ཡིན་ ནོ །_།</s>
  </p>
  <p id="18">
    <s id="18:1">འཐབ་པ་ དང་ །_ ཐབ་མོ་ དང་ །_ མཚང་ འདྲུ་བ་ དང་ །_ རྩོད་པ་ དང་ །_ འགྱེད་པ་ དང་ །_ སྒྱུ་ དང་ །_ གཡོ འི་ མུན་པ ས་ བསྡུས་པ འི་ དྲི་མ་ ཐམས་ཅད་ འཁྲུ་བ་ ཡིན་ ནོ །_།</s>
  </p>
  <p id="19">
    <s id="19:1">ལོ་ཏོག་ ཐམས་ཅད་ ཀྱི་ ས་གཞི་ ལྟ་བུ ར་ ཡོན་ཏན་ ཐམས་ཅད་ ཀྱི་ གཞི་ ཡིན་ ནོ །_།</s>
  </p>
  <p id="20">
    <s id="20:1">རིན་པོ་ཆེ་ ཐམས་ཅད་ ཀྱི་ འབྱུང་གནས་ ཡིན་ ནོ །_།</s>
  </p>
  <p id="21">
    <s id="21:1">བདེ་བ་ ཐམས་ཅད་ ཀྱི་ ཡིད་བཞིན་ གྱི་ ནོར་བུ་ ཡིན་ ནོ །_།</s>
  </p>
  <p id="22">
    <s id="22:1">ཡོན་ཏན་ ཐམས་ཅད་ ཀྱི་ གོ་འཕང་ གི་ གནས་ ཡིན་ ནོ །_།</s>
  </p>
  <p id="23">
    <s id="23:1">སེམས་ཅན་ ཐམས་ཅད་ དབུགས་ འབྱིན་པ་ ཡིན་ ནོ །_།</s>
  </p>
  <p id="24">
    <s id="24:1">འབྱུང་པོ་ ཐམས་ཅད་ ཀྱི་ ཡིད་བརྟན་པ་ ཡིན་ ནོ །_།</s>
  </p>
  <p id="25">
    <s id="25:1">སྲོག་ཆགས་ ཐམས་ཅད་ ལ་ མི་ འཇིགས་པ་ སྦྱིན་པ་ ཡིན་ ནོ །_།</s>
  </p>
  <p id="26">
    <s id="26:1">སེམས་ཅན་ དབུལ་པོ་ ཐམས་ཅད་ ཀྱི་ བུམ་པ་ བཟང་པོ་ ཡིན་ ནོ །_།</s>
  </p>
  <p id="27">
    <s id="27:1">སྐྱབས་ མེད་པ་ རྣམས་ ཀྱི་ དཔུང་གཉེན་ ཡིན་ ནོ །_།</s>
  </p>
  <p id="28">
    <s id="28:1">ཀུན་ དུ་ ཚོལ་ བས་ ཕོངས་པ་ དང་ སྡུག་བསྔལ་ གྱིས་ ཉམ་ཐག་པ་ རྣམས་ ཀྱི་ བསྟི་ ས་ ཡིན་ ནོ །_།</s>
  </p>
  <p id="29">
    <s id="29:1">སངས་རྒྱས་ ཐམས་ཅད་ ཀྱི་ མ་ འདྲེས་པ་ ཡིན་ ནོ །_།</s>
  </p>
  <p id="30">
    <s id="30:1">སེམས་ཅན་ ཐམས་ཅད་ ཀྱིས་ མཆོད་པ ར་ བྱ་བ་ ཡིན་ ནོ །_།</s>
  </p>
  <p id="31">
    <s id="31:1">མཁས་པ་ རྣམས་ ཀྱིས་ བསྔགས་པ་ ཡིན་ ནོ །_།</s>
  </p>
  <p id="32">
    <s id="32:1">ཐར་པ ར་ འགྲོ་བ་ རྣམས་ ཀྱི་ ལམ་ ཡིན་ ནོ །_།</s>
  </p>
  <p id="33">
    <s id="33:1">སེམས་ཅན་ དག་པ་ རྣམས་ ཀྱི་ བསྙེན་པ ར་ བྱ་བ་ ཡིན་ ནོ །_།</s>
  </p>
  <p id="34">
    <s id="34:1">སྣོད་ དུ་ གྱུར་པ་ རྣམས་ ཀྱིས་ བསྟེན་པ ར་ བྱ་བ་ ཡིན་ ནོ །_།</s>
  </p>
  <p id="35">
    <s id="35:1">ངན་སོང་ གི་ སྒོ་ གཅོད་པ་ ཡིན་ ནོ །_།</s>
  </p>
  <p id="36">
    <s id="36:1">མཐོ་རིས་ དང་ ཐར་པ འི་ སྒོ་ འབྱེད་པ་ ཡིན་ ནོ །_།</s>
  </p>
  <p id="37">
    <s id="37:1">ལྷ འི་ འགྲོ་བ་ རྣམས་ ཀུན་ དུ་ འགེངས་པ་ ཡིན་ ནོ །_།</s>
  </p>
  <p id="38">
    <s id="38:1">སྡུག་བསྔལ་ ཐམས་ཅད་ ཀུན་ དུ་ གཅོད་པ་ ཡིན་ ནོ །_།</s>
  </p>
  <p id="39">
    <s id="39:1">སྲེད་པ འི་ འཆིང་བ ས་ བཅིངས་པ་ རྣམས་ རྣམ་པར་ གྲོལ་བ ར་ བྱེད་པ་ ཡིན་ ཏེ །_</s>
  </p>
  <p id="40">
    <s id="40:1">དགའ་བོ་ དེ་ ནི་ རབ་ཏུ་ བྱུང་བ་ ཞེས་ བྱ འོ །_།</s>
  </p>
  <p id="41">
    <s id="41:1">ཡང་དག་པ འི་ ལྟ་བ འི་ ཁྱིམ་ ཡིན་ ནོ །_།</s>
  </p>
  <p id="42">
    <s id="42:1">ཐར་པ འི་ ཡང་དག་ པར་ སྡོམ་པ་ ཡིན་ ནོ །_།</s>
  </p>
  <p id="43">
    <s id="43:1">མྱ་ངན་ ལས་ འདས་པ་ ལ་ བསྙེན་པ་ ཡིན་ ནོ །_།</s>
  </p>
  <p id="44">
    <s id="44:1">རྒྱུན་ ཉེ་བ ར་ གཅོད་པ་ ཡིན་ [255b] ནོ །_།</s>
  </p>
  <p id="45">
    <s id="45:1">ཉོན་མོངས་པ་ རྣམས་ སྲེག་པ་ ཡིན་ ནོ །_།</s>
  </p>
  <p id="46">
    <s id="46:1">ཕྲ་རྒྱས་ རྣམས་ འབྱིན་པ་ ཡིན་ ནོ །_།</s>
  </p>
  <p id="47">
    <s id="47:1">ལྟ་བ་ ངན་པ འི་ དྲ་བ་ རྣམས་ འཇིག་པ ར་ བྱེད་པ་ ཡིན་ ནོ །_།</s>
  </p>
  <p id="48">
    <s id="48:1">བདུད་ ཀྱི་ རྒྱལ་མཚན་ སྙོལ་བ་ ཡིན་ ནོ །_།</s>
  </p>
  <p id="49">
    <s id="49:1">བཟོད་པ་ སྨྲ་བ་ སྒྲེང་བ་ ཡིན་ ནོ །_།</s>
  </p>
  <p id="50">
    <s id="50:1">འཁོར་བ འི་ འཁོར་ལོ་ ལྡོག་པ ར་ བྱེད་པ་ ཡིན་ ནོ །_།</s>
  </p>
  <p id="51">
    <s id="51:1">ཆོས་ ཀྱི་ འཁོར་ལོ་ སྐོར་བ ར་ བྱེད་པ་ ཡིན་ ནོ །_།</s>
  </p>
  <p id="52">
    <s id="52:1">ནུ་ཞོ འི་ རྒྱ་མཚོ་ སྐེམས་པ་ ཡིན་ ནོ །_།</s>
  </p>
  <p id="53">
    <s id="53:1">རུས་པ འི་ རི་ འཇིག་པ ར་ བྱེད་པ་ ཡིན་ ནོ །_།</s>
  </p>
  <p id="54">
    <s id="54:1">སྐྱེ་བ་ དང་ །_ རྒ་བ་ དང་ །_ ན་བ་ དང་ །_ འཆི་བ འི་ མཐའ་ ཡིན་ ནོ །_།</s>
  </p>
  <p id="55">
    <s id="55:1">ཕུང་པོ འི་ ཁུར་ འཇོག་པ་ ཡིན་ ནོ །_།</s>
  </p>
  <p id="56">
    <s id="56:1">ཉོན་མོངས་པ འི་ འདམ་ དུ་ བྱིང་བ་ རྣམས་ འབྱིན་པ་ ཡིན་ ནོ །_།</s>
  </p>
  <p id="57">
    <s id="57:1">ཁྱིམ་ གྱི་ གཟེབ་ ཏུ་ བཅིངས་པ་ རྣམས་ རྣམ་པར་ གྲོལ་བ ར་ བྱེད་པ་ ཡིན་ ནོ །_།</s>
  </p>
  <p id="58">
    <s id="58:1">གནོད་པ འི་ ཚོར་བ་ རྣམས་ ཟད་པ ར་ བྱེད་པ་ ཡིན་ ནོ །_།</s>
  </p>
  <p id="59">
    <s id="59:1">ཐེ་ཚོམ་ རྣམས་ དང་ ཉོན་མོངས་པ འི་ དྲི་མ་ བརྟན་པོ ར་ གྱུར་པ་ རྣམས་ གཅོད་པ་ ཡིན་ ནོ །_།</s>
  </p>
  <p id="60">
    <s id="60:1">རྒ་ཤི ས་ འཇིགས་པ་ རྣམས་ དབུགས་ འབྱིན་པ་ ཡིན་ ནོ །_།</s>
  </p>
  <p id="61">
    <s id="61:1">སྡུག་པ་ དང་ བྲལ་བ་ ཟད་པ ར་ བྱེད་པ་ ཡིན་ ནོ །_།</s>
  </p>
  <p id="62">
    <s id="62:1">འཁོར་བ འི་ སྡུག་བསྔལ་ གྱིས་ གཙེས་པ་ རྣམས་ ཀྱི་ བདེ་བ་ དང་ མི་ འཇིགས་པ འི་ འགྲམ་ ཡིན་ ནོ །_།</s>
  </p>
  <p id="63">
    <s id="63:1">འདོད་པ འི་ ཁམས་ ལས་ རྒལ་བ ར་ བྱེད་པ་ ཡིན་ ནོ །_།</s>
  </p>
  <p id="64">
    <s id="64:1">གཟུགས་ ཀྱི་ ཁམས་ ལས་ ཡང་དག་ པར་ རྒལ་བ ར་ བྱེད་པ་ ཡིན་ ནོ །_།</s>
  </p>
  <p id="65">
    <s id="65:1">གཟུགས་ མེད་པ འི་ ཁམས་ ལས་ རྣམ་པར་ རྒལ་བ ར་ བྱེད་པ་ ཡིན་ ནོ །_།</s>
  </p>
  <p id="66">
    <s id="66:1">དོན་དམ་ པར་ མྱ་ངན་ ལས་ འདས་པ་ མཆོག་ཐོབ་ པར་ བྱེད་པ་ ཡིན་ ཏེ །_།</s>
  </p>
  <p id="67">
    <s id="67:1">དགའ་བོ་ དེ་ ནི་ རབ་ཏུ་ བྱུང་བ་ ཞེས་ བྱ འོ །_།</s>
  </p>
  <p id="68">
    <s id="68:1">འཇིག་རྟེན་ ཐམས་ཅད་ ཀྱི་ མིག་ ལྟ་བུ་ ཡིན་ ནོ །_།</s>
  </p>
  <p id="69">
    <s id="69:1">གཏི་མུག་ གི་ མུན་པ འི་ སྒྲོན་མ་ ཡིན་ ནོ །_།</s>
  </p>
  <p id="70">
    <s id="70:1">རྒྱུད་ དག་པ ར་ བྱེད་པ་ ཡིན་ ནོ །_།</s>
  </p>
  <p id="71">
    <s id="71:1">ཉོན་མོངས་པ འི་ ནད་ ཐམས་ཅད་ རབ་ཏུ་ ཞི་བ ར་ བྱེད་པ་ ཡིན་ ནོ །_།</s>
  </p>
  <p id="72">
    <s id="72:1">ལམ་ སྟོར་བ་ རྣམས་ ལ་ ལམ་ ཀུན་ དུ་ སྟོན་པ་ ཡིན་ ནོ །_།</s>
  </p>
  <p id="73">
    <s id="73:1">ཆོས་ ཐམས་ཅད་ ཀྱི་ དེ་ ཁོ་ན་ སྟོན་པ་ ཡིན་ ནོ །_།</s>
  </p>
  <p id="74">
    <s id="74:1">མདུད་པ་ ཐམས་ཅད་ རྣམ་པར་ གྲོལ་བ ར་ བྱེད་པ་ ཡིན་ ནོ །_།</s>
  </p>
  <p id="75">
    <s id="75:1">མ་རིག་པ འི་ མུན་པ་ ཐམས་ཅད་ སེལ་བར་ བྱེད་པ་ ཡིན་ ནོ །_།</s>
  </p>
  <p id="76">
    <s id="76:1">མི་ ཤེས་པ འི་ རབ་རིབ་ ཀྱི་ སྒྲིབ་པ འི་ མུན་པ་ རྣམས་ འདྲལ་བ ར་ བྱེད་པ་ ཡིན་ ནོ །_།</s>
  </p>
  <p id="77">
    <s id="77:1">ལེ་ལོ་ ཅན་ རྣམས་ བརྩོན་འགྲུས་ ལ་ རྩོམ་པ ར་ བྱེད་པ་ ཡིན་ ནོ །_།</s>
  </p>
  <p id="78">
    <s id="78:1">ཚུལ་ཁྲིམས་ ལ་ ལྟུང་བ་ རྣམས་ སྐྱོ་བ ར་ བྱེད་པ་ ཡིན་ ནོ །_།</s>
  </p>
  <p id="79">
    <s id="79:1">[256a] ཚུལ་ཁྲིམས་ ཕུན་སུམ་ ཚོགས་པ་ རྣམས་ རབ་ཏུ་ དགའ་བ ར་ བྱེད་པ་ ཡིན་ ནོ །_།</s>
  </p>
  <p id="80">
    <s id="80:1">བརྩོན་འགྲུས་ བརྩམས་པ་ རྣམས་ མཆོག་ ཏུ་ དགའ་བ་ ཡིན་ ནོ །_།</s>
  </p>
  <p id="81">
    <s id="81:1">ནང་ དུ་ ཡང་དག་ འཇོག་ ལ་ མངོན་པར་ དགའ་བ་ རྣམས་ རབ་ཏུ་ དགའ་བ་ ཡིན་ ནོ །_།</s>
  </p>
  <p id="82">
    <s id="82:1">རྣལ་འབྱོར་ སྤྱོད་པ་ རྣམས་ མཆོག་ ཏུ་ ཆོག་ཤེས་ པར་ བྱེད་པ་ ཡིན་ ནོ །_།</s>
  </p>
  <p id="83">
    <s id="83:1">ཉོན་མོངས་པ འི་ དགྲ་ འཇོམས་པ ར་ བྱེད་པ་ རྣམས་ ཀྱི་ མཚོན་ཆ་ ཡིན་ ནོ །_།</s>
  </p>
  <p id="84">
    <s id="84:1">ཕྱིར་ མི་ འོང་བ་ རྣམས་ མཆོག་ ཏུ་ རྒྱལ་བ ར་ བྱེད་པ་ ཡིན་ ནོ །_།</s>
  </p>
  <p id="85">
    <s id="85:1">གནས་ མེད་པ་ རྣམས་ ཀྱི་ གནས་ སོ །_།</s>
  </p>
  <p id="86">
    <s id="86:1">སྐྱོབ་པ་ མེད་པ་ རྣམས་ ཀྱི་ སྐྱོབ་པ་ ཡིན་ ནོ །_།</s>
  </p>
  <p id="87">
    <s id="87:1">འཇིགས་ པས་ འབྲེལ་པ་ རྣམས་ ཀྱི་ མི་ འཇིགས་ པར་ བྱེད་པ་ ཡིན་ ནོ །_།</s>
  </p>
  <p id="88">
    <s id="88:1">སྐྱབས་ མེད་པ་ རྣམས་ ཀྱི་ སྐྱབས་ ཡིན་ ནོ །_།</s>
  </p>
  <p id="89">
    <s id="89:1">སྡུག་བསྔལ་ རྣམས་ ཀྱི་ བདེ་བ འི་ ཡོ་བྱད་ ཡིན་ ནོ །_།</s>
  </p>
  <p id="90">
    <s id="90:1">འཁོར་བ འི་ འཆིང་བ ས་ བཅིངས་པ་ རྣམས་ འགྲོལ་ བར་ བྱེད་པ་ ཡིན་ ཏེ །_</s>
  </p>
  <p id="91">
    <s id="91:1">དགའ་བོ་ དེ་ ནི་ རབ་ཏུ་ བྱུང་བ་ ཞེས་ བྱ འོ །_།</s>
  </p>
  <p id="92">
    <s id="92:1">ལྷ་ དང་ མི་ རྣམས་ ཀྱིས་ བཀུར་སྟི་ བྱས་པ་ ཡིན་ ནོ །_།</s>
  </p>
  <p id="93">
    <s id="93:1">མི འི་ དབང་པོ་ རྣམས་ ཀྱིས་ མཆོད་པ་ ཡིན་ ནོ །_།</s>
  </p>
  <p id="94">
    <s id="94:1">སངས་རྒྱས་ ཐམས་ཅད་ ཀྱིས་ དགོངས་པ་ ཡིན་ ནོ །_།</s>
  </p>
  <p id="95">
    <s id="95:1">ཁྱིམ་ གྱི་ གནས་ ཡོངས་སུ་ གཏོང་བ་ ཡིན་ ནོ །_།</s>
  </p>
  <p id="96">
    <s id="96:1">མྱ་ངན་ ལས་ འདས་པ འི་ ལམ་ འདྲེན་པ་ ཡིན་ ནོ །_།</s>
  </p>
  <p id="97">
    <s id="97:1">སྐྲ འི་ ཁུར་ འདྲེག་པ་ ཡིན་ ནོ །_།</s>
  </p>
  <p id="98">
    <s id="98:1">གོས་ ངུར་སྨྲིག་ ནི་ འདོད་ཆགས་ དང་ བྲལ་བ འི་ རྟགས་ ཡིན་ ནོ །_།</s>
  </p>
  <p id="99">
    <s id="99:1">རིགས་པ་ ལ་ བརྩོན་པ་ བརྩོན་འགྲུས་ ཀྱི་ ཞིང་ ཡིན་ ནོ །_།</s>
  </p>
  <p id="100">
    <s id="100:1">འདི་ ནི་ དྲང་སྲོང་ རྣམས་ ཀྱི་ རྒྱལ་མཚན་ ཡིན་ ནོ །_།</s>
  </p>
  <p id="101">
    <s id="101:1">!བདུད་ སྡིག་ཏོ་ ཅན་ རྣམས་ ཀྱི་ གྲགས་པ་ འཇོམས་པ་ ཡིན་ ནོ །_།</s>
  </p>
  <p id="102">
    <s id="102:1">ལྷ་ དང་ མི་ རྣམས་ རབ་ཏུ་ དགའ་བ ར་ བྱེད་པ་ ཡིན་ ཏེ །_</s>
  </p>
  <p id="103">
    <s id="103:1">དགའ་བོ་ རབ་ཏུ་ བྱུང་བ་ ནི་ དེ་ལྟ་ བུ་ ཡིན་ ན་ ཅིའི་ཕྱིར་ རབ་ཏུ་ མི་ འབྱུང་ །_</s>
  </p>
  <p id="104">
    <s id="104:1">དགའ་བོ་ རབ་ཏུ་ བྱུང་བ་ ནི་ འཁོར་ལོ ས་ སྒྱུར་བ འི་ རྒྱལ་སྲིད་ ཀྱི་ བདེ་བ་ བས་ ཀྱང་ ཆེས་ ཁྱད་པར་ དུ་ འཕགས་པ ར་ བདེ་བ་ ཡིན་ ན་</s>
  </p>
  <p id="105">
    <s id="105:1">དགའ་བོ་ གཞན་ ཡང་ དལ་བ་ ཐོབ་པ་ ནི་ བསྐལ་པ་ བྱེ་བ་ བརྒྱ ར་ ཡང་ ཤིན་ཏུ་ རྙེད་པ ར་ དཀའ་བ་ ཡིན་ ཏེ</s>
  </p>
  <p id="106">
    <s id="106:1">སངས་རྒྱས་ འབྱུང་བ་ ནི་ དེ་བ ས་ ཀྱང་ ཆེས་ རྙེད་པ ར་ དཀའ་བ་ ཡིན་ ནོ །_།</s>
  </p>
  <p id="107">
    <s id="107:1">དགའ་བོ་ ཐར་པ ར་ འདོད་པ་ རྒྱལ་པོ འི་ དྲང་སྲོང་ རྣམས་ དང་ །_ གཞན་ ཡང་ འཁོར་ལོ ས་ སྒྱུར་བ འི་ རྒྱལ་པོ་ རིན་པོ་ཆེ་ སྣ་ བདུན་ དང་ ལྡན་ [256b] པ་ རྣམས་ ཀྱང་ བཙུན་མོ འི་ འཁོར་ དང་ བཅས་ ཏེ་</s>
  </p>
  <p id="108">
    <s id="108:1">ས་ བོར་ ནས་</s>
  </p>
  <p id="109">
    <s id="109:1">རབ་ཏུ་ བྱུང་ ངོ་ །_།</s>
  </p>
  <p id="110">
    <s id="110:1">དེ་བཞིན་ དུ་ ཁྱིམ་བདག་ དང་ །_ བྲམ་ཟེ འི་ ཚོགས་ གཞན་ རྣམས་ ཀྱང་ ཁྱིམ་ རྣམས་ བོར་ ནས་ རབ་ཏུ་ བྱུང་ ངོ་ །_།</s>
  </p>
  <p id="111">
    <s id="111:1">དེ་ནས་ བཅོམ་ལྡན་འདས་ ལ་ རིགས་ ཀྱི་ བུ་ དགའ་བོ ས་ འདི་སྐད་ ཅེས་ གསོལ་ ཏོ །_།</s>
  </p>
  <p id="112">
    <s id="112:1">བཙུན་པ་ བདག་ ནི་ ཁྱིམ་པ ར་ མཆིས་ ལ་ སྦྱིན་པ་ དག་ སྩལ །_</s>
  </p>
  <p id="113">
    <s id="113:1">བསོད་ནམས་ དག་ བགྱི་ ཞིང་ །_ བཅོམ་ལྡན་འདས་ ཉན་ཐོས་ ཀྱི་ དགེ་འདུན་ དང་ བཅས་པ་ ལ་ ཡང་ བསྙེན་བཀུར་ བགྱི་ ཞིང་ །_ ཆོས་གོས་ དང་ །_ བསོད་སྙོམས་ དང་ །_ གཟིམས་ ཆ་ དང་ །_ སྙུན་ གྱི་ གསོས་ སྨན་ དང་ །_ ཡོ་བྱད་ རྣམས་ ཀྱང་ བསྒྲུབ་པ ར་ བགྱི འོ །_།</s>
  </p>
  <p id="114">
    <s id="114:1">བཅོམ་ལྡན་འདས་ ཀྱིས་ བཀའ་ སྩལ་པ །_</s>
    <s id="114:2">དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ རྣམས་ ཀྱིས་ ཁམས་ གསུམ་པ་ གང་དག་ ཡིན་པ འི་ འཇིག་རྟེན་ གང་བ ར་ གྱུར་ ལ །_ རིགས་ ཀྱི་ བུ འམ་ རིགས་ ཀྱི་ བུ་མོ་ དད་པ་ ཅན་ ལ་ལ ས་ ལོ་ བརྒྱ ར་ འདི་ལྟ་སྟེ །_</s>
  </p>
  <p id="115">
    <s id="115:1">ཆོས་གོས་ དང་ །_ བསོད་སྙོམས་ དང་ །_ མལ་སྟན་ དང་ །_ ནད་ ཀྱི་ གསོས་ སྨན་ དང་ །_ ཡོ་བྱད་ རྣམས་ ཀྱིས་ བསྙེན་བཀུར་ བྱེད་ ན་</s>
  </p>
  <p id="116">
    <s id="116:1">དགའ་བོ་ དེ་ ནི་ རབ་ཏུ་ བྱུང་བ ར་ ངེས་པ ར་ འབྱུང་བ འི་ སེམས་ ཀྱི་ བཅུ་དྲུག་ གི་ ཆར་ ཡང་ མི་ ཕོད་ དོ །_།</s>
  </p>
  <p id="117">
    <s id="117:1">དགའ་བོ་ ཁྱོད་ ཀྱིས་ རབ་ཏུ་ བྱུང་ །_།</s>
  </p>
  <p id="118">
    <s id="118:1">དལ་བ་ ཤིན་ཏུ་ རྙེད་ དཀའ་ སྟེ །_།</s>
  </p>
  <p id="119">
    <s id="119:1">དགའ་བོ་ སྟོན་པ་ མངོན་གྱུར་པ །_། ང་ ལ་ མི་ མཉེས་ མ་ བྱེད་ ཅིག _།</s>
  </p>
  <p id="120">
    <s id="120:1">དགའ་བོ་ དཔེར་ན་ ས་ ཆེན་པོ་ འདི་ ཆུ་ གཅིག་པུ ར་ རྒྱ་མཚོ ར་ གྱུར་ ལ །_ དེ་ ན་ རུ་ སྦལ་ ཞར་བ་ གཅིག་ ཀྱང་ ཡོད །_</s>
  </p>
  <p id="121">
    <s id="121:1">དེ་ ན་ གཉའ་ཤིང་ བུ་ག་ གཅིག་པ་ གཅིག་ ཀྱང་ རྒྱུ་ལ་</s>
    <s id="121:2">རུ་ སྦལ་ ཞར་བ་ དེ་ འདི་སྐད་ དུ །_ གཉའ་ཤིང་ གི་ བུ་ག་ དེར་ མགྲིན་པ་ ཆུད་པ ར་ བྱ འོ་ སྙམ་ དུ་ སེམས་ སྐྱེ་ ཞིང་ །_ གཉའ་ཤིང་ བུ་ག་ ཅན་ དེ་ཡང་ རླུང་ གིས་ བསྐྱོད་ ནས་</s>
  </p>
  <p id="122">
    <s id="122:1">ཕྱོགས་ཕྱོགས་ སུ་ རྒྱུག་པ ར་ བྱེད་པ་ ན་</s>
    <s id="122:2">དགའ་བོ་ བརྒྱ་ལ་ རྐྱེན་ ཞིག་ གིས་ རུ་ སྦལ་ ཞར་བ་ དེ འི་ མགྲིན་པ་ གཉའ་ཤིང་ གི་ བུ་ག་ དེར་ འཇུག་པ ར་ འགྱུར་ གྱི །_</s>
    <s id="122:3">དགའ་བོ་ མི་ ཉིད་ ཐོབ་པ་ ནི་ མ་ ཡིན་ ནོ །_།</s>
  </p>
  <p id="123">
    <s id="123:1">དལ་བ་ ཕུན་སུམ་ ཚོགས་པ་ ཡང་ དེ་བཞིན་ ནོ །_།</s>
  </p>
  <p id="124">
    <s id="124:1">དགའ་བོ་ ཁྱོད་ ཀྱིས་ མི་ ཉིད་ ཤིན་ཏུ་ རྙེད་པ ར་ དཀའ་བ་ དང་ །_ དེ་བཞིན་ དུ་ དལ་བ་ ཕུན་སུམ་ ཚོགས་པ་ ཡང་ རྙེད་ ན །_</s>
  </p>
  <p id="125">
    <s id="125:1">དགའ་བོ་ ཁྱོད་ [257a] ཀྱིས་ རབ་ཏུ་ བྱུང་ །_།</s>
  </p>
  <p id="126">
    <s id="126:1">དལ་བ་ ཤིན་ཏུ་ རྙེད་ དཀའ་ རྙེད །_།</s>
  </p>
  <p id="127">
    <s id="127:1">དགའ་བོ་ སྟོན་པ་ མངོན་གྱུར་ ན །_།</s>
  </p>
  <p id="128">
    <s id="128:1">ང་ ལ་ མི་ མཉེས་ མ་ བྱེད་ ཅིག _།</s>
  </p>
  <p id="129">
    <s id="129:1">དཔེར་ན་ འགའ་ཞིག་ གིས་ ཁབ་ ཀྱི་ མིག་ གནམ་ དུ་ བསྟན་ ཏེ་</s>
  </p>
  <p id="130">
    <s id="130:1">ཡུངས་ཀར་ གྱི་ འབྲུ་ རྣམས་ འཐོར་བ ར་ བྱེད་ ན་</s>
  </p>
  <p id="131">
    <s id="131:1">དགའ་བོ་ བརྒྱ་ལ་ རྐྱེན་ ཞིག་ གིས་ དེར་ ཡུངས་ཀར་ གྱི་ འབྲུ་ གང་ཡིན་པ་ གཅིག་ ཆུད་པ ར་ འགྱུར་ གྱི །_</s>
    <s id="131:2">དགའ་བོ་ མི་ ཉིད་ རྙེད་པ་ ནི་ མ་ ཡིན་ ནོ །_།</s>
  </p>
  <p id="132">
    <s id="132:1">དལ་བ་ ཕུན་སུམ་ ཚོགས་པ་ ཡང་ དེ་བཞིན་ ནོ །_།</s>
  </p>
  <p id="133">
    <s id="133:1">དགའ་བོ་ མི་ ཉིད་ ཤིན་ཏུ་ རྙེད་པ ར་ དཀའ་བ་ དང་ །_ དེ་བཞིན་ དུ་ དལ་བ་ ཕུན་སུམ་ ཚོགས་པ་ ཡང་ རྙེད་ ན །_</s>
  </p>
  <p id="134">
    <s id="134:1">དགའ་བོ་ ཁྱོད་ ཀྱིས་ རབ་ཏུ་ བྱུང་ །_།</s>
  </p>
  <p id="135">
    <s id="135:1">དལ་བ་ ཤིན་ཏུ་ རྙེད་ དཀའ་ རྙེད །_།</s>
  </p>
  <p id="136">
    <s id="136:1">དགའ་བོ་ སྟོན་པ་ མངོན་གྱུར་པ །_། ང་ ལ་ མི་ མཉེས་ མ་ བྱེད་ ཅིག _།</s>
  </p>
  <p id="137">
    <s id="137:1">དེ་ ཅིའི་ཕྱིར་ ཞེ་ན །_</s>
    <s id="137:2">བསྐལ་པ་ བྱེ་བ་ སྟོང་ དང་ ནི །_། བརྒྱ་ དང་ ཁྲག་ཁྲིག་ དག་ ཏུ་ ཡང་ །_། སངས་རྒྱས་ སྒྲ་ ནི་ མི་ ཐོས་ ན །_།</s>
  </p>
  <p id="138">
    <s id="138:1">སངས་རྒྱས་ མཐོང་བ་ ག་ལ་ ཞིག _།</s>
    <s id="138:2">ཨུ་ དུམ་ བ་ར འི་ མེ་ཏོག་ ནི །_། ཤིང་ ལས་ ཤིན་ཏུ་ རྙེད་ དཀའ་ ལྟར །_། དེ་བཞིན་ སངས་རྒྱས་ རྙེད་ དཀའ་ སྟེ །_།</s>
  </p>
  <p id="139">
    <s id="139:1">ཁྱེད་ ཀྱིས་ ང་ ནི་ རྙེད་ གྱུར་ ན །_།</s>
  </p>
  <p id="140">
    <s id="140:1">དགའ་བོ་ ཁྱོད་ ཀྱིས་ རབ་ཏུ་ བྱུང་ །_།</s>
  </p>
  <p id="141">
    <s id="141:1">དལ་བ་ ཤིན་ཏུ་ རྙེད་ དཀའ་ སྟེ །_།</s>
  </p>
  <p id="142">
    <s id="142:1">དགའ་བོ་ སྟོན་པ་ མངོན་གྱུར་པ །_། ང་ ལ་ མི་ མཉེས་ མ་ བྱེད་ ཅིག _།</s>
  </p>
  <p id="143">
    <s id="143:1">དེ་ནས་ རིགས་ ཀྱི་ བུ་ དགའ་བོ་ སྐྲ་ དང་ཁ་ སྤུ་ བྲེགས་ ཏེ་ གོས་ ངུར་སྨྲིག་ བགོས་ ཏེ །_</s>
  </p>
  <p id="144">
    <s id="144:1">རྒྱལ་བ འི་ བསྟན་པ་ ལ་ ཡང་དག་ པར་ དད་པ་ ཁོ་ན ས་ ཁྱིམ་ ནས་ ཁྱིམ་ མེད་པར་ རབ་ཏུ་ བྱུང་ ངོ་ །_།</s>
  </p>
  <p id="145">
    <s id="145:1">བཅོམ་ལྡན་འདས་ ཀྱིས་ དེ་སྐད་ ཅེས་ བཀའ་ སྩལ་པ་ དང་ །_ ཚེ་ དང་ ལྡན་པ་ ཀུན་དགའ་བོ་ དང་ །_ རིགས་ ཀྱི་ བུ་ དགའ་བོ་ བཅོམ་ལྡན་འདས་ ཀྱིས་ གསུངས་པ་ ལ་ མངོན་པར་ བསྟོད་ དོ །_།</s>
  </p>
  <p id="146">
    <s id="146:1">དགའ་བོ་ རབ་ཏུ་ བྱུང་བ འི་ མདོ་ རྫོགས་ སོ །།_།།</s>
  </p>
  <p id="147">
    <s id="147:1">རྩངས་ དེ་ བེན་ དྲ་ ར་ ཀྵི་ ཏ ས་ ཞུས་ ཆེན་ བགྱིས་པ །།_།།</s>
  </p>
</text>
