[77a] ༄༅༅།_། རྒྱ་གར་ སྐད་ དུ །_ ཨཱརྱ་ དཱ་ ན་ པཱ་ ར་ མི་ ཏཱ་ ནཱ་མ་ མ་ ཧ་ ཡཱ་ ན་ སཱུ་ ཏྲ །_ བོད་སྐད་ དུ །_ འཕགས་པ་ སྦྱིན་པ འི་ ཕ་རོལ་ ཏུ་ ཕྱིན་པ་ ཞེས་ བྱ་བ་ ཐེག་པ་ ཆེན་པོ འི་ མདོ །_ སངས་རྒྱས་ དང་ བྱང་ཆུབ་ སེམས་དཔའ་ ཐམས་ཅད་ ལ་ ཕྱག་ འཚལ་ ལོ །_།
འདི་སྐད་ བདག་ གིས་ ཐོས་པ་ དུས་ གཅིག་ ན །_
བཅོམ་ལྡན་འདས་ ཉིད་ ཀྱི་ རྩ་ལག་ དང་ །_ ཡུལ་ གྱི་ མི་ རྣམས་ ལ་ ཕན་ གདགས་པ འི་ ཕྱིར་ སེར་སྐྱ འི་ གནས་ ཀྱི་ གྲོང་ཁྱེར་ ཆེན་པོ་ ན་ རྒྱལ་པོ་ ཟས་གཙང་ གི་ ཀུན་དགའ་ར་བ་ ཤིང་སཱ་ལ་ དང་ །_ ཏ་ལ་ དང་ །_ ཏ་ མ་ལ་ དང་ །_ དོང་ཀ འི་ ཤིང་ དང་ །_ རྒྱ་ཤུག་ དང་ །_ སྟར་ག་ ཤིང་ དང་ །_ འབྲ་གོ་ དང་ །_ ཤི་བ་ ཊ་ དང་ །_ ཀ་དམ་པ་ དང་ །_ ཨ་མྲ་ དང་ །_ ཉོ་ ཏི་ དང་ །_ སྐྱུ་རུ་ར འི་ ཤིང་ དང་ །_ བིལ་བ་ དང་ །_ བལ་པོ་ སེའུ་ དང་ །_ ཀ་ པིད་ ཐ་ དང་ །_ ཆུ་ཤིང་ དང་ །_ ནྱ་ གྲོ་ དྷ་ དང་ །_ ཨུ་ དུམ་ བ་ར་ དང་ །_ བ་ རུ་ ར འི་ ཤིང་ དང་ །_ ཨ་ ཤྭ་ ད་ ཐ་ དང་ །_ བར་ ཤི་ ཀ་ དང་ །_ སྣ་མ་ དང་ །_ དྷ་ ནུ་ སྐ་ རི་ དང་ །_ ཨ་ ཏི་ མུག་ ཏ་ དང་ །_ ཙམ་པ་ ཀ་ དང་ །_ མྱ་ངན་ འཚང་ དང་ །_ ཏ་ ར་ ནི་ དང་ །_ སྐྱ་ སྣར་ དང་ །_ ཤི་ རི་ ཤ་ དང་ །_ ཨ་ རྫུ་ ན་ དང་ །_ ཤིང་ ལྗོན་པ་ བརྒྱ་ སྟོང་ དུ་མ ས་ བརྒྱན་པ །_ ཕུ་ཆུ་ དང་ འབབ་ཆུ འི་ དངོ་ དང་ །_ མཚེའུ་ དང་ །_ ལྟེང་ཀ་ དང་ །_ རྫིང་བུ་ དང་ །_ ཁྲོན་པ་ དྲི་ཞིམ་པོ་ དང་ ལྡན་པ་ དག་ གིས་ མཛེས་པ ར་ བྱས་པ །_ མེ་ཏོག་ ཨུཏྤལ་ དང་ །_ པད་མ་ དང་ །_ ཀུ་མུ་ད་ དང་ །_ པད་མ་ དཀར་པོ་ དག་ གིས་ གང་བ་ ངང་པ་ དང་ །_ རྨ་བྱ་ དང་ །_ ཁྲུང་ ཁྲུང་ དང་ །_ ངུར་པ་ དང་ །_ ཁུ་བྱུག་ དང་ །_ ཆུན་ལག་ དང་ །_ ནེ་ཙོ་ དང་ །_ རི་སྐེགས་ དང་ །_ ཤང་ཤང་ཏེའུ་ དང་ །_ ཙ་ཀོ་ར་ དང་ །_ འཇོན་ མོ་ དང་ །_ ཀ་ རན་ ད་བ་ རྣམས་ སྐད་ འབྱིན་པ །_ བུང་བ་ བརྒྱ་ སྟོང་ དག་ གིས་ མཛེས་པ ར་ བྱས་པ །_ ཆུ་ ཡན་ལག་ བརྒྱད་ དང་ ལྡན་པ་ གསལ་ ཞིང་ དྲི་ཞིམ་ ལ་ ཤིན་ཏུ་ བསིལ་བ་ དང་ །_ རྙོག་པ་ མེད་ ཅིང་ རྣམ་པར་ དང་བ ས་ ཡོངས་སུ་ གང་བ་ གསིང་མ་ སྔོ་ ཞིང་ འཇམ་ ལ་ གཞོན་པ །_ དར་ དང་ །_ བལ་ དང་ །_ སྲིན་བལ་ དང་ །_ མོན་དར་ དང་ །_ ཀ་ ཙ་ ལིན་ དི་ ཀ་ དང་ །_ ཟར་མ འི་ གོས་ ལྟར་ རེག་ ན་
བདེ་བ །_ ཡིད་ དུ་ འོང་ཞིང་ གཙང་ ལ་ རྡོ་ དང་ །_ གསེག་མ་ དང་ །_ གྱོ་མོ་ དང་ །_ བཀྲ་ མི་ ཤིས་པ་ དང་ །_ འདམ་རྫབ་ དང་ །_ སྙག་ སྙིག་ མེད་པ འི་ ས་ཕྱོགས་ བཟང་པོ་ སྣ་ཚོགས་ ལྡང་ སྐོ་ སྐ་ དང་ །_ ཤ་བཀྲ་ དང་ །_ སྤྲེའུ་ དང་ །_ བྱི་ལ་ དང་ །_ སྲེ་མོ་ དང་ །_ རི་བོང་ དང་ །_ དོམ་ དང་ །_ [77b]  དྲེད་ དང་ །_ བྱ འི་ ཚོགས་ ཀྱིས་ བསྟེན་པ་ མཚན་མོ འི་ ལྷ་ དང་ །_ ལྷ འི་ བུ་མོ་ དང་ །_ འཇིག་རྟེན་ སྐྱོང་ དང་ །_ ཆུ་ལྷ་ དང་ །_ ཞི་བ་ དང་ །_ གཤིན་རྗེ་ དང་ །_ འཕགས་ སྐྱེས་པོ་ དང་ །_ ལུས་ངན་པོ་ དང་ །_ བརྒྱ་བྱིན་ དང་ །_ མིག་ མི་ བཟང་ དང་ །_ ཡུལ་འཁོར་སྲུང་ དང་ །_ ལྷ་མ་ ཡིན་ དང་ །_ ནམ་མཁའ་ ལྡིང་ དང་ །_ དྲི་ཟ་ དང་ །_ མི འམ་ ཅི་ དང་ །_ ལྟོ་འཕྱེ་ ཆེན་པོ་ འབུམ་ དག་ གནས་པ་ ན་ རྟེན་ ཅིང་ བཞུགས་ ཏེ་
དགེ་སློང་ གི་ དགེ་འདུན་ ཆེན་པོ་ དགེ་སློང་ བདུན་ ཁྲི་ བདུན་ སྟོང་ ལ་ འདི་ལྟ་སྟེ །_
ཚེ་ དང་ ལྡན་པ་ ཤ་ར་དྭ་ཏི འི་ བུ་ དང་ །_ ཚེ་ དང་ ལྡན་པ་ མཽད་གལ་ གྱི་ བུ་ཆེན་པོ་ དང་ །_ ཚེ་ དང་ ལྡན་པ་ རབ་འབྱོར་ དང་ །_ ཚེ་ དང་ ལྡན་པ་ ཀ་ པི་ ན་ དང་ །_ ཚེ་ དང་ ལྡན་པ་ བ་ལང་ བདག་ དང་ །_ ཚེ་ དང་ ལྡན་པ་ གསུས་པོ་ ཆེ་ དང་ །_ ཚེ་ དང་ ལྡན་པ་ བྷ་ ར་ དྭ་ ཛ་ དང་ །_ ཚེ་ དང་ ལྡན་པ་ ཀུན་ཤེས་ ཀཽཎྜི་ ནྱ་ དང་ །_ ཚེ་ དང་ ལྡན་པ་ བཟང་ལྡན་ དང་ །_ ཚེ་ དང་ ལྡན་པ་ གང་པོ་ དང་ །_ ཚེ་ དང་ ལྡན་པ་ རབ་ཏུ་ བཟང་པོ་ དང་ །_ ཚེ་ དང་ ལྡན་པ་ ལམ་ ཕྲན་ བསྟན་ དང་ །_ ཚེ་ དང་ ལྡན་པ་ བཀྐུ་ ལ་ དང་ །_ ཚེ་ དང་ ལྡན་པ་ སྒྲ་གཅན་ ཟིན་ དང་ །_ ཚེ་ དང་ ལྡན་པ་ ཉེ་དགའ་བོ་ དང་ །_ ཚེ་ དང་ ལྡན་པ་ དགའ་བོ་ དང་ །_ ཚེ་ དང་ ལྡན་པ་ ཀུན་དགའ་བོ་ དང་ །_ དེ་དག་ ལ་སོགས་པ་ དགེ་སློང་ བདུན་ ཁྲི་ བདུན་ སྟོང་ ལ་ འདི་ལྟ་སྟེ །_
ཚེ་ དང་ ལྡན་པ་ ཀུན་དགའ་བོ་ གང་ཟག་ གཅིག་ མ་གཏོགས་ པར་ ཐམས་ཅད་ ཀྱང་ དགྲ་ བཅོམ་པ །_ ཟག་པ་ ཟད་པ །_ ཉོན་མོངས་པ་ མེད་པ །_ དབང་ དང་ ལྡན་པ ར་ གྱུར་པ །_ སེམས་ ཤིན་ཏུ་ རྣམ་པར་ གྲོལ་བ །_ ཤེས་རབ་ ཤིན་ཏུ་ རྣམ་པར་ གྲོལ་བ །_ ཅང་ཤེས་པ །_ གླང་པོ་ ཆེན་པོ །_ བྱ་བ་ བྱས་པ །_ བྱེད་པ་ བྱས་པ །_ ཁུར་ བོར་བ །_ བདག་ གི་ དོན་ རྗེས་སུ་ ཐོབ་པ །_ སྲིད་པ ར་ ཀུན་ ཏུ་ སྦྱོར་བ་ ཡོངས་སུ་ ཟད་པ །_ ཡང་དག་པ འི་ ཤེས་པ ས་ སེམས་ ཤིན་ཏུ་ རྣམ་པར་ གྲོལ་བ །_ སེམས་ ཐམས་ཅད་ ཀྱི་ དབང་ དམ་པ འི་ ཕ་རོལ་ ཏུ་ སོན་པ་ ཤ་སྟག་ དང་ ཐབས་ཅིག་ གོ །_།
བྱང་ཆུབ་ སེམས་དཔ འི་ ཚོགས་ཆེན་པོ་ བྱང་ཆུབ་ སེམས་དཔའ་ བྱེ་བ་ འབུམ་ཕྲག་ དུ་མ་ ལ་ འདི་ལྟ་སྟེ །_
བྱང་ཆུབ་ སེམས་དཔའ་ སེམས་དཔའ་ ཆེན་པོ་ བྱམས་པ་ དང་ །_ འཇམ་དཔལ་ གཞོན་ནུ ར་ གྱུར་པ་ དང་ །_ སྤྱན་རས་ གཟིགས་ དབང་ཕྱུག་ དང་ །_ མཐུ་ཆེན་ ཐོབ་ དང་ །_ ཀུན་ ཏུ་ བཟང་པོ་ དང་ །_ ནམ་མཁ འི་ སྙིང་པོ་ དང་ །_ ལྷ འི་ ཅོད་པན་ དང་ །_ རིན་ཆེན་ ཅོད་པན་ དང་ །_ ལག་ ན་ རིན་ཆེན་ དང་ །_ རིན་ཆེན་ འོད་ དང་ །_ རིན་ [78a]  ཆེན་ སྙིང་པོ་ དང་ །_ རིན་ཆེན་ གཙུག་ཕུད་ དང་ །_ རིན་ཆེན་ སེང་གེ་ དང་ །_ རིན་ཆེན་ དྲ་བ་ ཅན་ དང་ །_ དྲ་བ་ ཅན་ གྱི་ འོད་ དང་ །_ ཉི་འོད་ དང་ །_ ཟླ་འོད་ དང་ །_ མཐུ་ བརྟན་ དང་ །_ བློ་གྲོས་ བརྟན་ དང་ །_ བརྩོན་འགྲུས་ བརྟན་ དང་ །_ མཐུ་རྩལ་ བརྟན་ དང་ །_ སྤྲོ་བ་ བརྟན་ དང་ །_ སྤྲོ་བ་ ཆེ་བ་ དང་ །_ མཆོག་ ཏུ་ དགའ་བ འི་ རྒྱལ་པོ་ དང་ །_ སྨན་ གྱི་ རྒྱལ་པོ་ དང་ །_ སྨན་ ཡང་དག་ འཕགས་ དང་ །_ དགེ་བ་ དྲི་མ་ མེད་པ་ རྣམ་དག་ རིན་ཆེན་ ཟླ་འོད་ རྒྱལ་པོ་ དང་ །_ པད་མ འི་ འདབ་མ་ ལྟར་ དྲི་མ་ མེད་པ་ རྒྱུ་སྐར་ རྒྱལ་པོ་ མངོན་པར་ ཤེས་པ འི་ མེ་ཏོག་ ཤིན་ཏུ་ རྒྱས་པ་ དང་ །_ བུང་བ་ དང་ །_ སྣག་ ས་ དང་ །_ རྨ་བྱ་ དང་ །_ འཇོན་ མོ་ དང་ །_ མུགས་ གསལ་ རལ་པ འི་ ཐོར་ཚུགས་ ཅན་ དང་ །_ པད་མ་ དང་ །_ ཟླ་བ་ ལྟར་ བཞིན་འཛུམ་ ཞིང་ བརྗིད་ ལ་ མདངས་ གསལ་བ་ དང་ །_ རིན་པོ་ཆེ་ མཐོན་ཀ་ ལྟར་ མིག་ ཤིན་ཏུ་ མཛེས་པ་ ཡོན་ཏན་ རིན་པོ་ཆེ འི་ ཏོག་ དང་ །_ སོ་ མཉམ་ ཞིང་ ཐགས་ བཟང་ ལ་ དཀར་ བ་ དངུལ་ དང་ །_ དུང་ དང་ །_ ཟླ་བ་ དང་ །_ ཀུ་མུ་ད་ དང་ །_ འོ་མ་ ལྟར་ དཀར་བ་ དང་ །_ ལྕེ་ ཆུ་ཤིང་ གི་ ལོ་མ་ དང་ །_ ཏ་ལ འི་ འདབ་མ་ ལྟར་ ཡངས་ ཤིང་ ཟངས་ ཀྱི་ གླེགས་མ་ ལྟ་བུ་ དང་ །_ ཁུ་བྱུག་ དང་ །_ ནེ་ཙོ་ དང་ །_ རི་སྐེགས་ དང་ །_ ཀུ་ ན་ ལ་ དང་ །_ ཀ་ལ་པིང་ཀ་ སྐད་ འབྱིན་པ་ ལྟ་བུ ར་ ཡིད་ དུ་ འོང་བ འི་ ང་རོ འི་ གདངས་ ངེས་པ ར་ སྒྲོགས་པ་ དང་ །_ ལུས་ ཟླ་བ་ དང་ །_ ཉི་མ་ འཆར་ཀ་ དང་ །_ དོང་ཀ འི་ ཤིང་ དང་ །_ ས་ ཧ་ ཀ་ར་ དང་ །_ མེ་ཏོག་ འབྱུང་བ འི་ ཀ་དམ་པ་ ལྟ་བུ་ དང་ །_ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རྐ་ ལག་ ཕྲ་ ཞིང་ མཉེན་ ལ་ གཞོན་ཤ་ ཆགས་ ཤིང་ སྲབ་ ལ་འཇམ་ ཞིང་ །_ མེ་ཏོག་ ལྟར་ ཤིན་ཏུ་ གཞོན་ ལ་ རྐ་ ལག་ གི་ སེན་མོ་ ཟངས་ ཀྱི་ མདོག་ འདྲ་བ་ དང་ །_ དེ་དག་ ལ་སོགས་པ་ བྱང་ཆུབ་ སེམས་དཔའ་ དགུ་ ཁྲི་ དགུ་ སྟོང་ ཐམས་ཅད་ ཀྱང་ ཕྱིར་ མི་ ལྡོག་པ །_ ཕྱིར་ མི་ ལྡོག་པ འི་ ཆོས་ ཀྱི་ འཁོར་ལོ་ སྐོར་བ །_ བདུད་ དང་ །_ ཕྱིར་རྒོལ་བ་ ངེས་པ ར་ བཅོམ་པ །_ བདུད་ ཀྱི་ ལས་ ཐམས་ཅད་ ལས་ ཡང་དག་ པར་ འདས་པ །_ དེ་བཞིན་ གཤེགས་པ་ ཐམས་ཅད་ ཀྱི་ ཡུལ་ ལ་ འཇུག་པ་ ཤེས་པ་ ལ་ མཁས་པ །_ མངོན་པར་ ཤེས་པ །_ དཔའ་བ ར་ འགྲོ་བ འི་ ཏིང་ངེ་འཛིན་ གྱི་ མཐ འི་ སྒོ་ བསྒྲུབ་པ འི་ གཟུངས་ཐོབ་པ །_ ཕ་རོལ་ ཏུ་ ཕྱིན་པ་ ཐམས་ཅད་ ལ་ ཐབས་མཁས་པ་ རྟོགས་པ ར་ ཁོང་ དུ་ ཆུད་པ །_ [78b]  འཇིག་རྟེན་ གྱི་ ཁམས་ ཐ་དད་པ་ སྟོན་པ །_ གོ་ཆ་ ཆེན་པོ་ བགོས་པ །_ སངས་རྒྱས་ ཀྱི་ ཡོན་ཏན་ ལ་ ཐེ་ཙོམ་ མེད་པ །_ ཉོན་མོངས་པ་ དང་ ཉེ་བ འི་ ཉོན་མོངས་པ འི་ བག་ཆགས་ ཐམས་ཅད་ ལ་ སེམས་པ ས་ བག་ཆགས་ དང་ མཚམས་ སྦྱོར་བ་ དང་ བཅས་པ ར་ མངོན་པ འི་ ང་རྒྱལ་ ཡང་དག་ པར་ བཅོམ་ ནས
དུལ་བ་ དང་ །_ དེས་པ་ དང་ ལྡན་པ །_ དྲན་པ་ ཉེ་བ ར་ གཞག་པ་ དང་ །_ ཡང་དག་ པར་ སྤོང་བ་ དང་ །_ རྫུ་འཕྲུལ་ གྱི་ རྐང་པ་ དང་ །_ དབང་པོ་ དང་ །_ སྟོབས་ དང་ །_ བྱང་ཆུབ་ ཀྱི་ ཡན་ལག་ དང་ །_ ལམ་ ལ་ ཞུགས་པ་ བྱམས་པ་ དང་ །_ སྙིང་རྗེ་ དང་ །_ དགའ་བ་ དང་ །_ བཏང་སྙོམས་ དང་ །_ བཟོད་པ་ དང་ །_ བསམ་པ་ དང་ །_ བག་ ལ་ ཉལ་ ཕུན་སུམ་ ཚོགས་པ །_ ང་རྒྱལ་ དང་ །_ རྒྱགས་པ་ དང་ །_ དྲེགས་པ་ དང་ །_ ཉེས་ རྩོམ་ དང་ །_ ཁེངས་པ་ དང་ །_ སེར་སྣ་ དང་ །_ ངར་ འཛིན་པ་ དང་ །_ ང་ ཡི ར་ འཛིན་པ་ དང་ །_ ལྷག་པ ར་ ཞེན་པ་ དང་ །_ ཆགས་པ་ དང་ །_ ཞེན་པ་ དང་ །_ བརྒྱལ་ བ་ དང་ །_ སྲེད་པ་ དང་ །_ མངོན་པར་ ཞེན་པ་ དང་ བྲལ་བ་ བསྐལ་པ་ བྱེ་བ་ ཁྲག་ཁྲིག་ འབུམ་ཕྲག་ གྲངས་མེད་ པར་ བདག་ ལ་ ཕན་པ་ དང་ །_ གཞན་ ལ་ ཕན་པ་ དང་ །_ བདེ་བ ར་ སྦྱོར་བ་ ལ་ བརྩོན་ ལ །_ དགེ་བ འི་ རྩ་བ་ ཤིན་ཏུ་ བསགས་ ཤིང་ ཚོགས་ རྫོགས་པ ར་ བྱས་པ འི་ རྒྱུད་ ཅན་ སྒྱུ་ དང་ །_ གཡོ་ དང་ དང་ །_ ཕྲ་མ་ དང་ །_ ངག་ རྩུབ་པོ་ དང་ །_ གསོད་པ་ དང་ །_ གནོད་པ ར་ བྱེད་པ་ དང་ །_ འཆིང་བ་ དང་ །_ ལྟ་བ་ ངན་པ ས་ གཟིངས་པ་ དང་ །_ བསྡིགས་པ་ དང་ །_ རྩོད་པ་ དང་ །_ འཐབ་པ་ དང་ །_ འབྲེག་པ་ དང་ །_ འཁྲུག་ལོང་ དང་ །_ འགྱེད་པ་ དང་ །_ ཉེ་བ འི་ ཉོན་མོངས་པ་ དང་ བྲལ་ བ་ ཤ་སྟག་ དང་ །_ འཇིག་རྟེན་ སྐྱོང་བ་ བཞི་པོ་ འདི་ལྟ་སྟེ །_
རྒྱལ་པོ་ ཆེན་པོ་ རྣམ་ཐོས་ ཀྱི་ བུ་ དང་ །_ རྒྱལ་པོ་ ཆེན་པོ་ ཡུལ་འཁོར་སྲུང་ དང་ །_ རྒྱལ་པོ་ ཆེན་པོ་ འཕགས་ སྐྱེས་པོ་ དང་ །_ རྒྱལ་པོ་ ཆེན་པོ་ མིག་ མི་ བཟང་ རང་རང་ གི་ གཡོག་འཁོར་ གྱིས་ བསྐོར་བ་ རྣམས་ དང་ །_ གནོད་སྦྱིན་ གྱི་ སྡེ་དཔོན་ ཆེན་པོ་ ལྔས་རྩེན་ རང་ གི་ བུ འི་ འཁོར་ དང་ བཅས་པ་ དང་ །_ གནོད་སྦྱིན་ གྱི་ སྡེ་དཔོན་ ཆེན་པོ་ ལག་ ན་ རྡོ་རྗེ་ རང་ གི་ གནོད་སྦྱིན་ གྱི་ འཁོར་ དང་ བཅས་པ་ དང་ །_ འབྱུང་པོ་ ཆེན་པོ འི་ མ་ འཕྲོག་མ་ རང་ གི་ གནོད་སྦྱིན་ མོ འི་ འཁོར་ དང་ བཅས་པ་ དང་ །_ དུང་ ཅན་ མ་ དང་ །_ མདུང་ཐོགས་ མ་ དང་ །_ སེར་མོ་ དང་ །_ [79a]  དཀའ་ ཟློག་ མ་ དང་ །_ དཔལ་ གྱི་ ལྷ་མོ་ ཆེན་ མོ་ དང་ །_ དབྱངས་ཅན་ མ་ དང་ །_ འཇིགས་བྱེད་ མ་ དང་ །_ ཟླ་བ་ དང་ །_ ལྷ འི་ དབང་པོ་ བརྒྱ་བྱིན་ དང་ །_ ལྷ འི་ བུ་ དབང་ཕྱུག་ ཆེན་པོ་ དང་ །_ མི་མཇེད་ ཀྱི་ བདག་པོ་ ཚངས་པ་ རང་ གི་ ལྷ འི་ བུ འི་ འཁོར་ དང་ བཅས་པ་ དག་ དང་ །_ ཀླུ འི་ རྒྱལ་པོ་ མ་ དྲོས་པ་ དང་ །_ ཀླུ འི་ རྒྱལ་པོ་ རྒྱ་མཚོ་ རང་རང་ གི་ ཀླུ འི་ འཁོར་ དང་ བཅས་པ་ དག་ དང་ །_ ནམ་མཁའ་ ལྡིང་ གི་ དབང་པོ་ གཟི་ ཆེན་ དང་ །_ ནམ་མཁའ་ ལྡིང་ གི་ དབང་པོ་ ལུས་ཆེན་ རང་རང་ གི་ ནམ་མཁའ་ ལྡིང་ གི་ འཁོར་ དང་ བཅས་པ་ དག་ དང་ །_ ལྷ་མ་ ཡིན་ གྱི་ དབང་པོ་ སྟོབས་ ཅན་ དང་ །_ ལྷ་མ་ ཡིན་ གྱི་ དབང་པོ་ སྒྲ་གཅན་ རང་རང་ གི་ ཚོགས་ ཀྱི་ འཁོར་ དང་ བཅས་པ་ དག་ དང་ །_ མི འམ་ ཅིའི་ རྒྱལ་པོ་ ལྗོན་པ་ རང་ གི་ མི འམ་ ཅིའི་ འཁོར་ དང་ བཅས་པ་ དང་ །_ དྲི་ཟ འི་ བུ་ ཟུར་ཕུད་ ལྔ་པ་ རང་ གི་ འཁོར་ དང་ བཅས་པ་ དང་ །_ དེ་ལས་ གཞན་པ་ ལྷ་ དང་ །_ ཀླུ་ དང་ །_ གནོད་སྦྱིན་ དང་ །_ དྲི་ཟ་ དང་ །_ ལྷ་མ་ ཡིན་ དང་ །_ ནམ་མཁའ་ ལྡིང་ དང་ །_ མི འམ་ ཅི་ དང་ །_ ལྟོ་འཕྱེ་ ཆེན་པོ་ དང་ །_ མི་ དང་ མི་མ་ཡིན་པ་ གཟི་བརྗིད་ ཆེ་བ་ གཟི་བརྗིད་ ཆེ་བ་ དཔག་ ཏུ་ མེད །_
གྲངས་མེད་པ་ དག་ དང་ ཡང་ ཐབས་ཅིག་ སྟེ །_
རིགས་བཞི་པོ་ བྲམ་ཟེ་ དང་ །_ རྒྱལ་རིགས་ དང་ །_ རྗེའུ་རིགས་ དང་ །_ དམངས་རིགས་ རྣམས་ དང་ །_ འཁོར་ བཞི་པོ་ དགེ་སློང་ དང་ །_ དགེ་སློང་ མ་ དང་ །_ དགེ་བསྙེན་ དང་ །_ དགེ་བསྙེན་མ་ རྣམས་ དང་ །_ ཤཱཀྱ་ བྱེ་བ་ ཁྲག་ཁྲིག་ ཕྲག་ འབུམ་ དག་ དང་ །_ རྒྱལ་པོ་ རྣམས་ དང་ །_ བློན་པོ་ ཆེན་པོ་ རྣམས་ དང་ །_ གྲོང་རྡལ་ གྱི་ མི་ རྣམས་ དང་ །_ ཡུལ་ གྱི་ མི་ རྣམས་ དང་ །_ ཁྱིམ་བདག་ དང་ །_ བློན་ པོ་ དང་ །_ ཕོ་བྲང་ འཁོར་ གྱི་ མི་ དང་ །_ སྒོ་དཔོན་ གྱི་ འཁོར་ རྣམས་ ཀྱིས་ བསྐོར་ ཅིང་ མདུན་ གྱིས་ བལྟས་ ནས་
བཀུར་སྟི་ བྱས །_
བླ་མ ར་ བྱས །_
རི་མོ་ བྱས །_
མཆོད་པ་ བྱས་ ཏེ །_
བཅོམ་ལྡན་འདས་ ཀྱིས་ ན་བཟའ་ དང་ །_ ཞལ་ཟས་ དང་ །_ གཟིམས་ ཆ་ དང་ །_ གདན་ དང་ །_ སྙུན་ གྱི་ གསོས་ སྨན་ དང་ །_ ཡོ་བྱད་ མང་པོ་ གྱ་ནོམ་པ་ དག་ བརྙེས་ ཤིང་ ཕྱོགས་ བཅུ འི་ འཇིག་རྟེན་ གྱི་ ཁམས་ རབ་ འབྱམ་ དཔག་ ཏུ་ མེད །_
གྲངས་མེད་པ་ དག་ ཏུ་ ཡང་ །_ བཅོམ་ལྡན་འདས་ ཀྱི་ གྲགས་པ་ དང་ །_ སྒྲ་ དང་ །_ ཚིགས་ སུ་ བཅད་པ་ རྒྱ་ ཆེ ར་ མངོན་པར་ གྲགས་ སོ །_།
རྡོ་རྗེ འི་ སྙིང་པོ འི་ ས་ཕྱོགས་ མཉམ་ ཞིང་ [79b]  ཡིད་ དུ་ འོང་ ལ་ རྒྱ་ ཆེ་ ཞིང་ ཡངས་པ །_ ཆག་ཆག་ ལེགས་པ ར་ བཏབ་པ །_ ཕྱག་དར་ ལེགས་པ ར་ བྱས་པ །_ ལེགས་པ ར་ རྣམ་པར་ ཕྱེ་བ །_ པོག་ སྣོད་ ནས་ བདུགས་པ །_ མེ་ཏོག་ ཨུཏ་པ་ ལ་ དང་ །_ པད་མ་ དང་ །_ ཀུ་མུ་ད་ དང་ །_ པད་མ་ དཀར་པོ་ དང་ །_ ཨ་ ཏི་ མུག་ ཏ་ ཀ་ དང་ །_ ཀ་དམ་ པ་ དང་ །_ པར་ ཤི་ ཀ་ དང་ །_ ཏ་ ར་ ནི་ དང་ །_ སྐྱ་ སྣར་ དང་ །_ མྱ་ངན་ འཚང་ དང་ །_ ཀོ་ རན་ ད་ ཀ་ དང་ །_ སྣ་མ་ དང་ །_ ཡུ་ ཐི་ ཀ འི་ མེ་ཏོག་ དག་ བཀྲམ་པ །_ རིན་པོ་ཆེ་ སྣ་ཚོགས་ ཀྱི་ ཤིང་ ལྗོན་པ ས་ མཛེས་པ ར་ བྱས་པ་ ན་ སེང་གེ འི་ ཁྲི་ རིན་པོ་ཆེ འི་ སྙིང་པོ་ དང་ །_ རིན་པོ་ཆེ འི་ རས་ བཅོས་བུ་ འབུམ་ དག་ བཏིང་བ །_ རིན་པོ་ཆེ འི་ བླ་རེ་ བྲེས་པ །_ རིན་པོ་ཆེ འི་ དྲིལ་བུ་ གཡེར་ ཀ འི་ དྲ་བ་ བྲེས་པ །_ རིན་པོ་ཆེ འི་ ལྡ་ལྡི་ སྤྱངས་པ །_ རིན་པོ་ཆེ་ སྣ་ཚོགས་ ཀྱིས་ སྤྲས་པ །_ ནོར་བུ་ དང་ །_ གསེར་ དང་ །_ རྡོ་རྗེ་ དང་ །_ བཻ་ དཱུརྱ་ དང་ །_ མུ་ཏིག་ དང་ །_ དུང་ དང་ །_ མན་ཤེལ་ དང་ །_ བྱི་རུ་ དང་ །_ ཨན་ ད་ རྙིལ་ དང་ །_ རྡོ འི་ སྙིང་པོ་ དང་ །_ མ་ རྒད་ དང་ །_ སྤུག་ དང་ །_ ཤེལ་ དང་ །_ རིན་པོ་ཆེ་ བྱེ་བ་ ཁྲག་ཁྲིག་ ཕྲག་ འབུམ་ དག་ གིས་ བརྒྱན་པ་ ལ་ བཞུགས་ ཏེ
དབང་པོ་ ཞི་བ་ ཐུགས་ ཞི་བ་ དུལ་བ་ དང་ ཞི་གནས་ དམ་པ་ བརྙེས་པ །_ དུལ་བ་ དང་ ཞི་གནས་ མཆོག་ བརྙེས་པ །_ བསྲུངས་པ །_ གཙོ་ བོ ར་ གྱུར་པ །_ དབང་པོ་ ཐུལ་བ །_ མཚོ་ ལྟར་ དང་ ཞིང་ གསལ་ ལ་ རྙོག་པ་ མེད་པ །_ རིན་པོ་ཆེ འི་ མཆོད་སྡོང་ ལྟར་ མངོན་པར་ འཕགས་པ་ དཔལ་འབར་ ཞིང་ ལམ་ མེ་ ལྷན་ནེ ར་ བཞུགས་པ །_ སྐུ་སྐྱེ ས་ བུ་ཆེན་པོ འི་ མཚན་ སུམ་ཅུ་རྩ་གཉིས་ ཀྱིས་ ལེགས་པ ར་ བརྒྱན་པ །_ སྐུ་ དཔེ་བྱད་ བཟང་པོས་ མཛེས་པ ར་ བྱས་པ །_ རྒྱ་མཚོ་ ཆེན་པོ་ ལྟར་ དམ་པ འི་ ཆོས་ ཀྱི་ ཆུས་ ཡོངས་སུ་ གང་བ །_ རི་རབ་ ལྟར་ མི་བསྐྱོད་པ །_ ས་ ལྟར་ སེམས་ཅན་ ཐམས་ཅད་ ཀྱི་ ཉེ་བ ར་ འཚོ་བ །_ ཆུ་ ལྟར་ དགེ་བ འི་ རྩ་བ་ རབ་ཏུ་ སྐྱེད་པ །_ ཐ་སྙད་ ལྟར་ ཐུགས་ མཉམ་པ །_ ནམ་མཁའ་ ལྟར་ གོས་པ་ མེད་པ །_ ཉི་མ་ ལྟར་ མི་ ཤེས་པ འི་ མུན་པ་ སེལ་བ །_ ཟླ་བ་ ལྟར་ དཀར་པོ འི་ ཆོས་ ཡོངས་སུ་ རྫོགས་པ །_ ཡིད་བཞིན་ གྱི་ ནོར་བུ་ ལྟར་ བསམ་པ་ ཐམས་ཅད་ ཡོངས་སུ་ རྫོགས་པ ར་ མཛད་པ །_ ཉི་མ་ ལྟར་ ཤར་བ །_ ཉི་མ་ ལྟར་ གཟི་བརྗིད་ ཀྱིས་ ལམ་མེ་བ །_ ཟླ་བ་ ལྟར་ བསིལ་ ཞིང་ སིམ་པ ར་ མཛད་པ །_ རྒྱ་མཚོ་ ལྟར་ རིན་ [80a]  པོ་ ཆེ འི་ འབྱུང་གནས་ སུ་ གྱུར་པ་ རྒྱ་མཚོ་ ལྟར་ ཟབ་པ །_ མེ འི་ ཕུང་པོ་ ལྟར་ སྣང་བ །_ ལུས་ མི་བསྐྱོད་པ །_ སེམས་ མི་གཡོ་བ །_ ཞི་ ཞིང་ རབ་ཏུ་ ཞི་བ །_ དབང་པོ་ འཁྲུལ་པ་ མི་ མངའ་བ །_ མ་ ཁེངས་ ཤིང་ མི་རྒོད་པ་ དང་ །_ དྲན་པ་ ལེགས་པ ར་ ཉེ་བ ར་ གཞག་པ །_ སྤྱོད་ ལམ་ མཛེས་པ །_ ལེགས་པ ར་ མཉམ་པ ར་ གཞག་པ །_ རྟག་ ཏུ་ མཉམ་པ ར་ གཞག་པ །_ ཕྱི་མ འི་ མཐ འི་ བསྐལ་པ་ བྱེ་བ་ ཕྲག་ འབུམ་ དུ་ དགེ་བ འི་ རྩ་བ་ ཐམས་ཅད་ ཡང་དག་ པར་ བསྒྲུབས་པ །_ བསོད་ནམས་ ཀྱི་ ཚོགས་ ཐམས་ཅད་ བསགས་པ །_ ཕ་རོལ་ ཏུ་ ཕྱིན་པ་ ཐམས་ཅད་ ལ་ ཐབས་མཁས་པ །_ རྟོགས་པ ར་ ཐུགས་ སུ་ ཆུད་པ །_ སངས་རྒྱས་ དང་ བྱང་ཆུབ་ སེམས་དཔ འི་ ས་ཐམས་ ཅད་ ལ་ རྣམ་པར་ རོལ་པ །_ བྱང་ཆུབ་ སེམས་དཔ འི་ སྤྱོད་པ་ ཐམས་ཅད་ ཐུགས་ ཀྱིས་ སྤྱད་པ །_ སེམས་ཅན་ ཐམས་ཅད་ ཀྱིས་ ཕན་པ་ དང་ བདེ་བ་ འཐོབ་པ ར་ བྱ་བ འི་ ཕྱིར་ བརྩོན་པ་ དེ་ ཆོས་ སྟོན་ ཏེ །_
ཚངས་པ ར་ སྤྱོད་པ །_ ཐོག་མ ར་ དགེ་བ །_ བར་ དུ་ དགེ་བ །_ ཐ་མ ར་ དགེ་བ །_ དོན་ བཟང་པོ །_ ཚིག་འབྲུ་ བཟང་པོ །_ མ་ འདྲེས་པ །_ ཡོངས་སུ་ རྫོགས་པ །_ ཡོངས་སུ་ དག་པ །_ ཡོངས་སུ་ བྱང་བ །_ དྲི་མ་ མེད་པ །_ འོད་གསལ་བ །_ ཡིད་ དུ་ འོང་བ །_ ཡིད་ དུ་ འཐད་པ །_ ཡིད་ སིམ་པ ར་ བྱེད་པ །_ ཡིད་ ཤིན་ཏུ་ དགའ་བ ར་ བྱེད་པ །_ ཡིད་ སྐུལ་བ ར་ བྱེད་པ །_ ཡིད་ མགུ་ ཞིང་ རྒྱས་པ ར་ བྱེད་པ །_ རྣམ་པར་ དག་པ །_ འཇིགས་པ་ མེད་པ །_ མི་ རྩུབ་པ །_ བརྟན་པ །_ ཟབ་པ །_ མི་གཡོ་བ །_ མི་འགྱུར་བ །_ བརྟག་ ཏུ་ མེད་པ །_ རྟོག་ གེ་བ འི་ སྤྱོད་ཡུལ་ མ་ཡིན་པ །_ བསམ་ གྱིས་ མི་ ཁྱབ་པ །_ རྨད་ དུ་ བྱུང་བ །_ བརྗོད་ དུ་ མེད་པ འི་ ཡང་ བརྗོད་ དུ་ མེད་པ །_ སྟོན་ ཅིང་ འཆད་ དེ་
རྣམ་པར་ འབྱེད་ ལ་ འགྲེལ་ ཅིང་ གསལ་བ ར་ མཛད་ དོ །_།
དེ འི་ ཚེ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རི འི་ ཕུག་ དང་ །_ ཟོམ་ དང་ །_ རི་སུལ་ དང་ །_ གསེབ་ དང་ །_ སྨན་ལྗོངས་ ན་ སེང་གེ འི་ མཆོག་ རྣམ་པར་ བསྒྱིངས་ ཤིང་ ང་རོ་ རྣམ་པར་ སྒྲོགས་པ་ ལྟ་བུ འི་ མི འི་ དབང་པོ འི་ གཙུག་ གི་ ནོར་བུ་ ཞེས་ བྱ་བ །_ གཟུགས་བཟང་བ །_ མཛེས་པ །_ བལྟ་ ན་
སྡུག་པ །_ ཁ་དོག་ བཟང་པོ །_ རྒྱས་པ་ མཆོག་ དང་ ལྡན་པ་ སྔོན་ གྱི་ རྒྱལ་བ་ རྣམས་ ལ་ [80b]  ལྷག་པ ར་ བྱ་བ་ བྱས་པ །_ དགེ་བ འི་ རྩ་བ་ བསྐྱེད་པ །_ སངས་རྒྱས་ བྱེ་བ་ ཁྲག་ཁྲིག་ འབུམ་ཕྲག་ མང་པོ་ ལ་ བསྙེན་བཀུར་ བྱས་པ །_ དཀོན་མཆོག་ གསུམ་ གྱི་ གདུང་འཚོབ་པ །_ སྙིང་རྗེ་ ཅན །_ སྤོབས་པ་ ཐོགས་པ་ མེད་པ །_ སྐྱེ་དགུ་ ལ་ མཉེས་གཤིན་པ །_ དད་པ་ བཟང་བ །_ བསམ་ པ་ དགེ་བ །_ བརྟན་པ །_ ཟབ་པ །_ སྙིང་བརྩེ་བ་ ཅན །_ སྙིང་རྗེ་ དང་ ལྡན་པ །_ དེས་པ །_ འགྲོགས་ ན་ བདེ་བ །_ མཁས་པ །_ མཛངས་པ །_ གསལ་བ །_ ཡིད་གཞུངས་པ །_ ཤེས་ཉེན་ དང་ ལྡན་པ །_ ལེ་ལོ་ མེད་པ །_ ཤིན་ཏུ་ དུལ་བ །_ དགེ་ དེས་ ཆེ་བ །_ སྒྱུ་ ཅན་ མ་ཡིན་ པ །_ གཡོ་མེད་པ །_ མི་ རྩུབ་པ །_ མི་ བརླང་བ །_ དྲང་བ །_ ང་རྒྱལ་ དང་ །_ རྒྱགས་པ་ དང་ །_ དྲེགས་པ་ དང་ །_ འཐབ་པ་ དང་ །_ ཁྲོ་བ་ དང་ །_ ཕྲག་དོག་ དང་ །_ སེར་སྣ་ དང་ །_ ངར་ འཛིན་པ་ དང་ །_ ང་ ཡི ར་ འཛིན་པ་ དང་ །_ ལྷག་པ ར་ ཞེན་པ་ དང་ །_ སྡུག་བསྔལ་བ་ དང་ །_ ཡིད་ མི་ བདེ་བ་ དང་ །_ མ་རིག་པ་ དང་ བྲལ་བ་ དང་ །_ བསོད་ནམས་ དང་ ལྡན་པ་ ཞིག་ འཁོར་ དེ་ཉིད་ དུ་ འདུས་པ ར་ གྱུར་ ཏེ་
འདུག་ གོ །_།
དེ་ནས་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རི འི་ ཕུག་ དང་ །_ ཟོམ་ དང་ །_ རི་སུལ་ དང་ །_ གསེབ་ དང་ །_ སྨན་ལྗོངས་ ན་ སེང་གེ འི་ མཆོག་ རྣམ་པར་ བསྒྱིངས་ ཤིང་ ང་རོ་ རྣམ་པར་ སྒྲོགས་པ་ ལྟ་བུ འི་ མི འི་ དབང་པོ འི་ གཙུག་ གི་ ནོར་བུ་ སྟན་ ལས་ ལངས་ ཏེ
བླ་གོས་ ཕྲག་པ་ གཅིག་ ཏུ་ གཟར་ ནས །_
པུས་མོ་ གཡས་པ འི་ ལྷ་ང་ པད་མ འི་ སྙིང་པོ་ ལ་ བཙུགས་ ཏེ །_
བཅོམ་ལྡན་འདས་ ག་ལ་བ་ དེ་ ལོགས་ སུ་ ཐལ་མོ་ སྦྱར་བ་ བཏུད་ ནས །_
བཅོམ་ལྡན་འདས་ ལ་ འདི་སྐད་ ཅེས་ གསོལ་ ཏོ །_།
གལ་ཏེ་ བདག་ གིས་ ཞུས་ ནས་ ཞུ་བ་ ལན་ གདབ་པ འི་ སླད་ དུ །_ བཅོམ་ལྡན་འདས་ ཀྱིས་ སྐབས་ ཕྱེ་ ན །_
བཅོམ་ལྡན་འདས་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་རྒྱས་ ལ་ བདག་ ཕྱོགས་ འགའ་ཞིག་ ཞུ་ བ ར་ འཚལ་ ལོ །_།
དེ་སྐད་ ཅེས་ གསོལ་པ་ དང་ །_ བཅོམ་ལྡན་འདས་ ཀྱིས་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རི འི་ ཕུག་ དང་ །_ ཟོམ་ དང་ །_ རི་སུལ་ དང་ །_ གསེབ་ དང་ །_ སྨན་ལྗོངས་ ན་ སེང་གེ འི་ མཆོག་ རྣམ་པར་ བསྒྱིངས་ ཤིང་ ང་རོ་ རྣམ་པར་ སྒྲོགས་པ་ ལྟ་བུ འི་ མི འི་ [81a]  དབང་པོ འི་ གཙུག་ གི་ ནོར་བུ་ ལ་ འདི་སྐད་ ཅེས་ བཀའ་ སྩལ་ ཏོ །_།
རིགས་ ཀྱི་ བུ་ ཁྱོད་ ལ་ སངས་རྒྱས་ དང་ །_ བྱང་ཆུབ་ སེམས་དཔའ་ ཐམས་ཅད་ རྟག་ ཏུ་ སྐབས་ འབྱེད་ ཀྱིས །_ རིགས་ ཀྱི་ བུ་ ཁྱོད་ ཀྱིས་ དེ་བཞིན་ གཤེགས་པ་ དགྲ་བཅོམ་པ་ ཡང་དག་ པར་ རྫོགས་པ འི་ སངས་ རྒྱས་ ལ་ ཅི་ དང་ ཅི་ འདོད་པ་ དྲིས་ ཤིག་ དང་ །_ ངས་ དྲིས་པ་ དེ་ དང་ དེ འི་ ལན་ བཏབ་པ ས་ ཁྱོད་ ཀྱི་ སེམས་ རངས་པ ར་ བྱ འོ །_།
དེ་སྐད་ ཅེས་ བཀའ་ སྩལ་པ་ དང་ །_ བཅོམ་ལྡན་འདས་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རི འི་ ཕུག་ དང་ །_ ཟོམ་ དང་ །_ རི་སུལ་ དང་ །_ གསེབ་ དང་ །_ སྨན་ལྗོངས་ ན་ སེང་གེ འི་ མཆོག་ རྣམ་པར་ བསྒྱིངས་ ཤིང་ །_ ང་རོ་ རྣམ་པར་ སྒྲོགས་པ་ ལྟ་བུ འི་ མི འི་ དབང་པོ འི་ གཙུག་ གི་ ནོར་བུས་ འདི་སྐད་ ཅེས་ གསོལ་ ཏོ །_།
བཅོམ་ལྡན་འདས་ རིགས་ ཀྱི་ བུ འམ་ རིགས་ ཀྱི་ བུ་མོ་ དང་པོ་ སེམས་བསྐྱེད་ པས་ གང་ ལ་ མངོན་པར་ བརྩོན་པ ར་ བགྱི་ ལགས །_ དེ་སྐད་ ཅེས་ གསོལ་པ་ དང་ །_ བཅོམ་ལྡན་འདས་ ཀྱིས་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རི འི་ ཕུག་ དང་ །_ ཟོམ་ དང་ །_ རི་སུལ་ དང་ །_ གསེབ་ དང་ །_ སྨན་ལྗོངས་ ན་ སེང་གེ འི་ མཆོག་ རྣམ་པར་ བསྒྱིངས་ ཤིང་ །_ ང་རོ་ རྣམ་པར་ སྒྲོགས་པ་ ལྟ་བུ འི་ མི འི་ དབང་པོ འི་ གཙུག་ གི་ ནོར་བུ་ ལ་ ལེགས་ སོ །_།
ཞེས་ བྱ་བ་ བྱིན་ ཏེ །_
རིགས་ ཀྱི་ བུ་ ལེགས་ སོ་ ལེགས་ སོ །_།
རིགས་ ཀྱི་ བུ་ ཁྱོད་ དེ་བཞིན་ གཤེགས་པ་ ལ་དོན་ འདི་ ཡོངས་སུ་ དྲི་བ ར་ སེམས་པ་ ནི་ ཁྱོད་ ཡང་ ལེགས་ སོ །_།
དེ འི་ ཕྱིར་ རིགས་ ཀྱི་ བུ་ ཁྱོད་ ལེགས་པ ར་ རབ་ཏུ་ ཉོན་ ལ་ ཡིད་ ལ་ ཟུང་ ཤིག་ དང་ ངས་ བཤད་ དོ །_།
བྱང་ཆུབ་ སེམས་དཔའ་ སེམས་དཔའ་ ཆེན་པོ་ རི འི་ ཕུག་ དང་ །_ ཟོམ་ དང་ །_ རི་སུལ་ དང་ །_ གསེབ་ དང་ །_ སྨན་ལྗོངས་ ན་ སེང་གེ འི་ མཆོག་ རྣམ་པར་ བསྒྱིངས་ ཤིང་ །_ ང་རོ་ རྣམ་པར་ སྒྲོགས་པ་ ལྟ་བུ འི་ མི འི་ དབང་པོ འི་ གཙུག་ གི་ ནོར་བུས །_ བཅོམ་ལྡན་འདས་ ལ་ ལེགས་ སོ་ ཞེས་ གསོལ་ ནས
བཅོམ་ལྡན་འདས་ ཀྱི་ ལྟར་ ཉན་པ་ དང་ །_ བཅོམ་ལྡན་འདས་ ཀྱིས་ དེ་ ལ་ བཀའ་ སྩལ་པ །_ རིགས་ ཀྱི་ བུ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ དང་པོ་ སེམས་བསྐྱེད་ པས་ དགེ་བ་ བཅུ འི་ ལས་ ཀྱི་ ལམ་ དག་ ལ་ མངོན་པར་ བརྩོན་པ ར་ བྱ འོ །_།
རིགས་ ཀྱི་ བུ་ དེ་ [81b]  ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ དགེ་བ་ བཅུ འི་ ལས་ ཀྱི་ ལམ་ དག་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན་
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ནི་ སྲོག་གཅོད་པ་ སྤངས་པ་ ཡིན །_
ལོག་པ ར་ ལྟ་བ འི་ བར་ དག་ སྤངས་པ་ ཡིན་ ནོ །_།
རིགས་ ཀྱི་ བུ་ དེ་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ སྲོག་གཅོད་པ་ སྤངས་པ་ ཇི་ལྟ་བུ་ ཡིན་ ཞེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
སྲོག་ ཅེས་བྱ་བ་ ནི་ ཐ་ན་ སྲོག་ཆགས་ གྲོག་སྦུར་ ཡན་ཆད་ ལ་ ཡང་ སྡུག་ ཅིང་ ཕངས་ ལ་ དགའ་ ཞིང་ ཡིད་ དུ་ འོང་བ་ ཡིན་ ཏེ །_
བདག་ ལ་ ཡང་ སྲོག་ འདི་ སྡུག་ ཅིང་ ཕངས་ ལ་ དགའ་ ཞིང་ ཡིད་ དུ་ འོང་བ་ ཡིན་ གྱིས་ སུ་ ཡང་ བདག་ ལ་ གསོད་པ་ འམ །_ གསོད་ དུ་ འཇུག་པ འམ །_ བསད་པ་ ལ་ རྗེས་སུ་ ཡི་ རང་བ ར་ མ་ གྱུར་ཅིག་ བདག་ གིས་ ཀྱང་ སུ་ ལ་ ཡང་ བསད་པ ར་ མི་ བྱ །_
གསོད་ དུ་ གཞུག་པ ར་ མི་ བྱ །_
གསོད་པ་ ལ་ རྗེས་སུ་ ཡི་ རང་བ ར་ མི་ བྱ འོ་ སྙམ་ མོ །_།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ སྲོག་གཅོད་པ་ སྤངས་པ་ ཡིན་ ནོ །_།
དེ་ ལ་ འདི་སྐད་ ཅེས་ བྱ་ སྟེ །_
མངལ་ ན་ གནས་པ་ ཡན་ཆད་ ཀྱང་ །_། ཀུན་ ལ་ སྲོག་ ནི་ སྡུག་པ འི་ ཕྱིར །_། བདག་ གི་ སྲོག་ ཕངས་ གང་ ཡིན་པ །_། དེ་ ནི་ སྲོག་ཆགས་ གསོད་ མི་ བྱེད །_།
དེ་ ལ་མ་ བྱིན་པ ར་ ལེན་པ་ སྤངས་པ་ ཇི་ལྟ་བུ་ ཡིན་ ཞེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
ནོར་ ཞེས་ བྱ་བ་ ནི་ ཐ་ན་ རིགས་ངན་ དང་ །_ གཡུང་པོ་ ཡན་ཆད་ ལ་ ཡང་ སྡུག་ ཅིང་ ཕངས་ ལ་ དགའ་ ཞིང་ ཡིད་ དུ་ འོང་བ་ ཡིན་ ཏེ །_
བདག་ ལ་ ཡང་ ནོར་ འདི་ སྡུག་ ཅིང་ ཕངས་ ལ་ དགའ་ ཞིང་ ཡིད་ དུ་ འོང་བ་ ཡིན་ གྱིས་ སུ་ ཡང་ བདག་ ལ་ འཕྲོག་པ འམ །_ འཕྲོག་ ཏུ་ འཇུག་པ འམ །_ ཕྲོགས་པ་ ལ་ རྗེས་སུ་ ཡི་ རང་བ ར་ མ་ གྱུར་ཅིག _།
བདག་ གིས་ ཀྱང་ སུ་ ལ་ ཡང་ དབྲོག་ པར་ མི་ བྱ །_
འཕྲོག་ ཏུ་ གཞུག་པ ར་ མི་ བྱ །_
ཕྲོགས་པ་ ལ་ རྗེས་སུ་ ཡི་ རང་བ ར་ མི་ བྱ འོ་ སྙམ་ མོ །_།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ མ་ བྱིན་པ ར་ ལེན་པ་ སྤངས་པ་ ཡིན་ ནོ །_།
དེ་ ལ་ འདི་སྐད་ ཅེས་ བྱ་ སྟེ །_
ཤིང་ དང་ བོང་བ་ ཡན་ཆད་ ལ །_། གཞན་ གྱི་ བོར་བ ར་ གྱུར་པ་ ཡང་ །_། གང་ ལ་ ཕ་ ཡི་ ནོར་ [82a]  སྡུག་པ །_། དེ་ ནི་ ནོར་ ལ་ འཕྲོག་ མི་ བྱེད །_།
དེ་ ལ་ འདོད་པ ས་ ལོག་པ ར་ གཡེམ་པ་ སྤངས་པ་ ཇི་ལྟ་བུ་ ཡིན་ ཞེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
ཆུང་མ་ ཞེས་ བྱ་བ་ ནི་ ཐ་ན་ དུད་འགྲོ འི་ སྐྱེ་གནས་ སུ་ གྱུར་པ་ རྣམས་ ལ་ ཡང་ །_ སྡུག་ ཅིང་ ཕངས་ ལ་ དགའ་ ཞིང་ ཡིད་ དུ་ འོང་བ་ ཡིན་ ཏེ །_
བདག་ ལ་ ཡང་ ཆུང་མ་ འདི་ སྡུག་ ཅིང་ ཕངས་ ལ་ དགའ་ ཞིང་ ཡིད་ དུ་ འོང་བ་ ཡིན་ གྱིས །_ སུ་ ཡང་ བདག་ ལ་ འཕྲོག་པ འམ །_ འཕྲོག་ ཏུ་ འཇུག་པ འམ །_ ཕྲོགས་པ་ ལ་ རྗེས་སུ་ ཡི་ རང་བ འམ །_ ནན་ གྱིས་ མནན་ ཏེ
དགའ་ དགུ ར་ ཡོངས་སུ་ ལོངས་ སྤྱད་པ ར་ མ་ གྱུར་ཅིག _།
བདག་ གིས་ ཀྱང་ སུ་ ལ་ ཡང་ དབྲོག་ པར་ མི་ བྱ །_
འཕྲོག་ ཏུ་ གཞུག་པ ར་ མི་ བྱ །_
ཕྲོགས་པ་ ལ་ རྗེས་སུ་ ཡི་ རང་བ ར་ མི་ བྱ །_
ནན་ གྱིས་ མནན་ ཏེ །_
དགའ་ དགུ ར་ ལོངས་ སྤྱད་པ ར་ མི་ བྱ འོ་ སྙམ་ མོ །_།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ འདོད་པ་ ལ་ ལོག་པ ར་ གཡེམ་པ་ སྤངས་པ་ ཡིན་ ནོ །_།
དེ་ ལ་ འདི་སྐད་ ཅེས་ བྱ་ སྟེ །_
བྲན་མོ ར་ གྱུར་པ་ ཡན་ཆད་ ཀྱང་ །_། གཞན་ གྱི་ བཞག་པ ར་ གྱུར་པ་ ལ །_། གང་ ལ་ རང་ གི་ ཆུང་མ་ སྡུག _།
དེ་ ནི་ ཆུང་མ་ འཕྲོག་ མི་ བྱེད །_།
དེ་ ལ་དུ་ སྨྲ་བ་ སྤངས་པ་ ཇི་ལྟ་བུ་ ཡིན་ ཞེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
བདེན་པ་ ཞེས་ བྱ་བ་ དེ་ ནི་ ཐ་ན་ གནོད་སྦྱིན་ དང་ །_ འབྱུང་པོ་ དང་ །_ ཤ་ཟ་ རྣམས་ ལ་ ཡང་ སྡུག་ ཅིང་ ཕངས་ ལ་ དགའ་ ཞིང་ ཡིད་ དུ་ འོང་བ་ ཡིན་ ཏེ །_
བདག་ ལ་ ཡང་ བདེན་པ་ འདི་ སྡུག་ ཅིང་ ཕངས་ ལ །_ དགའ་ ཞིང་ ཡིད་ དུ་ འོང་བ་ ཡིན་ གྱིས །_ སུ་ ཡང་ བདག་ ལ་དུ་ སྨྲ་བ ས་ སུན་ འབྱིན་པ འམ །_ སུན་ འབྱིན་ དུ་ འཇུག་པ འམ །_ སུན་ ཕྱུང་བ་ ལ་ རྗེས་སུ་ ཡི་ རང་བ ར་ མ་ གྱུར་ཅིག _།
བདག་ གིས་ ཀྱང་ སུ་ ལ་ ཡང་ དུ་ སྨྲ་བ ས་ སུན་ དབྱུང་བ ར་ མི་ བྱ །_
སུན་ འབྱིན་ དུ་ གཞུག་པ ར་ མི་ བྱ །_
སུན་ ཕྱུང་བ་ ལ་ རྗེས་སུ་ ཡི་ རང་བ ར་ མི་ བྱ འོ་ སྙམ་ མོ །_།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ དུ་ སྨྲ་བ་ སྤངས་པ་ ཡིན་ ནོ །_།
དེ་ ལ་ འདི་སྐད་ ཅེས་ བྱ་ སྟེ །_
གནོད་སྦྱིན་ འབྱུང་པོ་ ཡན་ཆད་ ཀྱང་ །_། གང་ ལ་ བདེན་པ ར་ སྨྲ་བ་ སྡུག _།
ཤེས་རབ་ ཅན་ དེ་ ཚིག་ གིས །_། [82b]  ལུས་ཅན་ རྣམས་ ལ་ སུན་ མི་ འབྱིན །_།
དེ་ ལ་ ཕྲ་མ འི་ ཚིག་ སྤངས་པ་ ཇི་ལྟ་བུ་ ཡིན་ ཞེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
ཕྲ་མ འི་ ཚིག་ ཅེས་བྱ་བ་ ནི །_ ཐ་ན་ གང་ཟག་ ཕྲ་མ་ ཅན་ རྣམས་ ལ་ ཡང་ ཡིད་ མི་ སྡུག་ ཅིང་ མི་ འདོད་ ལ །_ མི་ དགའ་ ཞིང་ ཡིད་ དུ་ མི་ འོང་བ་ ཡིན་ ཏེ །_
བདག་ ལ་ ཡང་ ཕྲ་མ འི་ ཚིག་ འདི་ མི་ སྡུག་ ཅིང་ མི་ འདོད་ ལ་ མི་ དགའ་ ཞིང་ ཡིད་ དུ་ མི་ འོང་བ་ ཡིན་ གྱིས །_ སུ་ ཡང་ བདག་ ལ་ ཕྲ་མ་ ཟེར་བ ས་ གླེང་བ འམ །_ གླེང་ དུ་ འཇུག་པ འམ །_ གླེངས་པ་ ལ་ རྗེས་སུ་ ཡི་ རང་བ ར་ མ་ གྱུར་ཅིག _།
བདག་ གིས་ ཀྱང་ སུ་ ལ་ ཡང་ ཕྲ་མ་ ཟེར་བ ས་ གླེང་བ ར་ མི་ བྱ །_
གླེང་ དུ་ གཞུག་པ ར་ མི་ བྱ །_
གླེངས་པ་ ལ་ རྗེས་སུ་ ཡི་ རང་བ ར་ མི་ བྱ འོ་ སྙམ་ མོ །_།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ཕྲ་མ འི་ ཚིག་ སྤངས་པ་ ཡིན་ ནོ །_།
དེ་ ལ་ ངག་ རྩུབ་པོ་ སྨྲ་བ་ སྤངས་པ་ ཇི་ལྟ་བུ་ ཡིན་ ཞེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
ངག་ རྩུབ་པོ་ ཞེས་ བྱ་བ་ ནི་ ཐ་ན་ གང་ཟག་ ངག་ རྩུབ་པོ་ དང་ ལྡན་པ་ རྣམས་ ལ་ ཡང་ མི་ སྡུག་ ཅིང་ མི་ འདོད་ ལ་ མི་ དགའ་ ཞིང་ ཡིད་ དུ་ མི་ འོང་བ་ ཡིན་ ཏེ །_
བདག་ ལ་ ཡང་ ངག་ རྩུབ་པོ་ འདི་ མི་ སྡུག་ ཅིང་ མི་ འདོད་ ལ་ མི་ དགའ་ ཞིང་ ཡིད་ དུ་ མི་ འོང་བ་ ཡིན་ གྱིས །_ སུ་ ཡང་ བདག་ ལ་ ངག་ རྩུབ་པོ་ སྨྲ་བ་ དང་ །_ གཏུམ་པ འི་ ཚིག་ དང་ །_ བརླང་བ འི་ ཚིག་ དང་ །_ མི་ བདེན་པ འི་ ཚིག་ གིས་ ཐོ་ འཚམ་པ འམ །_ ཐོ་ འཚམ་ དུ་ འཇུག་པ འམ །_ ཐོ་ འཚམས་པ་ ལ་ རྗེས་སུ་ ཡི་ རང་བ ར་ མ་ གྱུར་ཅིག _།
བདག་ གིས་ ཀྱང་ སུ་ ལ་ ཡང་ ངག་ རྩུབ་པོ་ སྨྲ་བ་ དང་ །_ གཏུམ་པ འི་ ཚིག་ དང་ །_ བརླང་བ འི་ ཚིག་ དང་ །_ མི་ བདེན་པ འི་ ཚིག་ གིས་ ཐོ་ བཙམ་པ ར་ མི་ བྱ །_
ཐོ་ བཙམ་ དུ་ གཞུག་པ ར་ མི་ བྱ །_
ཐོ་ བཙམས་པ་ ལ་ རྗེས་སུ་ ཡི་ རང་བ ར་ མི་ བྱ འོ་ སྙམ་ མོ །_།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ངག་ རྩུབ་པོ་ སྤངས་པ་ ཡིན་ ནོ །_།
དེ་ ལ་ འདི་སྐད་ ཅེས་ བྱ་ སྟེ །_
གང་དག་ སུ་ ཡང་ རུང་བ་ ལ །_། ཕྲ་མ་ ངག་ རྩུབ་ མི་ སྡུག་པ །_། དེ་ ནི་ ཕྲ་མ་ མི་ ཟེར་ ཏེ །_།
རྩུབ་པ འི་ ཚིག་ ཀྱང་ སྲུང་བ ར་ བྱེད །_།
དེ་ ལ་ ཚིག་ཀྱལ་པ་ སྤངས་པ་ ཇི་ལྟ་བུ་ ཡིན་ ཞེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ སེམས་ [83a]  དཔའ་ ཆེན་པོ་ དེ་ འདི་ སྙམ་ དུ་ སེམས་ ཏེ །_
ཚིག་ཀྱལ་པ་ ཞེས་ བྱ་བ་ ནི་ ཐ་ན་ གང་ཟག་ ཚིག་ཀྱལ་པ་ ཅན་ དག་ ལ་ ཡང་ མི་ སྡུག་ ཅིང་ མི་ འདོད་ ལ་ མི་ དགའ་ ཞིང་ ཡིད་ དུ་ མི་ འོང་བ་ ཡིན་ ཏེ །_
བདག་ ལ་ ཡང་ ཚིག་ཀྱལ་པ་ འདི་ མི་ སྡུག་ ཅིང་ མི་ འདོད་ ལ །_ མི་ དགའ་ ཞིང་ ཡིད་ དུ་ མི་ འོང་ བ་ ཡིན་ གྱིས །_ སུ་ ཡང་ བདག་ ལ་ ཚིག་ཀྱལ་པ་ སྨྲས་པ ས་ དྲན་པ ར་ བྱེད་པ འམ །_ དྲན་པ ར་ བྱེད་ དུ་ འཇུག་པ འམ །_ དྲན་པ ར་ བྱས་པ་ ལ་ རྗེས་སུ་ ཡི་ རང་བ ར་ མ་ གྱུར་ཅིག _།
བདག་ གིས་ ཀྱང་ སུ་ ལ་ ཡང་ ཚིག་ཀྱལ་པ་ སྨྲ་བ ས་ དྲན་པ ར་ མི་ བྱ །_
དྲན་པ ར་ བྱེད་ དུ་ མི་ གཞུག _།
དྲན་པ ར་ བྱས་པ་ ལ་ རྗེས་སུ་ ཡི་ རང་བ ར་ མི་ བྱ འོ་ སྙམ་ མོ །_།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ཚིག་ཀྱལ་པ་ སྤངས་པ་ ཡིན་ ནོ །_།
དེ་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ བརྣབ་སེམས་ སྤངས་པ་ ཇི་ལྟ་བུ་ ཡིན་ ཞེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
བརྣབ་སེམས་ ཞེས་ བྱ་བ་ ནི་ ཐ་ན་ གང་ཟག་ བརྣབ་སེམས་ ཅན་ རྣམས་ ལ་ ཡང་ མི་ སྡུག་ ཅིང་ མི་ འདོད་ ལ་ མི་ དགའ་ ཞིང་ ཡིད་ དུ་ མི་ འོང་བ་ ཡིན་ ཏེ །_
བདག་ ལ་ ཡང་ བརྣབ་སེམས་ འདི་ མི་ སྡུག་ ཅིང་ མི་ འདོད་ ལ་ མི་ དགའ་ ཞིང་ ཡིད་ དུ་ མི་ འོང་བ་ ཡིན་ གྱིས །_ སུ་ ཡང་ བདག་ ལ་ བརྣབ་ སེམས་ ཀྱི་ ཚིག་ གིས་ རྗོད་པ འམ །_ རྗོད་ དུ་ འཇུག་པ འམ །_ བརྗོད་པ་ ལ་ རྗེས་སུ་ ཡི་ རང་བ ར་ མ་ གྱུར་ཅིག _།
བདག་ གིས་ ཀྱང་ སུ་ ལ་ ཡང་ བརྣབ་སེམས་ ཀྱི་ ཚིག་ གིས་ བརྗོད་པ ར་ མི་ བྱ །_
རྗོད་ དུ་ གཞུག་པ ར་ མི་ བྱ །_
བརྗོད་པ་ ལ་ རྗེས་སུ་ ཡི་ རང་བ ར་ མི་ བྱ འོ་ སྙམ་ མོ །_།
རིགས་ ཀྱི་ བུ་ དེ་ལྟ ར་ ན་ བྱང་ ཆུབ་ སེམས་དཔའ་ སེམས་དཔའ་ ཆེན་པོ་ བརྣབ་སེམས་ སྤངས་པ་ ཡིན་ ནོ །_།
དེ་ ལ་ འདི་སྐད་ ཅེས་ བྱ་ སྟེ །_
ཀྱལ་པ འི་ ཚིག་ དང་ བརྣབ་སེམས་ གཉིས །_། གང་ཞིག་ བདག་ཉིད་ མི་འདོད་པ །_། དེ་ ནི་ ཀྱལ་པ འི་ ཚིག་ མི་སྨྲ །_། བརྣབ་སེམས་ ཀྱང་ ནི་ སྲུང་བ ར་ བྱེད །_།
དེ་ ལ་ གནོད་སེམས་ སྤངས་པ་ ཇི་ལྟ་བུ་ ཡིན་ ཞེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
གནོད་སེམས་ ཞེས་ བྱ་བ་ ནི་ ཐ་ན་ གང་ཟག་ གནོད་སེམས་ སུ་ གྱུར་པ འི་ སེམས་ དང་ ལྡན་པ་ རྣམས་ ལ་ ཡང་ །_ མི་ སྡུག་ ཅིང་ མི་ འདོད་ ལ་ མི་ དགའ་ ཞིང་ ཡིད་ དུ་ མི་ འོང་བ་ ཡིན་ ཏེ
བདག་ ལ་ ཡང་ [83b]  གནོད་སེམས་ འདི་ མི་ སྡུག་ ཅིང་ མི་ འདོད་ ལ་ མི་ དགའ་ ཞིང་ ཡིད་ དུ་ མི་ འོང་བ་ ཡིན་ གྱིས །_ སུ་ ཡང་ བདག་ ལ་ གནོད་སེམས་ ཀྱི་ ཚིག་ གིས་ འཆད་པ འམ །_ འཆད་ དུ་ འཇུག་པ འམ །_ བཤད་པ་ ལ་ རྗེས་སུ་ ཡི་ རང་བ ར་ མ་ གྱུར་ཅིག _།
བདག་ གིས་ ཀྱང་ སུ་ ལ་ ཡང་ གནོད་སེམས་ ཀྱི་ ཚིག་ གིས་ བཤད་ པ ར་ མི་ བྱ །_
འཆད་ དུ་ གཞུག་པ ར་ མི་ བྱ །_
བཤད་པ་ ལ་ རྗེས་སུ་ ཡི་ རང་བ ར་ མི་ བྱ འོ་ སྙམ་ མོ །_།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ གནོད་སེམས་ སྤངས་པ་ ཡིན་ ནོ །_།
དེ་ ལ་ ལོག་པ ར་ ལྟ་བ་ སྤངས་པ་ ཇི་ལྟ་བུ་ ཡིན་ ཞེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
ལོག་པ ར་ ལྟ་བ་ ཞེས་ བྱ་བ་ ནི་ ཐ་ན་ གང་ཟག་ ལོག་པ ར་ ཞུགས་པ་ རྣམས་ ལ་ ཡང་ མི་ སྡུག་ ཅིང་ མི་ འདོད་ ལ་ མི་ དགའ་ ཞིང་ ཡིད་ དུ་ མི་ འོང་བ་ ཡིན་ ཏེ །_
བདག་ ལ་ ཡང་ ལོག་པ ར་ ལྟ་བ་ འདི་ མི་ སྡུག་ ཅིང་ མི་ འདོད་ ལ་ མི་ དགའ་ ཞིང་ ཡིད་ དུ་ མི་ འོང་ བ་ ཡིན་ གྱིས །_ སུ་ ཡང་ བདག་ ལ་ ལོག་པ ར་ ལྟ་བ འི་ ཚིག་ གིས་ སྟོན་པ འམ །_ སྟོན་ དུ་ འཇུག་པ འམ །_ བསྟན་པ་ ལ་ རྗེས་སུ་ ཡི་ རང་བ ར་ མ་ གྱུར་ཅིག _།
བདག་ གིས་ ཀྱང་ སུ་ ལ་ ཡང་ ལོག་པ ར་ ལྟ་བ འི་ ཚིག་ གིས་ བསྟན་པ ར་ མི་ བྱ །_
སྟོན་ དུ་ གཞུག་པ ར་ མི་ བྱ །_
བསྟན་པ་ ལ་ རྗེས་ སུ་ ཡི་ རང་བ ར་ མི་ བྱ འོ་ སྙམ་ མོ །_།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ལོག་པ ར་ ལྟ་བ་ སྤངས་པ་ ཡིན་ ནོ །_།
དེ་ ལ་ འདི་སྐད་ ཅེས་ བྱ་ སྟེ །_
གནོད་སེམས་ ལོག་པ ར་ ལྟ་བ་ གཉིས །_། ཡོང་ གིས་ མི་ འདོད་ གང་ཡིན་པ །_ དེ་ ནི་ གནོད་སེམས་ མི་ བྱེད་ དེ །_།
གང་ ལ འང་ ལོག་པ ར་ མི་ འཇུག་ གོ །_།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ནི་ དགེ་བ་ བཅུ འི་ ལས་ ཀྱི་ ལམ་ འདི་དག་ ལ་ མངོན་པར་ བརྩོན་པ ར་ བྱེད་ དོ །_།
དགེ་བ་ བཅུ འི་ ལས་ ཀྱི་ ལམ་བསྟན་པ་ འདི་ བཤད་པ་ ན་ སེམས་ཅན་ དཔག་ ཏུ་ མེད་ གྲངས་མེད་པ་ དག་ བླ་ ན་ མེད་པ་ ཡང་དག་ པར་ རྫོགས་པ འི་ བྱང་ཆུབ་ ཏུ་ སེམས་སྐྱེས་ སོ །_།
སངས་རྒྱས་ ཀྱི་ ཆོས་ ཐམས་ཅད་ ཀྱི་ རྒྱན་ དང་ །_ སྤུད་པ་ དང་ །_ ལྷབ་ལྷུབ་ བཀོད་པ་ ཞེས་ བྱ་བ་ ཐེག་པ་ ཆེན་པོ འི་ མདོ་ ལས་ ལེའུ་ དང་པོ འོ །།_།།
རིགས་ ཀྱི་ བུ་ གཞན་ ཡང་ བྱང་ཆུབ་ སེམས་དཔའ་ [84a]  སེམས་དཔའ་ ཆེན་པོ་ དང་པོ་ སེམས་བསྐྱེད་ པས་ ནི་ ཕ་རོལ་ ཏུ་ ཕྱིན་པ་ བཅུ་ ལ་ མངོན་པར་ བརྩོན་པ ར་ བྱ འོ །_།
བཅུ་ གང་ཞེ་ན །_ འདི་ལྟ་སྟེ །_
སྦྱིན་པ འི་ ཕ་རོལ་ ཏུ་ ཕྱིན་པ་ དང་ །_ ཚུལ་ཁྲིམས་ ཀྱི་ ཕ་རོལ་ ཏུ་ ཕྱིན་པ་ དང་ །_ བཟོད་པ འི་ ཕ་རོལ་ ཏུ་ ཕྱིན་པ་ དང་ །_ བརྩོན་ འགྲུས་ ཀྱི་ ཕ་རོལ་ ཏུ་ ཕྱིན་པ་ དང་ །_ བསམ་གཏན་ གྱི་ ཕ་རོལ་ ཏུ་ ཕྱིན་པ་ དང་ །_ ཤེས་རབ་ ཀྱི་ ཕ་རོལ་ ཏུ་ ཕྱིན་པ་ དང་ །_ ཐབས་ དང་ །_ སྨོན་ལམ་ དང་ །_ སྟོབས་ དང་ །_ ཡེ་ཤེས་ ཀྱི་ ཕ་རོལ་ ཏུ་ ཕྱིན་པ འོ །_།
རིགས་ ཀྱི་ བུ་ དེ་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ཕ་རོལ་ ཏུ་ ཕྱིན་ པ་ བཅུ་པོ་ དེ་དག་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ནི་ སྦྱིན་པ་ སྦྱིན་པ ར་ བྱེད །_
ཚུལ་ཁྲིམས་ སྲུང་བ ར་ བྱེད །_
བཟོད་པ་ སྒོམ་པ ར་ བྱེད །_
བརྩོན་འགྲུས་ རྩོམ་པ ར་ བྱེད །_
བསམ་གཏན་ ལ་ བསམ་གཏན་ དུ་ བྱེད །_
ཤེས་རབ་ འབར་བ ར་ བྱེད །_
ཐབས་ ལ་ མཁས་པ ར་ བྱེད །_
སྨོན་ལམ་ འདེབས་པ ར་ བྱེད །_
སྟོབས་ ལ་ འཇུག་པ ར་ བྱེད །_
ཡེ་ཤེས་ ལ་ འཇུག་པ ར་ བྱེད་ དོ །_།
རིགས་ ཀྱི་ བུ་ དེ་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ སྦྱིན་པ འི་ ཕ་རོལ་ ཏུ་ ཕྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ ཟས་ དང་ །_ སྐོམ་ དང་ །_ བཞོན་པ་ དང་ །_ གོས་ དང་ །_ རྒྱན་ སྦྱིན་པ་ ལ་ མངོན་པར་ བརྩོན་པ ར་ བྱེད་པ་ ནས་ རྐང་ སྦྱིན་པ འི་ བར་ དག་ ལ་ མངོན་པར་ བརྩོན་པ ར་ བྱེད་ དོ །_།
རིགས་ ཀྱི་ བུ་ དེ་ ལ་ བྱང་ཆུབ་ སེམས་ དཔའ་ ཟས་སྦྱིན་པ་ དག་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
ཟས་སྦྱིན་པ་ ཞེས་ བྱ་བ་ དེ་ ནི་ ཚེ་ དང་ །_ ཁ་དོག་ དང་ །_ སྟོབས་ དང་ །_ བདེ་བ་ འགྲུབ་པ ར་ འགྱུར་བ འི་ ཚིག་ ཡིན་ ནོ །_།
དེ་ལྟ་བས་ན་ བདག་ གིས་ ཟས་སྦྱིན་པ་ ལ་ མངོན་པར་ བརྩོན་པ ར་ བྱ་ དགོས་ ཏེ །_
བདག་ གིས་ ཟས་ ཀྱི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེས་ ཟས་ ཀྱི་ སྦྱིན་པ་ དེ་ བྱིན་པ ས་ ཚེ་ བྱིན་པ་ དང་ །_ བདེ་བ་ བྱིན་པ ར་ འགྱུར་ རོ །_།
དེ་ནས་ དེ འི་ ཚེ་ བཅོམ་ལྡན་འདས་ ཀྱིས་ ཚིགས་ སུ་ བཅད་པ་ འདི་དག་ བཀའ་ [84b]  སྩལ་ ཏོ །_།
ཁ་ཟས་ སྦྱིན་པ་ བྱིན་ ན་ ནི །_། དེས་ན་ ཚེ་ དང་ཁ་ དོག་ དང་ །_། སྟོབས་ དང་ བདེ་བ་ ལྔ་པ་ སྤོབས །_།
ཤེས་རབ་ ཅན་ གྱིས་ བྱིན་པ་ ཡིན །_།
ཁ་ཟས་ བྱིན་པ ས་ དགའ་བ་ དང་ །_། ཚེ་རིང་ སྟོབས་ལྡན་ བདེ་སྐྱིད་ འགྱུར །_།
སྐྱིད་ ཅིང་ བརྟེན་པ་ དེ་དག་ ནི །_། ཐོགས་མེད་ སྤོབས་ དང་ ལྡན་པ ར་ འགྱུར །_།
ཕྱུག་ ཅིང་ ནོར་ མང་ དཔལ་ དང་ ལྡན །_།
མི་ ནི་ དེས་ ཤིང་ བློ་ལྡན་ ལ །_། བསོད་ནམས་ ལྡན་ ཞིང་ མཁས་ ལ་ ཞི །_།
ཁ་ཟས་ བྱིན་པ ས་ དེ་ལྟ ར་ འགྱུར །_།
དེ་ ལ་ སྐོམ་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
སྐོམ་ སྦྱིན་པ་ ཞེས་ བྱ་བ་ དེ་ ནི་ ཉོན་མོངས་པ འི་ སྲེད་པ་ ཐམས་ཅད་ སེལ་བར་ འགྱུར་བ འི་ ཚིག་ ཡིན་ ཏེ །_
དེ་ལྟ་བས་ན་ བདག་ གིས་ སྐོམ་ གྱི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ སྐོམ་ གྱི་ སྦྱིན་པ་ དེ་ སྦྱིན་པ་ ན །_
སངས་རྒྱས་ ཀྱིས་ བསྔགས་པ འི་ སྨོན་ལམ་ བཞིན་ དུ་ སྐོམ་ གྱི་ སྦྱིན་པ་ འདི ས་ ན །_
བདག་ སེམས་ཅན་ ཐམས་ཅད་ ཀྱི་ ཉོན་མོངས་པ་ སྲེད་པ འི་ རྒྱ་མཚོ་ ཐམས་ཅད་ སྐེམས་ པར་ བྱེད་པ ར་ གྱུར་ཅིག _།
རྣམ་པར་ གྲོལ་བ འི་ རོ འི་ སྐོམ་ གྱིས་ ཀྱང་ ཚིམ་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
འདི་ ལ་ ཚིག་ ཕྱི་མ་ ཡང་ ཡོད་ དེ །_
རྒ་ཤི འི་ ཆུ་སྲིན་ གྱིས་ དཀྲུགས་པ འི །_། ཉོན་མོངས་ སྲེད་པ འི་ མཚོ་ སྐེམས་ ནས །_།
རྣམ་གྲོལ་ རོ་ ཡི་ སྐོམ་ གྱིས་ ནི །_། མི་ རྣམས་ བདག་ གིས་ ཚིམ་པ ར་ བྱ །_།
སྐོམ་ བྱིན་པ ས་ ནི་ མཁས་པ་ དེ །_།
ཀུན་ ཏུ་ འབར་ ཞིང་ རབ་ འབར་བ འི །_། ཉམ་ང ར་ མི་ སྐྱེ་ ཞིང་ །_། སྐོམ་པ འི་ གནོད་པ་ འབྱུང་ མི་ འགྱུར །_།
དེ་ ལ་ བཞོན་པ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
བཞོན་པ འི་ སྦྱིན་པ་ ཞེས་ བྱ་བ་ དེ་ ནི་ བདེ་བ་ དང་ །_ རྫུ་འཕྲུལ་ གྱི་ གཞི་ ཐམས་ཅད་ སྤུད་ པ འི་ ཚིག་ ཡིན་ གྱིས །_ བདག་ གིས་ བཞོན་པ འི་ སྦྱིན་པ་ སྦྱིན་པ ར་ བྱ་ སྟེ །_
བཞོན་པ་ ཤིང་རྟ འམ །_ བཞོན་པ་ ཁྱོགས་ སམ །_ བཞོན་པ་ རྟ འམ །_ བཞོན་པ་ གླང་པོ་ཆེ འམ །_ ལྷ་མ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ བཞོན་པ འི་ སྦྱིན་པ་ དེ་དག་ སྦྱིན་པ་ ན །_
སངས་ [85a]  རྒྱས་ ཀྱིས་ བསྔགས་པ འི་ སྨོན་ལམ་ བཞིན་ དུ་ བཞོན་པ འི་ སྦྱིན་པ་ འདི ས་ ན་ བདག་ སེམས་ཅན་ ཐམས་ཅད་ ཀྱི་ བདེ་བ་ དང་ །_ རྫུ་འཕྲུལ་ གྱི་ གཞི་ ཐམས་ཅད་ སྡུད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ ཅེས་ བྱ་ སྟེ །_
བཞོན་པ་ ཤིང་རྟ་ བྱིན་པ་ ཡིས །_། རྟག་ ཏུ་ སེམས་ཅན་ ཐམས་ཅད་ ཀྱིས །_། ཐེག་པ་ ཆེན་པོ་ ཐོབ་ གྱུར་ ཅིང་ །_། རྫུ་འཕྲུལ་ རྐང་པ་ ཐོབ་པ ར་ ཤོག _།
བཞོན་པ་ སྦྱིན་པ ས་ དྲང་སྲོང་ ཆེ །_།
སངས་རྒྱས་ ཞིང་ ནས་ཞིང་ དག་ ཏུ །_། བློ་ལྡན་ བྱ་ ཡི་ ཤུགས་ འདྲ་བ ར །_། རྫུ་འཕྲུལ་ གྱིས་ ནི་ མཁའ་ ལ་ འགྲོ །_།
དེ་ ལ་ གོས་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
གོས་ སྦྱིན་པ་ ཞེས་ བྱ་བ་ དེ་ ནི་ ངོ་ཚ་ ཤེས་པ་ དང་ །_ ཁྲེལ་ཡོད་པ་ དང་ །_ མདོག་ ཡོངས་སུ་ དག་པ ར་ བྱེད་པ འི་ ཚིག་ ཡིན་ གྱིས །_ བདག་ གིས་ གོས་ ཀྱི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ གོས་ ཀྱི་ སྦྱིན་པ་ དེ་ སྦྱིན་པ་ ན །_
སངས་རྒྱས་ ཀྱིས་ གནང་བ འི་ སྨོན་ལམ་ བཞིན་ དུ་ གོས་ ཀྱི་ སྦྱིན་པ་ འདི ས་ ན་ བདག་ སེམས་ཅན་ ཐམས་ཅད་ ཀྱི་ ངོ་ཚ་ ཤེས་པ་ དང་ །_ ཁྲེལ་ཡོད་པ་ དང་ །_ མདོག་ ཡོངས་སུ་ དག་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
འདི་ ལ་ ཚིག་ ཕྱི་མ་ ཡང་ ཡོད་ དེ །_
གོས་ ཀྱི་ སྦྱིན་པ་ འདི ས་ ན་ བདག _། སེམས་ཅན་ ཀུན་ གྱི་ ངོ་ཚ་ ཤེས །_།
ཁྲེལ་ཡོད་པ་ ནི་ སྦྱོང་བ་ དང་ །_། མདོག་ ཀྱང་ དག་པ ར་ བྱེད་ གྱུར་ཅིག _།
གོས་ སྦྱིན་ ཤིན་ཏུ་ དཔལ་ དང་ ལྡན །_།
རྟག་ ཏུ་ རིགས་ལྡན་ གཟུགས་ བཟང་ ཞིང་ །_། མི་ དེ་ ངོ་ཚ་ ཤེས་པ ར་ འགྱུར །_།
མི་ ནི་ གྲགས་ ལྡན་ སྐལ་ དང་ ལྡན །_།
དེ་ ལ་ རྒྱན་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
རྒྱན་ བྱིན་པ་ ཞེས་ བྱ་བ་ དེ་ ནི་ སྐྱེས་བུ་ ཆེན་པོ འི་ མཚན་ སུམ་ ཅུ་རྩ་གཉིས་ དང་ །_ དཔེ་བྱད་ བཟང་པོ་ བརྒྱད་ཅུ་ ཡོངས་སུ་ རྫོགས་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ རྒྱན་ གྱི་ སྦྱིན་པ་ གསེར་ གྱི་ རྒྱན་ ནམ །_ ནོར་བུ འམ །_ མུ་ཏིག་ གམ །_ བཻ་ དཱུརྱའམ །_ དུང་ ངམ །_ མན་ཤེལ་ ལམ །_ བྱི་རུ འི་ རྒྱན་ སྦྱིན་པ་ སྦྱིན་པ ར་ བྱ་ [85b]  གོར་མ་ཆག་ སྙམ་ མོ །_།
དེ་ རྒྱན་ གྱི་ སྦྱིན་པ་ དེ་ སྦྱིན་པ་ ན །_
སངས་རྒྱས་ ཀྱིས་ གསུངས་པ འི་ སྨོན་ལམ་ བཞིན་ དུ །_ རྒྱན་ གྱི་ སྦྱིན་པ་ འདི ས་ ན་ བདག་ གིས་ སེམས་ཅན་ ཐམས་ཅད་ ཀྱི་ ལུས་ མཚན་ དང་ དཔེ་བྱད་ བཟང་པོ་ དག་ གིས་ བརྒྱན་པ་ མཐོང་བ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
གསེར་ གྱི་ རྒྱན་ ནི་ བྱིན་པ་ ཡིས །_། མཚན་ རྣམས་ ཀྱིས་ ནི་ བརྒྱན་པ་ ཡི །_། སེམས་ཅན་ ཐམས་ཅད་ མཐོང་ གྱུར་ ཅིང་ །_། བདག་ ཀྱང་ བྱང་ཆུབ་ ཚོལ་ བར་ ཤོག _།
ནོར་བུ་ མུ་ཏིག་ བྱིན་པ ས་ ནི །_། གང་དང་གང་ དུ་ དེ་ སྐྱེ་བ །_། སྐྱེ་གནས་ དེ་ དང་ དེ་ དག་ ཏུ །_། རིན་ཆེན་ ཆར་ ནི་ འབབ་པ ར་ འགྱུར །_།
དེ་ ལ་མ ར་ མེ་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
མར་མེ་ སྦྱིན་པ་ ཞེས་ བྱ་བ་ དེ་ ནི་ ལྷ འི་ མིག་ ཡོངས་སུ་ དག་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ མར་མེ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ མར་མེ འི་ སྦྱིན་པ་ དེ་ སྦྱིན་པ་ ན་ སངས་རྒྱས་ ཀྱིས་ བསྟན་པ འི་ སྨོན་ལམ་ བཞིན་ དུ་མ ར་ མེ་ སྦྱིན་པ་ འདི ས་ ན །_
བདག་ སེམས་ཅན་ ཐམས་ཅད་ ཀྱི་ ལྷ འི་ མིག་ ཡོངས་སུ་ དག་པ ར་ འགྱུར་བ འི་ དོན་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
ཀུན་མཁྱེན་ ཡེ་ཤེས་ འགྱུར་བ་ ཡི །_། མར་མེ་ སྦྱིན་པ་ དེས་ན་ བདག _། སེམས་ཅན་ ཀུན་ གྱི་ ལྷ་ ཡི་ མིག _། རྣམ་པར་ དག་པ ར་ བྱེད་ གྱུར་ཅིག _།
མི་ དེ་ མར་མེ་ སྦྱིན་པ་ ཡིས །_། འཇིག་རྟེན་ དག་ ན་ དུས་ ཀུན་ ཏུ །_། སངས་རྒྱས་ རྣམས་ ཀྱི་ སྤྱན་ ལྔ་ དང་ །_། རིམ་གྱིས་ སུ་ ནི་ ལྡན་པ ར་ འགྱུར །_།
དེ་ ལ་ རོལ་མོ འི་ སྒྲ་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
རོལ་མོ འི་ སྒྲ འི་ སྦྱིན་པ་ ཞེས་ བྱ་བ་ དེ་ ནི་ ལྷ འི་ རྣ་བ་ ཡོངས་སུ་ རྫོགས་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ རོལ་མོ འི་ སྒྲ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ རོལ་མོ འི་ སྒྲ འི་ སྦྱིན་པ་ དེ་ སྦྱིན་པ་ ན །_
སངས་རྒྱས་ རྣམ་པར་ རོལ་པ འི་ སྨོན་ལམ་ བཞིན་ དུ །_ རོལ་མོ འི་ སྒྲ འི་ སྦྱིན་པ་ འདི ས་ ན་ བདག་ སེམས་ཅན་ ཐམས་ཅད་ ཀྱི་ ལྷ འི་ རྣ་བ་ ཡོངས་སུ་ རྫོགས་པ ར་ [86a]  བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
རོལ་མོ འི་ སྒྲ་ བྱིན་ དེས་ན་ བདག _། སེམས་ཅན་ ཀུན་ ལ་ ལྷ་ རྣ་ དང་ །_། སངས་རྒྱས་ བྱང་ཆུབ་ འགྲོ་ཕན་པ །_། རབ་ཏུ་ རྫོགས་པ ར་ བྱེད་ གྱུར་ཅིག _།
རོལ་མོ་ སྒྲ་ ནི་ བྱིན་པ ས་ ན །_།
རྫོགས་པ འི་ སངས་རྒྱས་ གྲགས་ ལྡན་པ །_། དཔའ་བོ་ རྣམས་ ཀྱི་ ལྷ་ ཡི་ སྙན །_།
གང་ དུ་ སྐྱེས་པ་ དེ་ ཡིས་ འཐོབ །_།
དེ་ ལ་ སྤོས་ དང་ །_ ཕྱེ་མ་ དང་ །_ བྱུག་པ་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
སྤོས་ དང་ །_ ཕྱེ་མ་ དང་ །_ བྱུག་པ་ སྦྱིན་པ་ ཞེས་ བྱ་བ་ དེ་ ནི་ ཚུལ་ཁྲིམས་ དང་ །_ ཐོས་པ་ དང་ །_ ཏིང་ངེ་འཛིན་ གྱི་ སྤོས་ དང་ །_ ཕྱེ་མ་ དང་ །_ བྱུག་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ སྤོས་ དང་ །_ ཕྱེ་མ་ དང་ །_ བྱུག་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ སྤོས་ དང་ །_ ཕྱེ་མ་ དང་ །_ བྱུག་པ འི་ སྦྱིན་པ་ དེ་ སྦྱིན་པ་ ན །_
སངས་རྒྱས་ ཀྱིས་ དགོངས་པ འི་ སྨོན་ལམ་ བཞིན་ དུ་ སྤོས་ དང་ །_ ཕྱེ་མ་ དང་ །_ བྱུག་པ འི་ སྦྱིན་པ་ འདི ས་ ན་ བདག་ གིས་ སེམས་ཅན་ ཐམས་ཅད་ ཚུལ་ཁྲིམས་ དང་ །_ ཐོས་པ་ དང་ །_ ཏིང་ངེ་འཛིན་ གྱི་ སྤོས་ ཀྱིས་ བྱུག་ པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ ཅེས་ བྱ་ སྟེ །_
སྤོས་ དང་ ཕྱེ་མ་ བྱིན་པ་ དང་ །_ བྱུག་པ་ དག་ ནི་ བྱིན་པ་ ཡིས །_། ཚུལ་ཁྲིམས་ ཐོས་ དང་ ཏིང་ངེ་འཛིན །_། ལུས་ཅན་ རྣམས་ ཀྱིས་ ཐོབ་ གྱུར་ཅིག _།
སྤོས་ དང་ ཕྱེ་མ་ བྱིན་པ་ དང་ །_། བྱུག་པ་ བྱིན་ པ ས་ སྐྱོབ་ རྣམས་ ཀྱི །_། ལྷ་ ཡི་ ཤངས་ དང་ ལྷ་ ཡི་ སྐུ །_། སྐྱོན་མེད་ དེ་ ཡིས་ འཐོབ་པ ར་ འགྱུར །_།
དེ་ ལ་ མེ་ཏོག་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
མེ་ཏོག་ དང་ །_ མེ་ཏོག་ ཕྲེང་ གི་ སྦྱིན་ པ་ ཞེས་ བྱ་བ་ དེ་ ནི་ གཟུངས་ དང་ །_ སྤོབས་པ་ དང་ །_ བྱང་ཆུབ་ ཀྱི་ ཡན་ལག་ རིན་པོ་ཆེ འི་ མེ་ཏོག་ ཐོབ་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ མེ་ཏོག་ དང་ །_ མེ་ཏོག་ ཕྲེང་ གི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ མེ་ཏོག་ དང་ །_ མེ་ཏོག་ ཕྲེང་ གི་ སྦྱིན་པ་ དེ་ སྦྱིན་ [86b]  པ་ ན །_
སངས་རྒྱས་ ཀྱིས་ གསུངས་པ འི་ སྨོན་ལམ་ བཞིན་ དུ་ མེ་ཏོག་ དང་ །_ མེ་ཏོག་ ཕྲེང་ གི་ སྦྱིན་པ་ འདི ས་ ན །_
བདག་ གིས་ སེམས་ཅན་ ཐམས་ཅད་ ཀྱི་ ལུས་ གཟུངས་ དང་ །_ སྤོབས་པ་ དང་ །_ བྱང་ཆུབ་ ཀྱི་ ཡན་ལག་ རིན་པོ་ཆེ འི་ མེ་ཏོག་ གིས་ བརྒྱན་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
མེ་ཏོག་ མེ་ཏོག་ ཕྲེང་ བྱིན་པ ས །_། མྱུར་བ ར་ རྣམ་པ་ ཐམས་ཅད་ དུ །_། བྱང་ཆུབ་ ཡན་ལག་ མེ་ཏོག་ གིས །_། ལུས་ཅན་ ཀུན་ ལ་ བརྒྱན་པ ར་ ཤོག _།
མེ་ཏོག་ མེ་ཏོག་ ཕྲེང་ བྱིན་པ ས །_། གང་དང་གང་ དུ་ སྐྱེས་ པ་ དེར །_། རྒྱལ་པོ་ བློན་པོ་ ཞང་བློན་ གྱིས །_། རྟག་ ཏུ་ མཆོད་ ཅིང་ རིམ་གྲོ་ བྱེད །_།
དེ་ ལ་ རོ་ བྲོ་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
རོ་ བྲོ་བ་ སྦྱིན་པ་ ཞེས་ བྱ་བ་ དེ་ ནི་ རོ་ བྲོ་བ འི་ མཆོག་ ཏུ་ འགྱུར་བ འི་ སྐྱེས་བུ་ ཆེན་པོ འི་ མཚན་ དུ་ འགྱུར་བ འི་ ཚིག་ ཡིན་ གྱིས །_ བདག་ གིས་ རོ་ བྲོ་བ འི་ སྦྱིན་པ་ རྒུན་ གྱི་ རོ འམ །_ བུ་རམ་ཤིང་ གི་ རོ འམ །_ སྦྲང་རྩི འི་ རོ འམ །_ མར་ གྱི་ རོ འམ །_ འབྲུ་མར་ གྱི་ རོ འམ །_ ལན་ཚྭ འི་ རོ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ རོ་ བྲོ་བ འི་ སྦྱིན་པ་ དེ་ སྦྱིན་པ་ ན །_
སངས་རྒྱས་ ཀྱིས་ བསྔགས་པ འི་ སྨོན་ལམ་ བཞིན་ དུ །_ རོ འི་ སྦྱིན་པ་ འདི ས་ ན །_
བདག་ གིས་ སེམས་ཅན་ ཐམས་ཅད་ ལ་ རོ་ བྲོ་བ འི་ མཆོག་ ཏུ་ འགྱུར་བ འི་ སྐྱེས་བུ་ ཆེན་པོ འི་ མཚན་ ཡོངས་སུ་ རྫོགས་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ ཅེས་ བྱ་ སྟེ །_
རོ་ ཡི་ སྦྱིན་པ ས་ སེམས་ཅན་ ཀུན །_། ཀུན་མཁྱེན་ རོ་ ཡི་ སྙིང་པོ་ ཡིས །_། རྫོགས་ སངས་རྒྱས་པ འི་ བྱང་ཆུབ་ ཀྱི །_། སྤྱོད་པ་ ཡོངས་སུ་ རྫོགས་ གྱུར་ཅིག _།
རོ་ ཡི་ སྦྱིན་པ ས་ ཡིད་གཞུངས་ ཤིང་ །_། དྲན་ ལྡན་ བློ་གྲོས་ རྒྱ་མཚོ་ བཞིན །_། དེས་ ནི་ རོ་ ཡི་ རྣམ་ གྲངས་ འཐོབ །_།
ལྷུན་ གྱིས་ གྲུབ་པ ར་ ལོངས་སྤྱོད་ ལྡན །_།
དེ་ ལ་ གནས་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
གནས་ སྦྱིན་པ་ ཞེས་ བྱ་བ་ དེ་ ནི་ སེམས་ཅན་ ཐམས་ཅད་ ཀྱི་ གནས་ དང་ །_ སྐྱོབ་ [87a]  པ་ དང་ །_ གླིང་ དང་ །_ སྐྱབས་ དང་ །_ དཔུང་གཉེན་ དུ་ འགྱུར་བ འི་ ཚིག་ ཡིན་ གྱིས །_ བདག་ གིས་ གནས་ ཀྱི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ གནས་ ཀྱི་ སྦྱིན་པ་ དེ་ སྦྱིན་པ་ ན །_
སངས་རྒྱས་ ཀྱིས་ དམིགས་པ འི་ སྨོན་ལམ་ བཞིན་ དུ་ གནས་ ཀྱི་ སྦྱིན་པ་ འདི ས་ ན་ བདག་ སེམས་ཅན་ ཐམས་ཅད་ ཀྱི་ གནས་ དང་ །_ སྐྱོབ་པ་ དང་ །_ གླིང་ དང་ །_ སྐྱབས་ དང་ །_ དཔུང་གཉེན་ དུ་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ ཅེས་ བྱ་ སྟེ །_
གཞལ་མེད་ ཁང་ གནས་ སྦྱིན་པ་ ཡིས །_། བདག་ ནི་ འཛམ་བུ འི་ གླིང་ དག་ ཏུ །_། ལུས་ཅན་ རྣམས་ ཀྱི་ སྐྱོབ་ དང་ གླིང་ །_། སྐྱབས་ དང་ དཔུང་གཉེན་ གྱུར་པ ར་ ཤོག _།
གཞལ་མེད་ ཁང་ གནས་ སྦྱིན་པ་ ཡིས །_། གང་དང་གང་ དུ་ སྐྱེས་པ་ ན །_།
ཁྱིམ་ དང་ གནས་ དང་ ཡུལ་འཁོར་ གྱི །_། བདག་པོ་ དང་ ནི་ གཙོ་བོ ར་ འགྱུར །_།
དེ་ ལ་ མལ་ དང་ སྔས་ སྦྱིན་པ་ ལ་ ཇི་ལྟ ར་ མངོན་ པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
མལ་ དང་ སྔས་ ཀྱི་ སྦྱིན་པ་ ཞེས་ བྱ་བ་ དེ་ ནི་ སྒྲིབ་པ་ ཐམས་ཅད་ གཏན་ སྤོང་བ འི་ འཕགས་པ་ དང་ །_ ལྷ འི་ ཚངས་པ འི་ གནས་ དེ་བཞིན་ གཤེགས་པ འི་ གཟིམས་མལ་ དང་ །_ འཕངས་ སྦྱིན་པ འི་ ཚིག་ ཡིན་ གྱིས །_ བདག་ གིས་ མལ་ དང་ སྔས་ ཀྱི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ མལ་ དང་ སྔས་ ཀྱི་ སྦྱིན་པ་ དེ་ སྦྱིན་པ་ ན །_
སངས་རྒྱས་ ཀྱིས་ བསྟན་པ འི་ སྨོན་ལམ་ བཞིན་ དུ་ མལ་ དང་ སྔས་ ཀྱི་ སྦྱིན་པ་ འདི ས་ ན་ བདག་ སེམས་ཅན་ ཐམས་ཅད་ ཀྱི་ སྒྲིབ་པ་ ཐམས་ཅད་ གཏན་ སྤོང་ བ འི་ འཕགས་པ་ དང་ །_ ལྷ འི་ ཚངས་པ འི་ གནས་ དེ་བཞིན་ གཤེགས་པ འི་ གཟིམས་མལ་ དང་ །_ འཕངས་ སྦྱིན་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
མལ་ དང་ སྔས་ རྣམས་ བྱིན་པ ས་ བདག་ ལ་ ནི །_། བསོད་ནམས་ ཚོགས་ ནི་ ཅུང་ཟད་ ཅི་ ཡོད་ པ །_། དེས་ན་ བདག་ གིས་ སྐྱེ་བོ འི་ སྒྲིབ་པ་ དག _།
སྡིག་པ འི་ བློ་གྲོས་ ངན་པ་ འཇོམས་པ ར་ ཤོག _།
ལུས་ཅན་ རྣམས་ ཀྱི་ ལྟ་བ་ ངན་པ་ ཡི །_། དྲ་བ་ ཤེས་རབ་ མཚོན་ གྱིས་ གཅོད་པ ར་ ཤོག _།
བདེ་བ ར་ གཤེགས་པ་ རྣམས་ ལ་ འོས་པ་ ཡི །_། མལ་ མཆོག་ ཚངས་ གནས་ བསྟེན་པ་ སྦྱིན་ [87b]  པར་ཤོག _།
མལ་ དང་ སྔས་ རྣམས་ སྦྱིན་པ ར་ བྱེད་པ འི་ མི །_། བསྟན་བཅོས་ དག་ ལ་ མཁས་པ ར་ སྐྱེ་བ ར་ འགྱུར །_།
ཞི་གནས་ འཐོབ་ ཅིང་ རྒྱ་ ཆེ ར་ སྦྱིན་པ་ དང་ །_། པད་མ་ ལས་ བྱུང་ གཟི་ ཅན་ གཞོན་ནུ ར་ འགྱུར །_།
དེ་ ལ་ སྟན་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
སྟན་ སྦྱིན་པ་ ཞེས་ བྱ་བ་ དེ་ ནི་ སྟོང་གསུམ་ གྱི་ སྟོང་ ཆེན་པོ འི་ འཇིག་རྟེན་ གྱི་ ཁམས་ ཐམས་ཅད་ ཀྱི་ ས་གཞི་ ལ །_ བྱང་ཆུབ་ ཀྱི་ སྙིང་པོ་ རྡོ་རྗེ འི་ གདན་ ཐོབ་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ སྟན་ གྱི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ སྟན་ གྱི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ་ དང་ འཐུན་པ འི་ སྨོན་ལམ་ བཞིན་ དུ །_ སྟན་ གྱི་ སྦྱིན་པ་ འདི ས་ ན་ བདག་ གིས་ སེམས་ཅན་ ཐམས་ཅད་ ཀྱིས་ སྟོང་གསུམ་ གྱི་ སྟོང་ ཆེན་པོ འི་ འཇིག་རྟེན་ གྱི་ ཁམས་ ཐམས་ཅད་ ཀྱི་ ས་གཞི་ ལ་ བྱང་ཆུབ་ ཀྱི་ སྙིང་པོ་ རྡོ་རྗེ འི་ གདན་ ཐོབ་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ ཅེས་ བྱ་ སྟེ །_
སྟན་ གྱི་ སྦྱིན་པ་ འདི་ ཡིས་ ན །_།
བྱང་ཆུབ་ སྙིང་པོ འི་ རྡོ་རྗེ འི་ གདན །_། བཟང་ ཞིང་ སྲ་ ལ་ བརྟན་པ་ དག _།
ལུས་ཅན་ རྣམས་ ལ་ འབྱུང་བ ར་ ཤོག _།
སྣ་ཚོགས་ རིན་ཆེན་ བདུན་ ལས་ བྱས །_།
འཕང་ དུ་ དཔག་ཚད་ གཉིས་ ཡོད་ ལ །_། ཁོ་ར་ ཁོར་ཡུག་ དཔག་ཚད་ གཅིག _། རི་རབ་ བཞིན་ དུ་ སྤ་བ་ དང་ །_། རིན་ཆེན་ ལྗོན་ཤིང་ བརྒྱ ས་ བསྐོར་ ཅིང་ །_། གཞལ་མེད་ ཁང་ གིས་ ལེགས་པ ར་ བརྒྱན །_།
དྲིལ་བུ་ གཡེར་ ཀ འི་ དྲ་བ ས་ བཀབ །_། ནོར་བུ་ རིན་ཆེན་ སྤྲ ས་ གསལ་བ །_། ཚངས་པ་ མཚུངས་པ ར་ སྤྱོད་ རྣམས་ ལ །_། ཁྲིའུ་ དང་ སྟན་ དང་ སྟེགས་ བྱིན་པ ས །_། འཁོར་བ་ དག་ ན་
འཁོར་བ འི་ ཚེ །_། དེ་ འདྲ འི་ སྟན་ ནི་ ཐོབ་པ ར་ འགྱུར །_།
དེ་ ལ་ ཡོ་བྱད་ ཀྱི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
ཡོ་བྱད་ སྦྱིན་པ་ ཞེས་ བྱ་བ་ དེ་ ནི་ བྱང་ཆུབ་ ཀྱི་ ཡོ་བྱད་ ཡོངས་སུ་ རྫོགས་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ ཡོ་བྱད་ ཀྱི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ཡོ་ བྱད་ ཀྱི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ་ ལ་ འོས་པ འི་ སྨོན་ལམ་ བཞིན་ དུ་ [88a]  ཡོ་བྱད་ བྱིན་པ་ འདི ས་ ན་ བདག་ སེམས་ཅན་ ཐམས་ཅད་ ཀྱི་ བྱང་ཆུབ་ ཀྱི་ ཡོ་བྱད་ ཡོངས་སུ་ རྫོགས་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
ཡོ་བྱད་ ཡོངས་སུ་ བཏང་བ་ དེས །_།
བདག་ གིས་ ཀྱང་ ནི་ ལུས་ཅན་ གྱི །_། བྱང་ཆུབ་ ཡོ་ བྱད་ བཙལ་བ་ དག _།
ཡོངས་སུ་ རྫོགས་པ ར་ བྱེད་ གྱུར་ཅིག _།
ཡོ་བྱད་ རབ་ཏུ་ བྱིན་པ་ ཡིས །_། གང་དང་གང་ དུ་ སྐྱེས་པ་ དེར །_། རྣམ་པ་ ཀུན་ གྱི་ མཆོག་ལྡན་པ འི །_། ཡན་ལག་ ཐམས་ཅད་ རྫོགས་པ ར་ འགྱུར །_།
དེ་ ལ་སྨན་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
སྨན་ གྱི་ སྦྱིན་པ་ ཞེས་ བྱ་བ་ དེ་ ནི་ སེམས་ཅན་ ཐམས་ཅད་ ཀྱི་ རྒ་བ་ དང་ འཆི་བ་ མེད་པ འི་ བདུད་རྩི འི་ བདེ་བ་ ཡོངས་སུ་ རྫོགས་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ སྨན་ གྱི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ སྨན་ གྱི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ བྱིན་ གྱིས་ བརླབས་པ འི་ སྨོན་ལམ་ བཞིན་ དུ །_ སྨན་ བྱིན་པ་ འདི ས་ ན་ བདག་ སེམས་ཅན་ ཐམས་ཅད་ ཀྱི་ རྒ་བ་ དང་ །_ འཆི་བ་ མེད་པ འི་ བདུད་རྩི འི་ བདེ་བ་ ཡོངས་སུ་ རྫོགས་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ ཅེས་ བྱ་ སྟེ །_
རྩི་ དང་ སྨན་ གྱི་ སྦྱིན་པ་ ཡིས །_། སེམས་ཅན་ ཐམས་ཅད་ ཚེ་ དཔག་མེད །_།
ཐམས་ཅད་ མཁྱེན་པ འི་ བདུད་རྩི་ ཡང་ །_། མྱུར་བ་ ཉིད་ དུ་ ཐོབ་ གྱུར་ཅིག _།
རྩི་ དང་ སྨན་ གྱི་ སྦྱིན་པ་ ཡིས །_། ཟླ་བ་ ཉ་ ལྟར་ ནད་མེད་ ཅིང་ །_། གནོད་ ཆུང་ སྐྱིད་ ཅིང་ བདེ་བ ར་ གནས །_།
མི་ རྣམས་ ཚེ་ ནི་ རིང་བ ར་ འགྱུར །_།
དེ་ ལ་ བྲན་ དང་ བྲན་མོ་ དང་ །_ ལས་ བྱེད་པ་ དང་ །_ ཞོ་ཤས་འཚོ་བ་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
བྲན་ དང་ །_ བྲན་མོ་ དང་ །_ ལས་ བྱེད་པ་ དང་ །_ ཞོ་ཤས་འཚོ་བ་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི་ བྱང་ཆུབ་ སེམས་དཔའ་ རྣམས་ ཀྱི་ རང་ དགའ་ དང་ །_ རང་དབང་ དང་ །_ རང་བྱུང་ གི་ ཡེ་ཤེས་ ཡོངས་སུ་ རྫོགས་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ བྲན་ དང་ །_ བྲན་མོ་ དང་ །_ ལས་ བྱེད་ [88b]  པ་ དང་ །_ ཞོ་ཤས་འཚོ་བ་ ཡོངས་སུ་ གཏོང་བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ བྲན་ དང་ །_ བྲན་མོ་ དང་ །_ ལས་ བྱེད་པ་ དང་ །_ ཞོ་ཤས་འཚོ་བ འི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ གསུངས་ ཤིང་ བསྟན་པ འི་ སྨོན་ལམ་ བཞིན་ དུ་ བྲན་ དང་ །_ བྲན་མོ་ དང་ །_ ལས་ བྱེད་པ་ དང་ །_ ཞོ་ཤས་འཚོ་བ་ ཡོངས་སུ་ གཏོང་བ འི་ སྦྱིན་པ་ འདི ས་ ན །_
བདག་ སེམས་ཅན་ ཐམས་ཅད་ ཀྱི་ རང་ དགའ་ དང་ །_ རང་དབང་ དང་ །_ རང་བྱུང་ གི་ ཡེ་ཤེས་ ཡོངས་སུ་ རྫོགས་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ ཅེས་ བྱ་ སྟེ །_
བྲན་ དང་ བྲན་མོ་ བཏང་བ་ ཡིས །_། མདོར་ན་ ལུས་ཅན་ ཐམས་ཅད་ ཀྱི །_། རང་བྱུང་ གི་ ནི་ ཡེ་ཤེས་ ཀྱི །_། སྙིང་པོ་ ཡོངས་སུ་ རྫོགས་ གྱུར་ཅིག _།
བྲན་ དང་ བྲན་མོ་ བཏང་བ་ ཡིས །_། མི་ ནི་ བྲན་ དུ་ མི་ སྐྱེ་ ཞིང་ །_། བརྟན་པོ་ རང་དབང་ ཡོད་པ ས་ འཚོ །_།
ཞུམ་པ་ མེད་ ཅིང་ འཇིགས་པ་ མེད །_།
དེ་ ལ་ གསེར་ དང་ །_ དངུལ་ དང་ །_ ནོར་བུ་ དང་ །_ མུ་ཏིག་ དང་ །_ བཻ་ དཱུརྱ་ དང་ །_ དུང་ དང་ །_ མན་ཤེལ་ དང་ །_ བྱི་རུ་ དང་ །_ རིན་པོ་ཆེ་ ཐམས་ཅད་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
གསེར་ དང་ །_ དངུལ་ དང་ །_ ནོར་བུ་ དང་ །_ མུ་ཏིག་ དང་ །_ བཻ་ དཱུརྱ་ དང་ །_ དུང་ དང་ །_ མན་ཤེལ་ དང་ །_ བྱི་རུ་ དང་ །_ རིན་པོ་ཆེ་ ཐམས་ཅད་ ཡོངས་སུ་ གཏོང་བ་ ཞེས་ བྱ་བ་ དེ་ ནི །_ བྱང་ཆུབ་ སེམས་དཔའ་ རྣམས་ ཀྱི་ སངས་རྒྱས་ ཀྱི་ ཞིང་ བྱེ་བ་ ཁྲག་ཁྲིག་ འབུམ་ཕྲག་ མཐའ་ ཡ ས་ མུ་མེད་པ་ དག་ ཏུ་ འོད་ཟེར་ སྔོན་པོ་ དང་ །_ སེར་པོ་ དང་ །_ དམར་པོ་ དང་ །_ དཀར་པོ་ དང་ །_ བཙོད་ ཀ་ དང་ །_ ཤེལ་ དང་ །_ དངུལ་ གྱི་ ཁ་དོག་ ལྟ་བུ་ སྣང་བར་ འགྱུར་བ འི་ ཚིག་ ཡིན་ གྱིས །_ བདག་ གིས་ གསེར་ དང་ །_ དངུལ་ དང་ །_ ནོར་བུ་ དང་ །_ མུ་ཏིག་ དང་ །_ བཻ་ དཱུརྱ་ དང་ །_ དུང་ དང་ །_ མན་ཤེལ་ དང་ །_ བྱི་རུ་ དང་ །_ རིན་པོ་ཆེ་ ཐམས་ཅད་ ཡོངས་སུ་ གཏོང་བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
གསེར་ དང་ །_ དངུལ་ དང་ །_ ནོར་བུ་ དང་ །_ མུ་ཏིག་ དང་ །_ བཻ་ དཱུརྱ་ དང་ །_ [89a]  དུང་ དང་ །_ མན་ཤེལ་ དང་ །_ བྱི་རུ་ དང་ །_ རིན་པོ་ཆེ་ ཐམས་ཅད་ ཡོངས་སུ་ གཏོང་བ འི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ ཇི་ལྟ ར་ མཁྱེན་ ཅིང་ བཤད་ དེ་
གསལ་བ ར་ མཛད་པ འི་ སྨོན་ལམ་ བཞིན་ དུ་ གསེར་ དང་ །_ དངུལ་ དང་ །_ ནོར་བུ་ དང་ །_ མུ་ཏིག་ དང་ །_ བཻ་ དཱུརྱ་ དང་ །_ དུང་ དང་ །_ མན་ཤེལ་ དང་ །_ བྱི་རུ་ དང་ །_ རིན་པོ་ཆེ་ ཐམས་ཅད་ བྱིན་པ་ དེས་ན་ བདག་ སངས་རྒྱས་ ཀྱི་ ཞིང་ བྱེ་བ་ ཁྲག་ཁྲིག་ ཕྲག་ འབུམ་ མཐའ་ ཡ ས་ མུ་མེད་པ་ དག་ ཏུ་ འོད་ཟེར་ སྔོན་པོ་ དང་ །_ སེར་པོ་ དང་ །_ དམར་པོ་ དང་ །_ དཀར་པོ་ དང་ །_ བཙོད་ ཀ་ དང་ །_ ཤེལ་ དང་ །_ དངུལ་ གྱི་ ཁ་དོག་ ལྟ་བུ ས་ སྣང་བར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
རིན་ཆེན་ བྱིན་པ་ དེས་ན་ བདག _། འོད་ཟེར་ སྣ་ཚོགས་ སྣང་བ་ ཡིས །_། སངས་རྒྱས་ དྲང་སྲོང་ ཆེ་ རྣམས་ ཀྱི །_། ཞིང་ རྣམས་ ཐམས་ཅད་ སྣང་བྱེད་ ཤོག _།
རིན་ཆེན་ སྣ་ཚོགས་ བྱིན་པ་ ཡིས །_། ངེས་པ་ གང་ དང་ག ར་ སྐྱེས་པ །_། འཇིག་རྟེན་ མཚམས་མེད་ ཡན་ ཅད་ དུ །_། དེས་ ནི་ འོད་ཟེར་ སྣང་བར་ བྱེད །_།
དེ་ ལ་ རྟ་ དང་ །_ གླང་པོ་ཆེ་ དང་ །_ ཤིང་རྟ འི་ བཞོན་པ་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
རྟ་ དང་ །_ གླང་པོ་ཆེ་ དང་ །_ ཤིང་རྟ འི་ བཞོན་པ་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི་ བྱང་ཆུབ་ སེམས་དཔའ་ རྣམས་ ཀྱི་ ཐེག་པ་ ཆེན་པོ་ དང་ །_ ཐེག་པ་ མཆོག་ དང་ །_ ཐེག་པ་ མི་མཉམ་པ་ དང་ མཉམ་པ་ དང་ །_ སངས་རྒྱས་ ཀྱི་ ཐེག་ པ་ བླ་ ན་
མེད་པ །_ གཙོ་བོ་ དམ་པ་ རབ་མཆོག་ སྡུད་པ འི་ ཚིག་ ཡིན་ གྱིས །_ བདག་ གིས་ རྟ་ དང་ །_ གླང་པོ་ཆེ་ དང་ །_ ཤིང་རྟ འི་ བཞོན་པ་ ཡོངས་སུ་ གཏོང་བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ རྟ་ དང་ །_ གླང་པོ་ཆེ་ དང་ །_ ཤིང་རྟ འི་ བཞོན་པ་ ཡོངས་སུ་ གཏོང་བ འི་ སྦྱིན་པ་ སྦྱིན་པ་ ན་ དེ་བཞིན་ གཤེགས་པ ས་ གསུངས་ ཤིང་ བསྒོམས་པ འི་ སྨོན་ལམ་ བཞིན་ དུ་ རྟ་ དང་ །_ གླང་པོ་ཆེ་ དང་ །_ ཤིང་རྟ འི་ བཞོན་པ་ ཡོངས་སུ་ གཏོང་བ འི་ སྦྱིན་པ་ འདི ས་ ན་ བདག་ གིས་ སེམས་ཅན་ ཐམས་ཅད་ ཐེག་པ་ ཆེན་པོ་ དང་ །_ ཐེག་པ་ མཆོག་ དང་ །_ ཐེག་པ་ མི་མཉམ་པ་ དང་ མཉམ་པ་ དང་ །_ [89b]  སངས་རྒྱས་ ཀྱི་ ཐེག་པ་ བླ་ ན་
མེད་པ །_ གཙོ་བོ་ དམ་པ །_ རབ་མཆོག་ གིས་ སྡུད་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
བདག་ གིས་ གླང་ཆེན་ བྱིན་པ་ ཡིས །_། སངས་རྒྱས་ ཐེག་པ་ ཐེག་པ་ ཆེ །_།
ཐེག་པ་ མཆོག་ གིས་ ལུས་ཅན་ རྣམས །_། མྱུར་ དུ་ སྡུད་པ ར་ བྱེད་པ ར་ ཤོག _།
གླང་ཆེན་ བྱིན་ ཞིང་ རྟ་ བྱིན་པ ས །_། གསལ་ ཞིང་ མཁས་ ལ་ ཤེས་ཉེན་ ཅན །_། ཐེག་པ་ ཆེ་ ལ་མོ ས་པ་ དང་ །_། མི་ དེ་ སྐལ་བ་ ཅན་ དུ་ འགྱུར །_།
དེ་ ལ་ སྐྱེད་མོས་ཚལ་ དང་ །_ དཀའ་ཐུབ་ ཀྱི་ ནགས་ཚལ་ དང་ །_ གཙུག་ལག་ཁང་ ཡོངས་སུ་ གཏོང་བ འི་ སྦྱིན་པ་ ལ་ ཇི་ ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
སྐྱེད་མོས་ཚལ་ དང་ །_ དཀའ་ཐུབ་ ཀྱི་ ནགས་ཚལ་ དང་ །_ གཙུག་ལག་ཁང་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི་ བྱང་ཆུབ་ སེམས་དཔའ་ རྣམས་ ཀྱི་ བསམ་གཏན་ གྱི་ ཡན་ ལག་ ཡོངས་སུ་ རྫོགས་པ ར་ བྱེད་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ སྐྱེད་མོས་ཚལ་ དང་ །_ དཀའ་ཐུབ་ ཀྱི་ ནགས་ཚལ་ དང་ །_ གཙུག་ལག་ཁང་ ཡོངས་སུ་ གཏོང་བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ སྐྱེད་མོས་ཚལ་ དང་ །_ དཀའ་ཐུབ་ ཀྱི་ ནགས་ཚལ་ དང་ །_ གཙུག་ལག་ཁང་ ཡོངས་སུ་ གཏོང་བ འི་ སྦྱིན་པ་ སྦྱིན་པ་ ན །_
སངས་རྒྱས་ ཀྱིས་ བསྟོད་ ཅིང་ བསྔགས་པ འི་ སྨོན་ལམ་ བཞིན་ དུ །_ སྐྱེད་མོས་ཚལ་ དང་ །_ དཀའ་ཐུབ་ ཀྱི་ ནགས་ཚལ་ དང་ །_ གཙུག་ལག་ཁང་ ཡོངས་སུ་ གཏོང་བ འི་ སྦྱིན་པ་ འདི ས་ ན་ བདག་ སེམས་ཅན་ ཐམས་ཅད་ ཀྱི་ བསམ་གཏན་ གྱི་ ཡན་ལག་ ཡོངས་སུ་ རྫོགས་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
ལྷ་ གང་ སྐྱེད་མོས་ཚལ་ བྱིན་པ ས །_། བདག་ གིས་ སེམས་ཅན་ ཐམས་ཅད་ ཀྱི །_། བསམ་གཏན་ ཡན་ལག་ རིམ་བཞིན་ དུ །_། ཡོངས་སུ་ རྫོགས་པ ར་ བྱེད་པ ར་ ཤོག _།
ལྷ་ གང་ སྐྱེད་ མོས་ཚལ་ བྱིན་པ ས །_། རྣལ་འབྱོར་ ཅན་ གྱི་ མི་ དེ་ ནི །_། བསམ་གཏན་ ཡན་ལག་ ཡོངས་རྫོགས་ ཤིང་ །_། རྣལ་འབྱོར་ སྤྱོད་ ལ་ དཀའ་ཐུབ་ ཆེ །_།
དེ་ ལ་ཆུང་ མ་ དང་ བུ་ དང་ །_ བུ་མོ་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ [90a]  སྙམ་ དུ་ སེམས་ ཏེ །_
ཆུང་མ་ དང་ བུ་ དང་ །_ བུ་མོ་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི་ བྱང་ཆུབ་ སེམས་དཔའ་ རྣམས་ ཀྱི་ བླ་ ན་
མེད་པ་ ཡང་དག་ པར་ རྫོགས་པ འི་ བྱང་ཆུབ་ ཏུ་ མངོན་པར་ རྫོགས་པ ར་ འཚང་རྒྱ་བ ར་ འགྱུར་བ འི་ ཚིག་ ཡིན་ གྱིས་ བདག་ གིས་ ཆུང་མ་ དང་ །_ བུ་ དང་ །_ བུ་མོ་ ཡོངས་སུ་ གཏོང་བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ ཆུང་མ་ དང་ །_ བུ་ དང་ །_ བུ་མོ་ ཡོངས་སུ་ གཏོང་བ འི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ བསྙེན་བཀུར་ མཛད་ མཛད་པ འི་ སྨོན་ལམ་ བཞིན་ དུ་ ཆུང་མ་ དང་ །_ བུ་ དང་ །_ བུ་མོ་ ཡོངས་སུ་ གཏོང་བ འི་ སྦྱིན་པ་ འདི ས་ ན་ བདག་ སེམས་ཅན་ ཐམས་ཅད་ བླ་ ན་
མེད་པ་ ཡང་དག་ པར་ རྫོགས་པ འི་ བྱང་ཆུབ་ མངོན་པར་ རྫོགས་པ ར་ འཚང་རྒྱ་བ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
བུ་ ཡི་ སྦྱིན་པ་ དེས་ན་ མྱུར་བ ར་ ཡང་ །_། སེམས་ཅན་ རྣམས་ ནི་ རེ་རེ འི་ དོན་ གྱི་ ཕྱིར །_། སེམས་ཅན་ ཐམས་ཅད་ བླ་ ན་
མེད་པ་ ཡི །_། བྱང་ཆུབ་ དམ་པ་ འཚང་ རྒྱ་ བྱེད་པ ར་ ཤོག _།
ཆུང་མ་ བུ་ དང་ བུ་མོ་ གཏོང་ བྱེད་པ །_། དེ་ ལ་ བྱང་ཆུབ་ ཟག་མེད་ དགའ་བ་ མེད །_།
བརྩོན་འགྲུས་ ལྡན་པ འི་ མི་ ནི་ གང་ ལ་ ཡང་ །_། དཀའ་བ་ ཅི་ཡང་ མེད་པར་ བལྟ་ བ ར་ བྱ །_།
དེ་ ལ་ ནོར་ དང་ །_ འབྲུ་དང་ །_ བང་མཛོད་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
ནོར་ དང་ །_ འབྲུ་དང་ །_ བང་མཛོད་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི །_ བྱང་ཆུབ་ སེམས་དཔའ་ རྣམས་ ཀྱི་ དམ་པ འི་ ཆོས་ ཀྱི་ མཛོད་ ཡོངས་སུ་ རྫོགས་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ ནོར་ དང་ །_ འབྲུ་དང་ །_ བང་མཛོད་ ཡོངས་སུ་ གཏོང་བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ ནོར་ དང་ །_ འབྲུ་དང་ །_ བང་མཛོད་ ཡོངས་སུ་ གཏོང་བ འི་ སྦྱིན་ པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ གསུངས་པ འི་ སྨོན་ལམ་ བཞིན་ དུ་ ནོར་ དང་ །_ འབྲུ་དང་ །_ བང་མཛོད་ ཡོངས་སུ་ གཏོང་བ འི་ སྦྱིན་པ་ འདི ས་ ན །_
བདག་ སེམས་ཅན་ ཐམས་ཅད་ ཀྱི་ དམ་པ འི་ ཆོས་ ཀྱི་ མཛོད་ ཡོངས་སུ་ རྫོགས་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ [90b]  ཅེས་ བྱ་ སྟེ །_
ནོར་ དང་ དབྱིག་ རྣམས་ གཏོང་བ འི་ བསོད་ནམས་ ནི །_། མཁའ་ ལས་ ལྷག་པ་ བདག་ ལ་ ཅི་ ཡོད་པ ས །_། མི་ རྣམས་ རྒྱུད་ ནི་ དམ་པ འི་ ཆོས་ མཛོད་ ཀྱིས །_། རྒྱལ་པོ འི་ མཛོད་ ལྟར་ མྱུར་ དུ་ རྒྱས་ གྱུར་ཅིག _།
ནོར་ དང་ འབྲུ་དང་ བང་མཛོད་ བུད་མེད་ རྣམས །_། གཏོང་བ འི་ བསོད་ ནམས་ བདག་ ལ་ ཅི་ ཡོད་པ །_། དེས་ན་ བདག་ གིས་ བྱང་ཆུབ་ མྱུར་ འཐོབ་ ཅིང་ །_། དམ་པ འི་ ཆོས་ ཀྱི་ མཛོད་ ནི་ ཐོབ་པ ར་ ཤོག _།
དེ་ ལ་ གླིང་བཞི་ དང་ །_ འཛམ་བུ འི་ གླིང་ དང་ །_ རྒྱལ་སྲིད་ ཀྱི་ དབང་ཕྱུག་ ཐམས་ཅད་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
གླིང་བཞི་ དང་ །_ འཛམ་བུ འི་ གླིང་ དང་ །_ རྒྱལ་སྲིད་ ཀྱི་ དབང་ཕྱུག་ ཐམས་ཅད་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི །_ བྱང་ཆུབ་ སེམས་དཔའ་ རྣམས་ ཀྱི་ དམ་པ འི་ ཆོས་ ཀྱི་ རྒྱལ་སྲིད་ ཀྱི་ དབང་ཕྱུག་ འཐོབ་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ གླིང་བཞི་ དང་ །_ འཛམ་བུ འི་ གླིང་ དང་ །_ རྒྱལ་སྲིད་ ཀྱི་ དབང་ཕྱུག་ ཐམས་ཅད་ ཡོངས་སུ་ གཏོང་བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ གླིང་བཞི་ དང་ །_ འཛམ་བུ འི་ གླིང་ དང་ །_ རྒྱལ་སྲིད་ ཀྱི་ དབང་ཕྱུག་ ཐམས་ཅད་ ཡོངས་སུ་ གཏོང་བ འི་ སྦྱིན་པ་ དེ་ སྦྱིན་ པ་ ན །_
དེ་བཞིན་ གཤེགས་པ ས་ བསྟན་པ འི་ སྨོན་ལམ་ བཞིན་ དུ །_ གླིང་བཞི་ དང་ །_ འཛམ་བུ འི་ གླིང་ དང་ །_ རྒྱལ་སྲིད་ ཀྱི་ དབང་ཕྱུག་ ཐམས་ཅད་ ཡོངས་སུ་ གཏོང་བ འི་ སྦྱིན་པ་ འདི ས་ ན །_
བདག་ སེམས་ཅན་ ཐམས་ཅད་ དམ་པ འི་ ཆོས་ ཀྱི་ རྒྱལ་སྲིད་ ཀྱི་ དབང་ཕྱུག་ འཐོབ་པ་ ཐོབ་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ ཅེས་ བྱ་ སྟེ །_
གླིང་བཞི་ རིལ་ གྱིས་ བཏང་བ་ འདི་དག་ ལས །_། བདག་ གིས་ བསོད་ནམས་ ཅུང་ཟད་ ཅི་ བསྒྲུབས་པ །_། དེས་ན་ མི་ རྣམས་ འདི་དག་ དམ་ཆོས་ ཀྱི །_། རྒྱལ་སྲིད་ འཐོབ་པ འི་ མཐའ་ ནི་ ཐོབ་ གྱུར་ཅིག _།
འཛམ་བུ་གླིང་ ནི་ བྱིན་པ་ ཡིས །_། རིན་ཆེན་ སྣ་ བདུན་ ལྡན་པ་ ཡི །_། རྒྱལ་པོ་ གླིང་བཞི་ དབང་ བྱེད་པ །_། དབང་ཕྱུག་ རྣམ་པར་ རྒྱལ་བ ར་ འགྱུར །_།
དེ་ ལ་ གཙུག་ གི་ ནོར་བུ་ དང་ །_ ཅོད་པན་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ [91a]  སྙམ་ དུ་ སེམས་ ཏེ །_
གཙུག་ གི་ ནོར་བུ་ དང་ །_ ཅོད་པན་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི །_ བྱང་ཆུབ་ སེམས་དཔའ་ རྣམས་ ཀྱི་ སྤྱི་གཙུག་ བལྟ ར་ མི་ མཐོང་བ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ གཙུག་ གི་ ནོར་བུ་ དང་ །_ ཅོད་པན་ ཡོངས་སུ་ གཏོང་ བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ གཙུག་ གི་ ནོར་བུ་ དང་ །_ ཅོད་པན་ ཡོངས་སུ་ གཏོང་བ འི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ གསུངས་པ འི་ སྨོན་ལམ་ བཞིན་ དུ །_ གཙུག་ གི་ ནོར་བུ་ དང་ །_ ཅོད་པན་ ཡོངས་སུ་ གཏོང་བ འི་ སྦྱིན་པ་ འདི ས་ ན་ བདག་ སེམས་ ཅན་ ཐམས་ཅད་ ཀྱིས་ སྤྱི་གཙུག་ བལྟ ར་ མི་ མཐོང་བ་ ཐོབ་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ ཅེས་ བྱ་ སྟེ །_
མགོ་བོ འི་ ནོར་བུ་ ཅོད་པན་ བྱིན་པ་ ཡི །_། བསོད་ནམས་ ཚོགས་ ནི་ བདག་ ལ་ ཅི་ ཡོད་པ །_། དེས་ན་ འདིར་ ནི་ སེམས་ཅན་ ཐམས་ཅད་ ཀྱི །_། སྤྱི་གཙུག་ བལྟ ར་ མེད་ རྟག་ ཏུ་ ཐོབ་ གྱུར་ཅིག _།
གཙུག་ གི་ ནོར་བུ་ བྱིན་ དེས་ བདག _། ནྱ་ གྲོ་ ད་ལྟ ར་ ཆུ་ཞེང་ གབ །_། གསེར་ དང་ ནོར་བུ་ བྱས་པ་ ཡིས །_། གཙུག་ཏོར་ ཕུན་སུམ་ ཚོགས་པ ར་ ཤོག _།
དེ་ ལ་ རྐང་པ་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་ དཔའ་ དེ་ འདི་ སྙམ་ དུ་ སེམས་ ཏེ །_
རྐང་པ་ སྦྱིན་པ་ ཞེས་ བྱ་བ་ དེ་ ནི་ བྱང་ཆུབ་ སེམས་དཔའ་ རྣམས་ ཀྱི་ ཆོས་ ཀྱི་ རྐང་པ་ བྱང་ཆུབ་ ཀྱི་ སྙིང་པོ ར་ འགྲོ་བ འི་ ཚིག་ ཡིན་ གྱིས །_ བདག་ གིས་ རྐང་པ་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ ལ་ རྐང་པ་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་ པ ས་ བརྙེས་པ འི་ སྨོན་ལམ་ བཞིན་ དུ་ རྐང་པ་ སྦྱིན་པ་ འདི ས་ ན །_
མི་ རྣམས་ དང་སེམས་ ཅན་ ཐམས་ཅད་ རྟག་ ཏུ་ མྱུར་བ ར་ ཁྱིམ་ ནས་ མངོན་པར་ བྱུང་ ནས་
སྐྱེ་བ་ དང་ །_ རྒ་བ་ དང་ །_ ན་བ་ དང་ །_ འཆི་བ འི་ གནོད་པ་ ཞི་བ ར་ བྱ་བ འི་ དོན་ གྱི་ ཕྱིར་ འདོད་ བཞིན་ དུ་ བག་ བརྐྱང་ ནས་ རབ་ཏུ་ དགའ་ ཞིང་ དབང་པོ་ ཞི་ ལ་ སྐྱབས་ སུ་ འོས་པ འི་ ཟླ་བ འི་ འོད་ ལྟར་ གཟུགས་ ཞི་བ་ སྣང་བྱེད་ ཉི་མ་ སྣ་ཚོགས་ ཀྱི་ གཟི་བརྗིད་ ལྟར་ སྙིང་རྗེ་ ལས་ བྱུང་བ འི་ འོད་ཟེར་ འཕྲོ་བ ས་ མཚམས་མེད་པ་ ཡན་ ཅད་ མུན་པ ར་ ཞུགས་ པས་ ཉམ་ཐག་པ འི་ མི་ རྣམས་ ཀྱི་ མུན་པ་ སྣང་བར་ བྱས་ ནས་
ལུས་ རབ་ཏུ་ ཚ་བ འི་ སྡུག་བསྔལ་ རྣམས་ སེལ་ ཅིང་ [91b]  པད་མ འི་ རྐང་པ་ འཁོར་ལོ་ རྩིབས་ སྟོང་ དང་ ལྡན་པ འི་ མཚན་ གྱིས་ སྤྲ ས་ ལ །_ མཉམ་ ཞིང་ འཇམ་པ་ དང་ །_ སོར་མོ་ རིང་ ཞིང་ ངང་པ འི་ རྐང་པ་ ལྟར་ དྲ་བ ས་ འབྲེལ་པ་ དང་ །_ སེན་མོ་ མེ་ལོང་ བཟང་པོ་ དག་པ ར་ ཕྱིས་པ་ ལྟ་བུ ས་ བརྒྱན་ ཏེ
མེ་ཏོག་ ཀུན་ད་ ལྟར་ འདུག་པ་ དང་ །_ ལོང་བུ་ མི་ མངོན་པ་ དང་ །_ རྗེ་ངར་ སྨྱིག་མ་ དང་ ཨེ་ ན་ ཡ འི་ བྱིན་པ་ འདྲ་བ འི་ ཡ་མཚན་ གྱི་ སྟབས་ ཀྱིས་ དལ་བུ ས་ དལ་ ནས་ བྱང་ཆུབ་ ཀྱི་ སྙིང་པོ འི་ གདན་ རྡོ་རྗེ འི་ སྟེགས་བུ འི་ གདན །_ ཆོས་ ཀྱི་ སེང་གེ འི་ ཁྲི་ ལ་ བདུད་ རྣམ་པར་ གཞོམ་པ འི་ ཕྱིར་ ཤིན་ཏུ་ གནོན་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
རྐང་པ་ བྱིན་པ་ འདི་ ཡིས་ ན །_།
རྐང་ ཐིལ་ འཁོར་ལོ འི་ མཚན་ ཅན་ གྱིས །_། བྱང་ཆུབ་ སྙིང་པོ འི་ གདན་ ལ །_། བརྟན་པོ ས་ ཤིན་ཏུ་ གནོན་པ ར་ ཤོག _།
རྐང་པ་ སྦྱིན་པ་ འདི ས་ ན་ བདག _། བྱང་ཆུབ་ སྙིང་པོ འི་ གདན་ མཆོག་ ལ །_། འདུག་ ནས་ བདུད་ རྣམས་ སྡེ་ དང་ དཔུང་ །_། བཞོན་ དང་ བཅས་པ ར་ འདུལ་བ ར་ ཤོག _།
དེ་ ལ་ ལག་མཐིལ་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
ལག་མཐིལ་ སྦྱིན་པ་ ཞེས་ བྱ་བ་ དེ་ ནི་ བྱང་ཆུབ་ སེམས་དཔའ་ རྣམས་ ཀྱི་ སེམས་ཅན་ ཐམས་ཅད་ ལ་ ཆོས་ ཀྱི་ ལག་པ་ སྦྱིན་པ འི་ ཚིག་ ཡིན་ གྱིས །_ བདག་ གིས་ ལག་མཐིལ་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ ལ་ ལག་མཐིལ་ གྱི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ རྣམ་པར་ མཁྱེན་པ འི་ སྨོན་ལམ་ བཞིན་ དུ་ ལག་མཐིལ་ སྦྱིན་པ་ འདི ས་ ན །_
བདག་ སེམས་ཅན་ དམན་པ་ དང་ །_ ལོང་བ་ དང་ །_ བཀྲེན་པ་ དང་ །_ མགོན་མེད་པ་ དང་ །_ སྡུག་བསྔལ་བ་ དང་ །_ དབུལ་པོ་ དང་ །_ གནས་ མེད་པ་ དང་ །_ སྐྱབས་ མེད་པ་ དང་ །_ དཔུང་གཉེན་ མེད་པ་ རྣམས་ དང་ །_ སེམས་ཅན་ དམྱལ་བ་ དང་ །_ དུད་འགྲོ འི་ སྐྱེ་གནས་ དང་ །_ གཤིན་རྗེ འི་ འཇིག་རྟེན་ དང་ །_ ངན་སོང་ ངན་འགྲོ་ ལོག་པ ར་ ལྟུང་བ་ དང་ །_ མི་ཁོམ་པ ར་ སྐྱེས་པ་ རྣམས་ ལ་ ཆོས་ ཀྱི་ ལག་པ་ སྦྱིན་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
ལག་མཐིལ་ སྦྱིན་པ ས་ མྱུར་ དུ་ བདག _། རྣམ་འདྲེན་ ལག་ ན་ རིན་ཆེན་ དང་ །_། [92a]  ལག་པ་ རིང་ ཞིང་ གསེར་མདོག་ ལྡན །_།
འཇིག་རྟེན་ མཆོད་གནས་ གྱུར་པ ར་ ཤོག _།
སྙིང་རྗེས་ ནོན་པ ར་ གྱུར་ ནས་ ནི །_། ཆོས་ ཀྱི་ ལག་པ་ བསྟོད་ བྱས་ ལ །_། ངན་སོང་ ཀུན་ ལས་ ལུས་ཅན་ རྣམས །_། བདག་ གིས་ རྟག་ ཏུ་ འབྱིན་པ ར་ ཤོག _།
དེ་ ལ་ རྣ་བ་ དང་ སྣ་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
རྣ་བ་ དང་ སྣ་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི་ བྱང་ཆུབ་ སེམས་དཔའ་ རྣམས་ ཀྱི་ དབང་པོ་ ཚང་བ་ ཡོངས་སུ་ རྫོགས་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ རྣ་བ་ དང་ །_ སྣ་ ཡོངས་སུ་ གཏོང་བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ རྣ་བ་ དང་ སྣ་ ཡོངས་སུ་ གཏོང་བ འི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ རྣམ་པར་ གཞག་པ འི་ སྨོན་ལམ་ བཞིན་ དུ །_ རྣ་བ་ དང་ སྣ་ ཡོངས་སུ་ གཏོང་བ འི་ སྦྱིན་པ་ འདི ས་ ན །_
བདག་ སེམས་ཅན་ ཐམས་ཅད་ དབང་པོ་ ཐམས་ཅད་ དང་ ལྡན་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ འདི་སྐད་ ཅེས་ བྱ་ སྟེ །_
རྣ་བ་ དང་ ནི་ སྣ་ བཏང་བ ས །_། སྲོག་ཆགས་ རྣམས་ ནི་ ཐམས་ཅད་ ཀྱང་ །_། དབང་པོ་ ཀུན་ དང་ ལྡན་ གྱུར་ ཏེ །_།
ཡན་ལག་ ཐམས་ཅད་ རྫོགས་པ ར་ ཤོག _།
རྣ་བ་ དང་ ནི་ སྣ་ བཏང་བ ས །_ གང་དང་གང་ དུ་ སྐྱེས་པ་ དེར །_། བལྟ་ ན་ སྡུག་ ཅིང་ གཟུགས་བཟང་ ལ །_། མི་ ནི་ དེ་བཞིན་ མཛེས་པ ར་ འགྱུར །_།
དེ་ ལ་ མིག་ གི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
མིག་ སྦྱིན་པ་ ཞེས་ བྱ་ བ་ དེ་ ནི་ བྱང་ཆུབ་ སེམས་དཔའ་ རྣམས་ ཀྱི་ ཆོས་ ཀྱི་ མིག་ སྒྲིབ་པ་ མེད་པ་ ཡོངས་སུ་ དག་པ འི་ ཚིག་ ཡིན་ གྱིས །_ བདག་ གིས་ མིག་ གི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ མིག་ གི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ དག་པ ར་ མཛད་པ འི་ སྨོན་ལམ་ བཞིན་ དུ །_ མིག་ གི་ སྦྱིན་པ་ འདི ས་ ན །_
བདག་ སེམས་ཅན་ ཐམས་ཅད་ ཀྱི་ ཆོས་ ཀྱི་ མིག་ སྒྲིབ་པ་ མེད་པ་ ཡོངས་སུ་ དག་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
མིག་ གི་ སྦྱིན་པ་ འདི ས་ ན་ བདག _། བླ་མེད་ བྱང་ཆུབ་ སངས་རྒྱས་ ནས །_།
སེམས་ཅན་ ཀུན་ གྱི་ ཆོས་ ཀྱི་ མིག _།_ [92b]  རྣམ་པར་ དག་པ ར་ བྱེད་ གྱུར་ཅིག _།
མིག་ བྱིན་ བརྟུལ་ཞུགས་ བཟང་པོ་ དེས །_
དྲི་མ་ མེད་ ཅིང་ སྐྱོན་མེད་ ལ །_། དག་ ཅིང་ ཡངས་ ལ་ མཛེས་ དང་ །_། ཞི་བ འི་ མིག་ ནི་ ཐོབ་པ ར་ འགྱུར །_།
ཨུཏ་ པལ་ སྔོན་པོ འི་ འདབ་ འདྲ་ དང་ །_། བྱིའུ་ ཀུ་ ན་ ལ འི་ མིག་ འདྲ་ ཞིང་ །_། མིག་ གི་ རྫི་མ་བ་ ཡི་ འདྲ །_།
དེ་ འདྲ འི་ མིག་ ནི་ དེ་ ཡིས་ འཐོབ །_།
དེ་ ལ་མགོ་བོ་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
མགོ་བོ་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི །_ བྱང་ཆུབ་ སེམས་དཔའ་ རྣམས་ ཀྱི་ ཁམས་ གསུམ་ ཐམས་ཅད་ ལས་ ཁྱད་པར་ དུ་ འཕགས་པ འི་ མཆོག་ ཐམས་ཅད་ མཁྱེན་པ འི་ ཡེ་ཤེས་ འཐོབ་པ འི་ ཚིག་ ཡིན་ གྱིས །_ བདག་ གིས་ མགོ་བོ་ ཡོངས་སུ་ གཏོང་བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ མགོ་བོ་ ཡོངས་སུ་ གཏོང་བ འི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་ པ འི་ རྐྱེན་ དུ་ བབ་པ འི་ སྨོན་ལམ་ བཞིན་ དུ་ མགོ་བོ་ ཡོངས་སུ་ གཏོང་བ འི་ སྦྱིན་པ་ འདི ས་ ན །_
བདག་ སེམས་ཅན་ ཐམས་ཅད་ འཇིག་རྟེན་ གསུམ་ ལས་ ཁྱད་པར་ དུ་ འཕགས་པ འི་ མཆོག་ ཐམས་ཅད་ མཁྱེན་པ འི་ ཡེ་ཤེས་ ཐོབ་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
མགོ་བོ་ ཡོངས་སུ་ གཏོང་བ་ ཡིས །_། བསོད་ནམས་ བདག་ ལ་ ཅི་ ཡོད་པ །_། དེས་ན་ སེམས་ཅན་ ཀུན་མཁྱེན་ གྱི །_། གོ་འཕང་ མི་ གཡོ་ ཐོབ་ གྱུར་ཅིག _།
དེ་ ལ་ པགས་ཤུན་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་ དཔའ་ དེ་ འདི་ སྙམ་ དུ་ སེམས་ ཏེ །_
པགས་ཤུན་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི །_ བྱང་ཆུབ་ སེམས་དཔའ་ རྣམས་ ཀྱི་ པགས་པ་ འཇམ་ ཞིང་ སྲབ་ ལ་ གསེར་ གྱི་ མདོག་ ལྟ་བུ་ ཡོངས་སུ་ རྫོགས་པ ར་ འགྱུར་བ འི་ ཚིག་ ཡིན་ གྱིས །_ བདག་ གིས་ པགས་ཤུན་ ཡོངས་སུ་ གཏོང་བ འི་ སྦྱིན་ པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ པགས་ཤུན་ ཡོངས་སུ་ གཏོང་བ འི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ འི་ སྨོན་ལམ་ བཞིན་ དུ །_ པགས་ཤུན་ ཡོངས་སུ་ གཏོང་བ འི་ སྦྱིན་པ་ འདི ས་ ན །_
བདག་ སེམས་ཅན་ ཐམས་ཅད་ ཀྱི་ པགས་པ་ འཇམ་ ཞིང་ སྲབ་ ལ །_ གསེར་ གྱི་ ཁ་དོག་ ལྟ་བུ་ [93a]  ཡོངས་སུ་ རྫོགས་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
པགས་ཤུན་ ཡོངས་སུ་ བཏང་བ་ ཡིས །_། བདག་ གིས་ སུ་ ནི་ ལུས་ཅན་ རྣམས །_། པགས་ཤུན་ ལུས་ ལས་ སྐྱེས་པ་ དག _།
འཇམ་ སྲབ་ གསེར་ གྱི་ མདོག་སྒྱུར་ ཤོག _།_
དེ་ ལ་ ཤ་ དང་ ཁྲག་ ཡོངས་སུ་ གཏོང་བ འི་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
ཤ་ དང་ ཁྲག་ ཡོངས་སུ་ གཏོང་བ འི་ སྦྱིན་པ་ ཞེས་ བྱ་བ་ དེ་ ནི །_ བྱང་ཆུབ་ སེམས་དཔའ་ རྣམས་ ཀྱི་ སྙིང་པོ་ མེད་པ་ ཐམས་ཅད་ ལས་ སྙིང་ པོ་ བླང་བ འི་ ཚིག་ ཡིན་ གྱིས །_ བདག་ གིས་ ཤ་ དང་ ཁྲག་ ཡོངས་སུ་ གཏོང་བ འི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ ཤ་ དང་ ཁྲག་ ཡོངས་སུ་ གཏོང་བ འི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ བསྐྱེད་པ འི་ སྨོན་ལམ་ བཞིན་ དུ །_ ཤ་ དང་ ཁྲག་ ཡོངས་སུ་ གཏོང་བ འི་ སྦྱིན་པ་ འདི ས་ ན་ བདག་ གིས་ སེམས་ཅན་ ཐམས་ཅད་ སྙིང་པོ་ མེད་པ་ ཐམས་ཅད་ ལས་ སྙིང་པོ་ ལེན་ དུ་ འཇུག་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
ཤ་ དང་ ཁྲག་ གི་ སྦྱིན་པ་ ཡི །_། རྣམ་སྨིན་ བདག་ ལ་ ཅི་ ཡོད་ དེས །_།
སྙིང་པོ་ མེད་པ་ མ་ ལུས་ ལས །_། འགྲོ་ ཀུན་ སྙིང་པོ ར་ ཐོབ་ གྱུར་ཅིག _།
དེ་ ལ་ རྐང་ སྦྱིན་པ་ ལ་ ཇི་ལྟ ར་ མངོན་པར་ བརྩོན་པ ར་ བྱེད་ ཅེ་ན །_
རིགས་ ཀྱི་ བུ་ འདི་ ལ་ བྱང་ཆུབ་ སེམས་དཔའ་ དེ་ འདི་ སྙམ་ དུ་ སེམས་ ཏེ །_
རྐང་ སྦྱིན་པ་ ཞེས་ བྱ་བ་ དེ་ ནི་ བྱང་ཆུབ་ སེམས་དཔའ་ རྣམས་ ཀྱི་ ལུས་ རྡོ་རྗེ་ ལྟར་ མི་ ཤིགས་པ་ ཡོངས་སུ་ རྫོགས་པ ར་ འགྱུར་ བ འི་ ཚིག་ ཡིན་ གྱིས་ བདག་ གིས་ རྐང་ གི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ རྐང་ གི་ སྦྱིན་པ་ དེ་ སྦྱིན་པ་ ན །_
དེ་བཞིན་ གཤེགས་པ ས་ བསྐྱེད་པ འི་ སྨོན་ལམ་ བཞིན་ དུ །_ རྐང་ གི་ སྦྱིན་པ་ འདི ས་ ན །_
བདག་ སེམས་ཅན་ ཐམས་ཅད་ ཀྱི་ ལུས་ རྡོ་རྗེ་ ལྟར་ མི་ ཤིགས་པ་ ཡོངས་ སུ་ རྫོགས་པ ར་ བྱེད་པ ར་ གྱུར་ཅིག་ ཅེས་ སྨོན་ལམ་ འདེབས་ སོ །_།
དེ་ ལ་ ཚིག་ ཕྱི་མ་ ཡང་ ཡོད་ དེ །_
རྐང་ གི་ སྦྱིན་པ་ འདི་ ཡིས་ ན །_།
བདག་ གིས་ སེམས་ཅན་ ཐམས་ཅད་ ཀྱི །_། རྣག་ གི་ ལུས་ ཀྱི་ ཟ་མ་ཏོག _། རྡོ་རྗེ་ མི་ ཤིགས་ རྫོགས་བྱེད་ ཤོག _།
གཞན་ ཡང་ བྱང་ཆུབ་ སེམས་དཔའ་ དེ་ འདི་ སྙམ་ [93b]  དུ་ སེམས་ ཏེ །_
ཁ་དོག་ ཕུན་སུམ་ ཚོགས་པ་ བྱིན་པ ས་ ནི །_ ཁ་དོག་ དང་ ལྡན་པ ར་ འགྱུར་ གྱིས་ བདག་ གིས་ ཁ་དོག་ ཕུན་སུམ་ ཚོགས་པ་ སྦྱིན་པ ར་ བྱ་ གོར་མ་ཆག་ སྙམ་ སེམས་ ཤིང་ དྲི་ ཕུན་སུམ་ ཚོགས་པ་ བྱིན་པ ས་ ནི་ གྲགས་པ འི་ དྲི་ དང་ ལྡན་པ ར་ འགྱུར །_
རོ་ བྲོ་བ་ ཕུན་སུམ་ ཚོགས་པ་ བྱིན་ པ ས་ ནི་ ཡོ་བྱད་ གྱ་ནོམ་པ་ རྣམས་ འཐོབ་པ ར་ འགྱུར །_
རེག་པ་ ཕུན་སུམ་ ཚོགས་པ་ བྱིན་པ ས་ ནི་ རྐ་ ལག་འཇམ་ ལ་ གཞོན་ཤ་ ཆགས་པ ར་ འགྱུར །_
རང་ གི་ ལག་ནས་ བྱིན་པ ས་ ནི་ བསྙེན་བཀུར་ བྱེད་པ་ འཐོབ་པ ར་ འགྱུར །_
གུས་པ ར་ བྱས་ ཏེ་ བྱིན་པ ས་ ནི་ གཉེན་ ལ་སོགས་པ འི་ ནང་ དུ་ གཞན་ གྱིས་ བཀུར་སྟི་ བྱ་བ ར་ འགྱུར །_
དུས་ སུ་ བྱིན་པ ས་ ནི་ དེ འི་ ནོར་ རྣམས་ དུས་ སུ་ འགྲུབ་ ཅིང་ རྒྱས་པ ར་ འགྱུར །_
འཐུན་པ་ དང་ ཡིད་ དུ་ འོང་བ་ བྱིན་པ ས་ ནི་ མལ་ དང་ གོས་ ལ་སོགས་པ་ ལོངས་སྤྱོད་ ཡིད་ དུ་ འོང་བ་ རྣམས་ ལ་ སེམས་ འཇུག་པ ར་ འགྱུར །_
གཞན་ ལ་ མི་ གནོད་པ ར་ བྱིན་པ ས་ ནི་ ལོངས་སྤྱོད་ བརྟན་པ་ དག་ འཐོབ་པ ར་ འགྱུར །_
མི་ དགའ་བ་ དང་ དུ་ ལེན་པ འི་ སྦྱིན་པ ས་ ནི་ འཁོར་ སྙིང་ ཉེ་བ ར་ འགྱུར །_
ཟས་ བྱིན་པ ས་ ནི་ སྟོབས་ དང་ ལྡན་པ ར་ འགྱུར །_
སྐོམ་ བྱིན་པ ས་ ནི་ སྐོམ་པ་ མེད་པར་ འགྱུར །_
གོས་ བྱིན་པ ས་ ནི་ ཁ་དོག་ དང་ ལྡན་པ ར་ འགྱུར །_
མར་མེ་ བྱིན་པ ས་ ནི་ མིག་ དང་ ལྡན་ པ ར་ འགྱུར །_
རོལ་མོ འི་ སྒྲ་ བྱིན་པ ས་ ནི་ རྣ་བ་ ཉམས་པ་ མེད་པར་ འགྱུར །_
བཞོན་པ་ བྱིན་པ ས་ ནི་ བདེ་བ་ དང་ ལྡན་པ ར་ འགྱུར །_
སྨན་ བྱིན་པ ས་ ནི་ ནད་ ཉུང་བ ར་ འགྱུར །_
མེ་ཏོག་ བྱིན་པ ས་ ནི་ གཞན་ གྱིས་ མཆོད་པ ར་ འགྱུར །_
མེ་ཏོག་ ཕྲེང་ བྱིན་པ ས་ ནི་ གཞན་ གྱིས་ རིམ་གྲོ་ བྱ་བ ར་ འགྱུར །_
བསྟོད་པ་ བྱིན་པ ས་ ནི་ ཚངས་པ འི་ དབྱངས་ དང་ ལྡན་པ ར་ འགྱུར །_
སྟན་ བྱིན་པ ས་ ནི་ བླ་མ འི་ གནས་ ཐོབ་པ ར་ འགྱུར །_
བཞོན་པ་ བྱིན་པ ས་ ནི་ རྫུ་འཕྲུལ་ དང་ ལྡན་པ ར་ འགྱུར །_
བྱུག་པ་ བྱིན་པ ས་ ནི་ རྨ་ མེད་པར་ འགྱུར །_
ཕྱག་དར་ བྱ་བ་ བྱིན་པ ས་ ནི་ རྡུལ་ དང་ བྲལ་བ ར་ འགྱུར །_
དྲིལ་བུ་ བྱིན་པ ས་ ནི་ ཚེ་རབས་ དྲན་པ ར་ འགྱུར །_
གནས་ བྱིན་པ ས་ ནི་ ཐམས་ཅད་ བྱིན་པ ར་ འགྱུར །_
ཆོས་ བྱིན་པ ས་ ནི་ བདུད་རྩི་ བྱིན་པ ར་ འགྱུར་ གྱིས་ བདག་ གིས་ ཆོས་ ཀྱི་ སྦྱིན་པ་ སྦྱིན་པ ར་ བྱ་ གོར་མ་ཆག་ སྙམ་ མོ །_།
དེ་ སྦྱིན་པ་ དེ་ལྟ་ བུ་ སྦྱིན་པ་ ན་ ཆགས་པ ས་ སྦྱིན་པ ར་ མི་ བྱེད །_
སྡང་བ ས་ སྦྱིན་པ ར་ མི་ བྱེད །_
རྨོངས་ [94a]  པས་ སྦྱིན་པ ར་ མི་ བྱེད །_
ཚིག་པ་ ཟ་ ཞིང་ སྦྱིན་པ ར་ མི་ བྱེད །_
བརྙས་ བཞིན་ དུ་ སྦྱིན་པ ར་ མི་ བྱེད །_
རྡེག་ ཅིང་ སྦྱིན་པ ར་ མི་ བྱེད །_
ཚར་ བཅད་ དེ་ སྦྱིན་པ ར་ མི་ བྱེད །_
ཁྱད་ དུ་ གསོད་ ཅིང་ སྦྱིན་པ ར་ མི་ བྱེད །_
སྨད་ དེ་ སྦྱིན་པ ར་ མི་ བྱེད །_
ང་རྒྱལ་ གྱིས་ ཁེངས་ བཞིན་ དུ་ སྦྱིན་པ ར་ མི་ བྱེད །_
འགྱིང་ བཞིན་ དུ་ སྦྱིན་པ ར་ མི་ བྱེད །_
ལྷག་མ ར་ གྱུར་པ་ སྦྱིན་པ ར་ མི་ བྱེད །_
རུལ་ ཅིང་ མྱགས་པ་ སྦྱིན་པ ར་ མི་ བྱེད་ ཀྱི་ སྦྱིན་པ་ གང་དང་གང་ སྦྱིན་པ་ དེ་ གུས་པ ར་ བྱས་ ཏེ་ སྦྱིན་པ ར་ བྱེད །_
བླ་མ ར་ བྱས །_
རི་མོ་ བྱས །_
མཆོད་པ་ བྱས་ ཤིང་ བརྗོད་ ནས་ སྦྱིན་པ ར་ བྱེད །_
མང་ དུ་ སྦྱིན་པ ར་ བྱེད །_
བཟང་པོ་ སྦྱིན་པ ར་ བྱེད །_
རབ་ཏུ་ དགའ་བ ས་ སྦྱིན་པ ར་ བྱེད །_
དགའ་ ཞིང་ མགུ་བ ས་ སྦྱིན་པ ར་ བྱེད །_
གཙང་བ་ དང་ །_ རྒྱ་ ཆེ ར་ སྦྱིན་པ ར་ བྱེད །_
རང་ གི་ ལག་ནས་ སྦྱིན་པ ར་ བྱེད་ གུས་པ་ དང་ བཅས་པ་ དང་ །_ ཞེ་ས་ དང་ བཅས་པ ས་ སྦྱིན་པ ར་ བྱེད །_
བསམ་པ་ དག་ ཅིང་ བཟང་ ལ་ དགེ་ བ ས་ སྦྱིན་པ ར་ བྱེད །_
སེར་སྣ་ མེད་པར་ སྦྱིན་པ ར་ བྱེད །_
བརྐམ་པ་ མེད་པར་ སྦྱིན་པ ར་ བྱེད །_
ཞུམ་པ་ མེད་པར་ སྦྱིན་པ ར་ བྱེད །_
འཇིགས་པ་ མེད་པར་ སྦྱིན་པ ར་ བྱེད །_
རྒྱ་ ཆེ་ ཞིང་ ཡངས་པ ར་ སྦྱིན་པ ར་ བྱེད་ དོ །_།
དེ་ སྦྱིན་པ་ དེ་ལྟ་ བུ་ དེ་ སྦྱིན་པ་ ན་ འདི་ སྙམ་ དུ་ འདི་ ནི་ ཚུལ་ཁྲིམས་ དང་ ལྡན་པ་ ཡིན་ གྱིས །_ བདག་ གིས་ སྦྱིན་པ ར་ བྱ འོ །_།
འདི་ ནི་ ཚུལ་ཁྲིམས་ འཆལ་པ་ ཡིན་ ནོ །_།
འདི་ ནི་ དགེ་བ འི་ ཆོས་ དང་ ལྡན་པ་ ཡིན་ ནོ །_།
འདི་ ནི་ དགེ་བ འི་ ཆོས་མ་ ཡིན་པ་ དང་ ལྡན་པ་ ཡིན་ ནོ །_།
འདི་ ལ་ བྱིན་ ན་ ནི་ འབྲས་བུ་ཆེ་བ་ དང་ །_ ཕན་ཡོན་ ཆེ་བ་ དང་ །_ མཐུ་ ཆེ་བ ར་ འགྱུར་ རོ །_།
འདི་ ལ་ བྱིན་ ན་ ནི་ འབྲས་བུ་ མི་ཆེ་བ་ དང་ །_ ཕན་ཡོན་ མི་ཆེ་བ་ དང་ །_ མཐུ་ མི་ཆེ་བ ར་ འགྱུར་ རོ་ སྙམ་ དུ་ མི་ སེམས་ སོ །_།
གཞན་ ཡང་ཡང་ དག་པ འི་ བློ་ དང་ ལྡན་ གྱི་ ཡང་དག་པ་ མ་ཡིན་པ་ མ་ཡིན་པ འི་ ཕྱིར་ དེ་ སྦྱིན་པ་ དེ་ སྦྱིན་པ་ ན །_
འདི་ སྙམ་ དུ་ སྦྱིན་པ་ འདི་ དང་ དགེ་བ འི་ རྩ་བ་ དང་ །_ ཆོས་ ཀྱི་ སྦྱིན་པ་ དེ་ ཡོངས་སུ་ གཏོང་བ་ འདི ས་ ན་ བདག་ རྒྱལ་པོ ར་ གྱུར་ཅིག་ ཅེའམ །_ རྒྱལ་པོ་ གཞན་ ནམ །_ བློན་པོ་ ཆེན་པོ འམ །_ ལྷ འམ །_ ཀླུ འམ །_ ལྷ འི་ བུ འམ །_ ལྷ་ གཞན་ གང་ཡང་ རུང་བ་ ཞིག་ ཏུ་ གྱུར་ཅིག་ ཅེས་ སེམས་ སྐྱེད་པ ར་ མི་ བྱེད་ དོ །_།
འོ་ན་ གང་ དུ་ ཞེ་ན །_
གཞན་ དུ་ ན་ བླ་ ན་ མེད་པ་ ཡང་དག་ [94b]  པར་ རྫོགས་པ འི་ བྱང་ཆུབ་ ཏུ་ ཡོངས་སུ་ སྔོ་བ ར་ བྱེད་ དེ །_
དགེ་བ འི་ རྩ་བ་ འདི་ དང་ ཆོས་ ཀྱི་ ཕྱིར་ ཡོངས་སུ་ གཏོང་བ་ འདི ས་ ན །_
བདག་ སེམས་ཅན་ མ་ རྒལ་བ་ རྣམས་ སྒྲོལ་བ་ དང་ །_ མ་ གྲོལ་བ་ རྣམས་ དགྲོལ་བ ར་ བྱེད་པ་ དང་ །_ དབུགས་ མ་ ཕྱིན་པ་ རྣམས་ དབུགས་ འབྱིན་པ་ དང་ །_ ཡོངས་ སུ་ མྱ་ངན་ ལས་མ་ འདས་པ་ རྣམས་ ཡོངས་སུ་ མྱ་ངན་ ལས་ ཟློ་བ ར་ བྱེད་པ་ དང་ །_ འཇིག་རྟེན་ ལོང་བ་ འདྲེན་པ་ མེད་པ་ དང་ །_ སྐྱོ་བ་ མེད་པ་ དང་ །_ སྐྱབས་ མེད་པ་ དང་ །_ གནས་ མེད་པ་ དང་ །_ གླིང་ མེད་པ་ དང་ །_ དཔུང་གཉེན་ མེད་པ་ རྣམས་ ཀྱི་ འདྲེན་པ་ དང་ །_ ཡོངས་སུ་ འདྲེན་པ་ དང་ །_ སྒྲོལ་བ་ དང་ །_ སྐྱབས་ དང་ །_ གནས་ དང་ །_ གླིང་ དང་ །_ དཔུང་གཉེན་ དུ་ གྱུར་ཅིག་ ཅེས་ ཡོངས་སུ་ སྔོ་བ ར་ བྱེད་ དོ །_།
དེ་ ལ་ འདི་སྐད་ ཅེས་ བྱ་ སྟེ །_
ཆོས་ ཕྱིར་ སྦྱིན་པ་ འདི ས་ ན་ བདག _། འཁོར་བ་ ཡི་ ནི་ རྒྱ་མཚོ་ ལས །_། གཞན་ མིན་ ཐེག་པ་ ཆེན་པོ་ ཡིས །_། སེམས་ཅན་ རྣམས་ ནི་ སྒྲོལ་ གྱུར་ཅིག _།
སྐྱེ་བོ་ ཐམས་ཅད་ ཉོན་མོངས་པ འི །_། འཆིང་བ་ དག་ ལས་ འགྲོལ་ བར་ ཤོག _།
དབུགས་ མ་ ཕྱིན་པ་ དབུགས་ འབྱིན་ ཅིང་ །_། མྱ་ངན་ འདས་ ལམ་ སྟོན་ གྱུར་ཅིག _།
འཇིག་རྟེན་ ལོང་བ་ འདྲེན་ མེད་པ འི །_། ཡོངས་སུ་ འདྲེན་པ ར་ བདག་ གྱུར་ཅིག _།
ལུས་ཅན་ རྣམས་ ལ་ སྐྱོབ་པ་ དང་ །_། དཔུང་གཉེན་ གླིང་ དང་ སྐྱབས་ གྱུར་ཅིག _།
རིགས་ ཀྱི་ བུ་ དེ་ལྟ ར་ ན་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ སྦྱིན་པ འི་ ཕ་རོལ་ ཏུ་ ཕྱིན་པ་ ལ་ མངོན་པར་ བརྩོན་པ ར་ བྱེད་པ་ ཡིན་ ནོ །_།
དེ་ནས་ བྱང་ཆུབ་ སེམས་དཔའ་ སེམས་དཔའ་ ཆེན་པོ་ རི འི་ ཕུག་ དང་ །_ ཟོམ་ དང་ །_ རི་ སུལ་ དང་ །_ གསེབ་ དང་ །_ སྨན་ལྗོངས་ ན་ སེང་གེ འི་ མཆོག་ རྣམ་པར་ བསྒྱིངས་ ཤིང་ ང་རོ་ རྣམ་པར་ སྒྲོགས་པ་ ལྟ་བུ འི་ མི འི་ དབང་པོ འི་ གཙུག་ གི་ ནོར་བུས །_ བཅོམ་ལྡན་འདས་ ལས་ སྦྱིན་པ འི་ ཕ་རོལ་ ཏུ་ ཕྱིན་པ འི་ རྣམ་པར་ དབྱེ་བ་ བཤད་པ་ ཐོས་ ནས་
ཚིམ་ ཞིང་ མགུ་ ལ་ ཡི་ རངས་ ཏེ །_
རབ་ཏུ་ དགའ་ ཞིང་ བདེ་བ་ དང་ །_ ཡིད་ བདེ་བ་ སྐྱེས་ ནས་ སྟན་ ལས་ ལངས་ ཏེ །_
བླ་གོས་ ཕྲག་པ་ གཅིག་ ཏུ་ གཟར་ ནས་ པུས་མོ་ གཡས་པ འི་ ལྷ་ང་ པད་མ འི་ སྙིང་པོ་ ལ་ བཙུགས་ ཏེ །_
བཅོམ་ལྡན་འདས་ ག་ལ་བ་ དེ་ ལོགས་ སུ་ ཐལ་མོ་ སྦྱར་བ་ བཏུད་ ནས །_
བཅོམ་ལྡན་འདས་ ལ་ཚིགས་ སུ་ བཅད་ [95a]  པ འི་ དབྱངས་ ཀྱིས་ ལེགས་ སོ་ ཞེས་ བྱ་བ་ གསོལ་ ཏོ །_།
སྦྱིན་ མཛད་ ལེགས་ སོ་ རྟག་ ཏུ་ ཡབ་ འདྲ་ ཁྱོད་ ལེགས་ སོ །_།
སྦྱིན་ མཛད་ ལེགས་ སོ་ གསང་ མཛད་ བདེ་གཤེགས་ ཁྱོད་ ལེགས་ སོ །_།
གཉེན་ གྱུར་ ལེགས་ སོ་ མཛའ་བོ་ སྟོན་པ ར་ གྱུར་པ་ ལེགས །_།
གཅིག་ པུ་ འདི་ ན་ དམྱལ་བ་ སྐྱོབ་པ་ ཁྱོད་ ལེགས་ སོ །_།
ཐུ་བོ་ ལེགས་ སོ་ ལྷ་ མི་ རྣམས་ ནང་ བགྲེས་པ་ ལེགས །_།
མཆོད་གནས་ ལེགས་ སོ་ མི་ རྣམས་ ནང་ ན་ དཔའ་བོ་ ལེགས །_།
གསུངས་པ་ ལེགས་ སོ་ བདག་ཉིད་ ཆེན་པོ་ རབ་ཏུ་ ལེགས །_།
མི་ རྣམས་ ཉོན་མོངས་ དུག་སེལ་ སྨན་པ འི་ རྒྱལ་ པོ་ ལེགས །_།
གྲོལ་བ་ ལེགས་ སོ་ སྲིད་པ་ གསུམ་ ལས་ རྣམ་གྲོལ་ ལེགས །_།
སྨན་པ་ ལེགས་ སོ་ ཕན་ བཞེད་ དམ་པ་ སྦྱིན་ མཛད་ ལེགས །_།
དཔལ་ཡོན་ ཅན་ ལེགས་ བཀྲ་ཤིས་ སྙོམས་པ འི་ ཐུགས་ མངའ་ ལེགས །_།
སྐལ་ལྡན་ ཟླ་བ་ ཉི་ འདྲ་ དྲི་མེད་ ཞལ་ མངའ་ ལེགས །_།
བློ་ལྡན་ མཐོན་མཐིང་ སྤྱན་ ཡངས་ རིང་བ་ ལེགས །_།
དཔལ་ལྡན་ ཤངས་ འཚམ་ ཆ་བྱད་ རྨད་ དུ་ བྱུང་བ་ ལེགས །_།
སྨྲ་མཁས་ སྙན་ཤལ་ གསེར་ གྱི་ འཕྱང་ཐག་ འདྲ་བ་ ལེགས །_།
མཆེ་བ་ ཁ་བ་ དུང་འདྲ་ ལེགས་ ལ་ ཕྱག་ འཚལ་ ལོ །_།
གཙོ་བོ་ བགྲེས་པ་ མགོན་པོ་ ཁྱོད་ ཀྱིས་ དེ་རིང་ དུ །_། མི་ རྣམས་ སྦྱིན་པ་ དབྱེ་བ་ ལེགས་པ ར་ གསུངས་པ་ ལེགས །_།
སླར་ཞིང་ ཚུལ་ཁྲིམས་ བཟོད་པ་ སྟོབས་ དང་ ཡེ་ཤེས་ དང་ །_། ཐབས་ དང་ བསམ་གཏན་ རྫུ་འཕྲུལ་ སྨོན་ལམ་ མཉན་པ ར་ འཚལ །_།
བཅོམ་ལྡན་འདས་ ཀྱིས་ དེ་སྐད་ ཅེས་ བཀའ་ སྩལ་ ནས །_
བྱང་ཆུབ་ སེམས་དཔའ་ འཇམ་དཔལ་ གཞོན་ནུ ར་ གྱུར་པ་ དང་ །_ བྱང་ཆུབ་ སེམས་དཔའ་ སྤྱན་རས་ གཟིགས་ དབང་ཕྱུག་ དང་ །_ རི འི་ ཕུག་ དང་ །_ ཟོམ་ དང་ །_ རི་སུལ་ དང་ །_ གསེབ་ དང་ །_ སྨན་ལྗོངས་ ན་ སེང་གེ འི་ མཆོག་ རྣམ་པར་ བསྒྱིངས་ ཤིང་ ང་རོ་ རྣམ་པར་ སྒྲོགས་པ་ ལྟ་བུ འི་ མི འི་ དབང་པོ འི་ གཙུག་ གི་ ནོར་བུ་ ལ་སོགས་པ །_ བྱང་ཆུབ་ སེམས་དཔའ་ དེ་དག་ དང་ །_ ལྷ འི་ བུ་ དེ་དག་ དང་ །_ རྒྱལ་པོ་ ཆེན་པོ་ བཞི་པོ་ དེ་དག་ དང་ །_ ལྷ་ དང་ །_ མི་ དང་ །_ ལྷ་མ་ ཡིན་ དང་ །_ དྲི་ཟ ར་ བཅས་པ འི་ འཇིག་རྟེན་ ཡི་ རངས་ ཏེ །_
བཅོམ་ལྡན་འདས་ ཀྱིས་ གསུངས་པ་ ལ་ མངོན་པར་ བསྟོད་ དོ །_།
འཕགས་པ་ སྦྱིན་པ འི་ [95b]  ཕ་རོལ་ ཏུ་ ཕྱིན་པ་ ཞེས་ བྱ་བ་ ཐེག་པ་ ཆེན་པོ འི་ མདོ་ རྫོགས་ སོ །།_།།
རྒྱ་གར་ གྱི་ མཁན་པོ་ པྲཛྙཱ་ བརྨ་ དང་ །_ ཞུ་ཆེན་ གྱི་ ལོ་ ཙྪ་བ་ བན་དེ་ ཡེ་ཤེས་ སྡེ་ ལ་སོགས་ པས་ བསྒྱུར་ ཅིང་ ཞུས་ ཏེ་ གཏན་ ལ་ ཕབ་པ །།_།།