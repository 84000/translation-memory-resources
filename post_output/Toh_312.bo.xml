<?xml version='1.0' encoding='utf-8'?>
<text>
  <p id="1">
    <s id="1:1"><ref folio="F.157.b"/>༄༅༅། །རྒྱ་གར་སྐད་དུ། ཨཱརྱ་བཻ་ཤཱ་ལཱི་པྲ་བེ་ཤ་མ་ཧཱ་སཱུ་ཏྲ། བོད་སྐད་དུ། </s>
    <s id="1:2">འཕགས་པ་ཡངས་པའི་གྲོང་ཁྱེར་དུ་འཇུག་པའི་མདོ་ཆེན་པོ། </s>
    <s id="1:3">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །</s>
  </p>
  <p id="2">
    <s id="2:1">འདི་སྐད་བདག་གིས་ཐོས་པ་དུས་གཅིག་ན། </s>
  </p>
  <p id="3">
    <s id="3:1">བཅོམ་ལྡན་འདས་འདམ་བུའི་ཁྲོད་ན་གཟིངས་པའི་འདུག་གནས་ན་བཞུགས་ཏེ། </s>
  </p>
  <p id="4">
    <s id="4:1">དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། </s>
    <s id="4:2">ཀུན་དགའ་བོ་ཡངས་པའི་གྲོང་ཁྱེར་ག་ལ་བ་དེར་འདོང་ངོ་། །</s>
  </p>
  <p id="5">
    <s id="5:1">བཙུན་པ་དེ་ལྟར་བགྱིའོ་ཞེས་གསོལ་ནས། </s>
  </p>
  <p id="6">
    <s id="6:1">ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ཀྱི་ལྟར་ཉན་ཏོ། །</s>
  </p>
  <p id="7">
    <s id="7:1">དེ་ནས་བཅོམ་ལྡན་འདས་ཡུལ་བྲྀ་ཛིར་རྒྱུ་ཞིང་གཤེགས་ཏེ། </s>
  </p>
  <p id="8">
    <s id="8:1">ཡངས་པའི་གྲོང་ཁྱེར་དུ་བྱོན་ནས། </s>
  </p>
  <p id="9">
    <s id="9:1">ཡངས་པའི་གྲོང་ཁྱེར་གྱི་ཨ་མྲ་སྲུང་བའི་ཚལ་ན་བཞུགས་སོ། །</s>
  </p>
  <p id="10">
    <s id="10:1">དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། </s>
    <s id="10:2">ཀུན་དགའ་བོ་ཡངས་པའི་གྲོང་ཁྱེར་དུ་སོང་ལ་ཕྱིན་ནས་སྒོའི་ཐེམ་པ་ལ་རྐང་པ་ཞོག་སྟེ། </s>
  </p>
  <p id="11">
    <s id="11:1">གསང་སྔགས་ཀྱི་གཞི་འདི་དག་དང་། ཚིགས་སུ་བཅད་པ་<ref folio="F.158.a"/>འདི་དག་སྨྲོས་ཤིག །</s>
    <s id="11:2">བི་ས་ར་ཏ། བི་ས་ར་ཏ། བི་ས་ར་ཏ། བི་ས་ར་ཏ། </s>
    <s id="11:3">སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་ཏོ། །</s>
  </p>
  <p id="12">
    <s id="12:1">སངས་རྒྱས་ཐམས་ཅད་ཀྱིས་དགོངས་པ། </s>
    <s id="12:2">རང་སངས་རྒྱས་ཀྱིས་བསམས་པ། </s>
    <s id="12:3">དགྲ་བཅོམ་པ་ཐམས་ཅད་ཀྱིས་བསམས་པ། </s>
    <s id="12:4">སློབ་པ་ཐམས་ཅད་ཀྱིས་བསམས་པ། </s>
    <s id="12:5">ཉན་ཐོས་ཐམས་ཅད་ཀྱིས་བསམས་པ། </s>
    <s id="12:6">བདེན་པའི་ཚིག་དང་ལྡན་པ་ཐམས་ཅད་ཀྱིས་བསམས་པ། </s>
    <s id="12:7">ཆོས་ཀྱིས་བསམས་པ། </s>
    <s id="12:8">ཚངས་པས་བསམས་པ། </s>
    <s id="12:9">ཚངས་པ་སོ་སོས་བསམས་པ། </s>
    <s id="12:10">འདོད་པའི་དབང་ཕྱུག་གིས་བསམས་པ། </s>
    <s id="12:11">དབང་པོས་བསམས་པ། </s>
    <s id="12:12">ལྷས་བསམས་པ། </s>
    <s id="12:13">ལྷ་མ་ཡིན་གྱི་དབང་པོས་བསམས་པ། </s>
    <s id="12:14">ལྷ་མ་ཡིན་ཐམས་ཅད་ཀྱིས་བསམས་པ། </s>
    <s id="12:15">ལྷ་མ་ཡིན་གྱི་མངག་གཞུག་པས་བསམས་པ། </s>
    <s id="12:16">འབྱུང་པོ་ཐམས་ཅད་ཀྱིས་བསམས་པ། </s>
    <s id="12:17">བི་ས་ར་ཏ། བི་ས་ར་ཏ། བི་ས་ར་ཏ། བི་ས་ར་ཏ། </s>
    <s id="12:18">སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་ཏོ། །</s>
  </p>
  <p id="13">
    <s id="13:1">མུན་ཙྪ་ཏ། མུན་ཙྪ་ཏ། </s>
    <s id="13:2">མ་འདུག་ཤིག །</s>
    <s id="13:3">ཡམས་ཀྱི་ནད་རྣམ་པར་ཞི་བར་གྱུར་ཅིག །</s>
  </p>
  <p id="14">
    <s id="14:1">ནི་ར་ག་ཙྪ་ཏ། ནི་ར་ག་ཙྪ་ཏ། ནིར་ག་ཙྪ་ཏ། ནི་ར་གཙྪ་ཏ། ནི་ར་ག་ཙྪ་ཏ། </s>
    <s id="14:2">སངས་རྒྱས་ལྷ་ཆེན་པོ་ལྷའི་ཡང་ལྷ། ལྷའི་བླ་མ་ཡང་གཤེགས་ཤིང་། </s>
    <s id="14:3">དབང་པོ་དང་བཅས་པའི་ལྷ་རྣམས་དང་། ཚངས་པ་དང་བཅས་པའི་ལྷ་རྣམས་དང་། སྐྱེ་དགུའི་དབང་པོ་དང་བཅས་པ་རྣམས་དང་། འཇིག་རྟེན་སྐྱོང་བ་བཞི་པོ་དག་ཀྱང་འོང་། </s>
  </p>
  <p id="15">
    <s id="15:1">ལྷ་འབུམ་ཕྲག་དུ་མ་དག་དང་། ལྷ་མ་ཡིན་གྱི་དབང་པོ་རྣམས་དང་། ལྷ་མ་ཡིན་འབུམ་ཕྲག་དུ་མ་དག་ཀྱང་འོང་། </s>
  </p>
  <p id="16">
    <s id="16:1">བཅོམ་ལྡན་འདས་ལ་མངོན་པར་དད་པའི་འབྱུང་པོ་འབུམ་ཕྲག་དུ་མ་དག་ཀྱང་སེམས་ཅན་ཐམས་ཅད་ཀྱི་དོན་གྱི་ཕྱིར་འོང་སྟེ། །</s>
  </p>
  <p id="17">
    <s id="17:1">དེ་དག་གིས་ཁྱེད་རྣམས་ལ་གནོད་པ་ཆེན་པོ་བྱེད་པར་འགྱུར་དུ་འོང་གིས། </s>
    <s id="17:2" flag="alternateSource">ནི་ར་གད་ཙྪ་ཏ། ནིར་གད་ཙྪ་ཏ། ནི་ར་གད་ཙྪ་ཏ། ནི་ར་ར་གད་ཙྪ་ཏ། ནི་ར་གད་ཙྪ་ཏ། </s>
    <s id="17:3">མྱུར་དུ་བྱེར་ཅིག་ཁྱེད་ཅག་ལས་གང་དག་སྡང་བའི་སེམས་དང་ལྡན་པ་དེ་དག་ནི་ཕུང་བར་གྱུར་ཅིག །</s>
  </p>
  <p id="18">
    <s id="18:1">གང་དག་བྱམས་པའི་སེམས་དང་ལྡན་ཞིང་ཉེས་པར་མི་འདོད་ལ་སྲུང་བར་འཇུག་པར་འདོད་པ་དེ་དག་ནི་འཁོད་ཅིག །</s>
  </p>
  <p id="19">
    <s id="19:1">ལུས་ལ་ཡང་<ref folio="F.158.b"/>འཇུག་པར་གྱིས་ཤིག །</s>
    <s id="19:2">སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་པ། </s>
    <s id="19:3">སུ་མུ། སུ་མུ། སུ་མུ། སུ་མུ། སུ་མུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མི་རི། མི་རི། མི་རི། མི་རི། མི་རི། མི་རི། མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རཱུ་རཱི་ཏི། རི་རི་རི་རི་རི་རི། རཱི་རཱི་རཱི་རཱི་རཱི་རཱི་ཏི། མི་རི་མི་རི་མི་རི་མི་རི་ཏི། ཧི་སི་མི་རི། མི་རི་ཏི། མི་རི་སི། སཱི་སཱི་སཱི། ཀང་ཀ་རཱ། ཀ་ར་ཀ་ཏ། ཀང་ཀ་རཱ། ཀ་ར་ཀ་ཙ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རོ་ཏི་ཏི། ཀུ་རི་ཤོ། ཀང་ཀ་ར་ཀང་ཀ་རི་ཤི། </s>
  </p>
  <p id="20">
    <s id="20:1">རི་རི་རི་རི་རི་རི། ཧི་རི་ཏ་ཕུ་སྭ། རི་པུ། །རི་པུ། །རི་པུ། །རི་པུ། །རི་པུ། །རི་པུ། །རི་པུ། །རི་པུ། །ནཱ་ཐཱ། ནཱ་ནཱ། ཐཱ་ཐཱ། རི་པུ་རི་པུ། ནཱ་ཐཱ་ཐཱ། ནི་ར་གཙྪ་ཏ། ནི་ར་གཙྪ་ཏ། རི་པུ། །རི་པུ། ནི་ར་གཙྪ་ཏ། པ་ལཱ་ཡཱ་ཏ། རི་པཱུ་རི་པཱུ། པ་ལཱ་ཡཱ་ཏ། </s>
    <s id="20:2">སངས་རྒྱས་འཇིག་རྟེན་ལ་ཐུགས་བརྩེ་བ་ཅན། སེམས་ཅན་ཐམས་ཅད་ལ་ཕན་པར་ལྷག་པར་དགོངས་པ་དང་ལྡན་པ། བྱམས་པ་ལ་གནས་པ། ཐུགས་རྗེ་དང་ལྡན་པ། དགའ་བ་ལ་གནས་པ། བཏང་སྙོམས་ལ་གནས་པ་གཤེགས་ཀྱིས། </s>
    <s id="20:3">ཀྵི་ཕྲན་ནི་ར་གཙྪ་ཏ་སྭཱ་ཧཱ། </s>
    <s id="20:4">སངས་རྒྱས་ཀྱི་ཡེ་ཤེས་ཀྱི་མཆོག་དང་། ཆོས་ཉིད་ཀྱིས་ལྷ་ཐམས་ཅད་དང་། འབྱུང་པོ་ཐམས་ཅད་ལ་བཀའ་སྩལ་པའི་གསང་སྔགས་གཞི་འདི་དག་ནི་འགྲུབ་བོ། །</s>
    <s id="20:5">ཚིགས་སུ་བཅད་པ་འདི་དག་ནི་འགྲུབ་བོ། །</s>
    <s id="20:6">གང་ལ་སེར་སྣ་རྣམ་ཆགས་པ། །རྣམ་བཅོམ་དྲི་མ་མེད་མཛད་ཅིང་། །ཐུགས་ཞི་གནོད་པ་མི་མངའ་དེ</s>
  </p>
  <p id="21">
    <s id="21:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="22">
    <s id="22:1">འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་དུ་འཛུད་མཛད་ཅིང་། ཆོས་རྣམས་ཐམས་ཅད་སྟོན་པ་དེ། །</s>
  </p>
  <p id="23">
    <s id="23:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="24">
    <s id="24:1">སྟོན་པ་རྒྱུ་བ་རྣམས་ཀྱི་རྟེན། །སེམས་ཅན་ཀུན་གྱི་དོན་གྱི་ཕྱིར། །གང་གིས་བདེ་བ་མངའ་<ref folio="F.159.a"/>མཛད་དེ། །</s>
  </p>
  <p id="25">
    <s id="25:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="26">
    <s id="26:1">སྐྱོབ་པ་གང་ཞིག་བྱམས་པ་ཡིས། །ཐུགས་ཀྱི་འགྲོ་བ་འདི་དག་ཀུན། །བུ་གཅིག་བཞིན་དུ་རྟག་བསྐྱངས་ཏེ། །</s>
  </p>
  <p id="27">
    <s id="27:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="28">
    <s id="28:1">གང་ཞིག་འཁོར་བར་འཁོར་བ་ཡི། སེམས་ཅན་ཀུན་གྱི་རྟེན་གྱུར་ཅིང་། །གླིང་དང་དཔུང་གཉེན་གྱུར་པ་དེ། །</s>
  </p>
  <p id="29">
    <s id="29:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="30">
    <s id="30:1">གང་ཞིག་ཆོས་ཀུན་མངོན་སུམ་གྱུར། །</s>
  </p>
  <p id="31">
    <s id="31:1">གཙང་ཞིང་སླུ་བ་མི་མངའ་ལ། །གསུང་གཙང་གཙང་མར་མཛད་པ་དེ། །</s>
  </p>
  <p id="32">
    <s id="32:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="33">
    <s id="33:1">དཔའ་བོ་ཆེན་པོ་གང་སྐྱེས་པས། །ཕུན་སུམ་ཚོགས་དོན་འབྱོར་གྱུར་ཅིང་། །དོན་གྲུབ་ཚོགས་ཀྱང་གྲུབ་པ་དེ། །</s>
  </p>
  <p id="34">
    <s id="34:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="35">
    <s id="35:1">གང་ཞིག་སྐྱེས་པས་ས་རྣམས་ནི། །ནགས་ཚལ་བཅས་པར་རབ་གཡོས་ཤིང་། །སེམས་ཅན་ཐམས་ཅད་རབ་དགའ་དེ། །</s>
  </p>
  <p id="36">
    <s id="36:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="37">
    <s id="37:1">བྱང་ཆུབ་སྙིང་པོར་གང་ཞིག་གིས། །ས་དག་རྣམ་དྲུག་གཡོས་གྱུར་ཅིང་། །བདུད་ཡིད་མི་བདེར་གྱུར་པ་དེ། །</s>
  </p>
  <p id="38">
    <s id="38:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="39">
    <s id="39:1">ཆོས་ཀྱི་འཁོར་ལོ་བསྐོར་བ་ན། །</s>
  </p>
  <p id="40">
    <s id="40:1">འཕགས་པའི་བདེན་པ་རྣམ་གསུངས་པ། །ཐུབ་པའི་སྙན་པ་གང་བྱུང་དེ། །</s>
  </p>
  <p id="41">
    <s id="41:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="42">
    <s id="42:1">ཡིད་འཕྲོག་གང་གིས་མུ་སྟེགས་བྱེད། །</s>
  </p>
  <p id="43">
    <s id="43:1">ཐམས་ཅད་ཆོས་ཀྱིས་ཕམ་མཛད་ཅིང་། །ཚོགས་ཀུན་དབང་དུ་མཛད་པ་དེ། །</s>
  </p>
  <p id="44">
    <s id="44:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="45">
    <s id="45:1">སངས་རྒྱས་ཁྱེད་ལ་བདེ་ལེགས་མཛད། །</s>
  </p>
  <p id="46">
    <s id="46:1">བརྒྱ་བྱིན་ལྷར་བཅས་བདེ་ལེགས་དང་། །འབྱུང་པོ་ཀུན་གྱིས་བདེ་ལེགས་ནི། །ཁྱེད་ལ་རྟག་ཏུ་སྦྱིན་གྱུར་ཅིག །</s>
  </p>
  <p id="47">
    <s id="47:1">སངས་རྒྱས་བསོད་ནམས་མཐུ་དག་དང་། །ལྷ་རྣམས་ཀྱི་ནི་བསམས་པ་ཡིས། །ཁྱེད་རྣམས་དོན་འདོད་གང་ཡིན་པ། །དོན་དེ་དེ་རིང་གྲུབ་གྱུར་ཅིག །</s>
  </p>
  <p id="48">
    <s id="48:1">རྐང་གཉིས་ཁྱེད་ཅག་བདེ་ལེགས་ཤོག །</s>
  </p>
  <p id="49">
    <s id="49:1">རྐང་བཞི་ཁྱེད་ཅག་བདེ་ལེགས་ཤོག །</s>
  </p>
  <p id="50">
    <s id="50:1">ཁྱེད་ཅག་ལམ་འགྲོ་བདེ་ལེགས་ཤོག །</s>
  </p>
  <p id="51">
    <s id="51:1">ཕྱིར་འོང་དག་ཀྱང་བདེ་ལེགས་ཤོག །</s>
  </p>
  <p id="52">
    <s id="52:1">ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ལའང་བདེ་ལེགས་ཤིང་། །ཁྱེད་ཅག་ཀུན་ཏུ་བདེ་ལེགས་<ref folio="F.159.b"/>ཤོག །</s>
  </p>
  <p id="53">
    <s id="53:1">ཁྱེད་ཅག་སྡིག་པར་མ་གྱུར་ཅིག །</s>
  </p>
  <p id="54">
    <s id="54:1">སངས་རྒྱས་ལྷ་རྣམས་སྟོང་དག་གིས། །ཡོངས་སུ་བསྐོར་ཏེ་</s>
  </p>
  <p id="55">
    <s id="55:1">གཤེགས་མཛད་ཀྱིས། །སྡང་སེམས་ལྡན་པ་རྣམས་བྱེར་ཅིང་། །སྙིང་རྗེའི་བདག་ཉིད་ཅན་རྣམས་འཁོད། །སངས་རྒྱས་རང་སངས་རྒྱས་རྣམས་དང་། །དགྲ་བཅོམ་སློབ་པའི་བདེན་ཚིག་གིས། །འཇིག་རྟེན་མི་ཕན་བྱེད་པ་རྣམས། །གྲོང་ཁྱེར་འདི་ནི་གཏོང་གྱུར་ཅིག །</s>
  </p>
  <p id="56">
    <s id="56:1">སེམས་ཅན་ཀུན་དང་སྲོག་ཆགས་ཀུན། །འབྱུང་པོ་ཀུན་དང་ཁྱེད་ཅག་ཀུན། །བདེ་བ་འབའ་ཞིག་ལྡན་གྱུར་ཅིག །</s>
  </p>
  <p id="57">
    <s id="57:1">ཐམས་ཅད་ནད་རྣམས་མེད་པར་ཤོག །</s>
  </p>
  <p id="58">
    <s id="58:1">ཀུན་གྱིས་བཟང་རྣམས་མཐོང་གྱུར་ཅིག །</s>
  </p>
  <p id="59">
    <s id="59:1">གང་ཡང་སྡིག་པར་མ་གྱུར་ཅིག །</s>
  </p>
  <p id="60">
    <s id="60:1">འབྱུང་པོ་གང་དག་འདིར་ནི་ལྷགས་གྱུར་ཅིང་། །ས་དང་བར་སྣང་དག་ལ་གནས་པ་རྣམས། །སྐྱེ་དགུ་རྣམས་ལ་རྟག་ཏུ་བྱམས་བྱེད་ཤོག །</s>
  </p>
  <p id="61">
    <s id="61:1">ཉིན་དང་མཚན་དུ་ཆོས་ཀྱང་སྤྱོད་གྱུར་ཅིག །</s>
  </p>
  <p id="62">
    <s id="62:1">དེ་སྐད་ཅེས་བཀའ་སྩལ་ནས། </s>
  </p>
  <p id="63">
    <s id="63:1">ཚེ་དང་ལྡན་པ་ཀུན་དགའ་བོས་བཙུན་པ་དེ་བཞིན་བགྱིའོ་ཞེས་གསོལ་ཏེ། </s>
  </p>
  <p id="64">
    <s id="64:1">བཅོམ་ལྡན་འདས་ཀྱི་ལྟར་མཉན་ནས་ཡངས་པའི་གྲོང་ཁྱེར་དུ་སོང་སྟེ་སྒོའི་ཐེམ་པ་ལ་རྐང་པ་བཞག་ནས། </s>
  </p>
  <p id="65">
    <s id="65:1">གསང་སྔགས་གཞི་དག་དང་། ཚིགས་སུ་བཅད་པ་འདི་དག་ཀྱང་སྨྲས་སོ། །</s>
  </p>
  <p id="66">
    <s id="66:1">བི་ས་ར་ཏ། བི་ས་ར་ཏ། བི་ས་ར་ཏ། བི་ས་ར་ཏ། </s>
    <s id="66:2">སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་ཏོ། །</s>
  </p>
  <p id="67">
    <s id="67:1">སངས་རྒྱས་ཐམས་ཅད་ཀྱིས་དགོངས་པ། རང་སངས་རྒྱས་ཐམས་ཅད་ཀྱིས་བསམས་པ། དགྲ་བཅོམ་པ་ཐམས་ཅད་ཀྱིས་བསམས་པ། སློབ་པ་ཐམས་ཅད་ཀྱིས་བསམས་པ། ཉན་ཐོས་ཐམས་ཅད་ཀྱིས་བསམས་པ། བདེན་པའི་ཚིག་དང་ལྡན་པ་ཐམས་ཅད་ཀྱིས་བསམས་པ། ཆོས་ཐམས་ཅད་ཀྱིས་བསམས་པ། </s>
    <s id="67:2">ཚངས་པས་བསམས་པ། ཚངས་པ་སོ་སོས་བསམས་པ། འདོད་པའི་དབང་ཕྱུག་གིས་བསམས་པ། དབང་པོས་བསམས་པ། ལྷས་བསམས་པ། ལྷ་མ་ཡིན་གྱི་དབང་པོས་བསམས་པ། ལྷ་མ་ཡིན་ཐམས་ཅད་ཀྱིས་བསམས་པ། ལྷ་མ་ཡིན་གྱི་མངག་གཞུག་པས་བསམས་པ། འབྱུང་པོ་ཐམས་ཅད་ཀྱིས་བསམས་པ། </s>
    <s id="67:3">བི་ས་ར་ཏ། བི་ས་ར་ཏ། བི་ས་ར་ཏ། བི་ས་ར་ཏ། </s>
    <s id="67:4">སངས་<ref folio="F.160.a"/>རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་ཏོ། །</s>
  </p>
  <p id="68">
    <s id="68:1">མུན་ཙྪ་ཏ། མུན་ཙྪ་ཏ། </s>
    <s id="68:2">ཡམས་ཀྱི་ནད་རྣམས་ཞི་བར་གྱུར་ཅིག །</s>
  </p>
  <p id="69">
    <s id="69:1">ནི་ར་གཙྪ་ཏ། ནི་ར་གཙྪ་ཏ། ནི་ར་གཙྪ་ཏ། ནི་ར་གཙྪ་ཏ། </s>
    <s id="69:2">སངས་རྒྱས་ལྷ་ཆེན་པོ་ལྷའི་ཡང་ལྷ། ལྷའི་བླ་མ་གཤེགས་ཤིང་། </s>
    <s id="69:3">དབང་པོ་དང་བཅས་པའི་ལྷ་རྣམས་དང་། ཚངས་པ་དང་བཅས་པའི་ལྷ་རྣམས་དང་། དབང་བདག་དང་བཅས་པ་རྣམས་དང་། སྐྱེ་དགུའི་བདག་པོ་དང་བཅས་པ་རྣམས་དང་། འཇིག་རྟེན་སྐྱོང་བ་བཞི་པོ་དག་ཀྱང་འོང་། </s>
  </p>
  <p id="70">
    <s id="70:1">ལྷ་སྟོང་ཕྲག་དུ་མ་དག་དང་། ལྷ་མ་ཡིན་གྱི་དབང་པོ་རྣམས་དང་། ལྷ་མ་ཡིན་སྟོང་ཕྲག་དུ་མ་དག་ཀྱང་འོང་། </s>
  </p>
  <p id="71">
    <s id="71:1">བཅོམ་ལྡན་འདས་ལ་མངོན་པར་དད་པའི་འབྱུང་པོ་བརྒྱ་སྟོང་མང་པོ་དག་ཀྱང་སེམས་ཅན་ཐམས་ཅད་ཀྱི་དོན་གྱི་ཕྱིར་འོང་སྟེ། </s>
  </p>
  <p id="72">
    <s id="72:1">དེ་དག་ཁྱེད་ལ་གནོད་པ་ཆེན་པོ་བྱེད་པར་འགྱུར་གྱིས། </s>
    <s id="72:2">ནི་ར་གཙྪ་ཏ། ནི་ར་གཙྪ་ཏ། ནི་ར་གཙྪ་ཏ། ནི་ར་གཙྪ་ཏ། </s>
    <s id="72:3">མྱུར་དུ་བྱེར་ཅིག །</s>
  </p>
  <p id="73">
    <s id="73:1">ཁྱེད་ཅག་ལས་གང་དག་སྡང་བའི་སེམས་དང་ལྡན་པ་དེ་དག་ནི་ཕུང་བར་གྱུར་ཅིག །</s>
  </p>
  <p id="74">
    <s id="74:1">གང་དག་བྱམས་པའི་སེམས་དང་ལྡན་ཞིང་ཉེས་པར་མི་འདོད་ལ་སྲུང་བར་འཇུག་པར་འདོད་པ་དེ་དག་ནི་འཁོད་ཅིག །</s>
  </p>
  <p id="75">
    <s id="75:1">ལུས་ལ་ཡང་འཇུག་པར་གྱིས་ཤིག །</s>
    <s id="75:2">སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་པ། </s>
    <s id="75:3">སུ་མུ། སུ་མུ། སུ་མུ། སུ་མུ། སུ་མུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མི་རི། མི་རི། མི་རི། མི་རི། མི་རི། མི་རི། མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་རི་ཏི། རི་རི་རི་རི་རི་རི། རཱི་རཱི་རཱི་རཱི་རཱི་རཱི་ཏི། མི་རི་མི་རི། མི་རི་མི་རཱི་ཏི། ཧི་སི་མི་རི་མི་རི་ཏི། མི་རི་སི། སཱི་སི་མི། ཀང་ཀ་རཱ། ཀ་ར་ཀ་ཏ། ཀང་ར་ཀ་ར། ཀ་ར་ཀ་ཙ། ཀང་ཀ་ར། ཀང་ཀ་རཱ། །ཀང་ཀ་རཱ། །ཀང་ཀ་རཱ། །ཀང་ཀ་རཱ། །ཀང་ཀ་རཱ། །ཀང་ཀ་རཱ། །ཀང་ཀ་རཱ། །ཀང་ཀ་རཱ། །ཀང་ཀ་<ref folio="F.160.b"/>རཱ། །ཀང་ཀ་རཱ། །ཀང་ཀ་རཱ། །ཀང་ཀ་རཱ། །ཀང་ཀ་རཱོ་ཏཱི་ཏི། ཀུ་རི་ཤོ། ཀང་ཀ་རཱ། །ཀང་ཀ་རི་ཤི། </s>
  </p>
  <p id="76">
    <s id="76:1">རི་རི་རི་རི་རི་རི། ཏི་རི་ཏ་ཕུ་སྭ། །རི་ཕུ། རི་ཕུ། རི་ཕུ། རི་ཕུ། རི་ཕུ། རི་ཕུ། རི་ཕུ། རི་ཕུ། ནཱ་ཐཱ། ནཱ་ནཱ་ཐཱ་ཐཱ། རི་པཱུ། རི་པཱུ། ནཱ་ཐཱ་ཐཱ། ནི་ར་གཙྪ་ཏ། ནི་ར་གཙྪ་ཏ། རི་པུ། རི་པུ། ནི་ར་གཙྪ་ཏ། པ་ལཱ་ཡཱ་ཏ། རི་པཱུ་རི་པཱུ། པ་ལ་ཡཱ་ཏཱ། </s>
    <s id="76:2">སངས་རྒྱས་འཇིག་རྟེན་ལ་ཐུགས་བརྩེ་བ་ཅན། སེམས་ཅན་ཐམས་ཅད་ལ་ཕན་པར་ལྷག་པར་དགོངས་པ་དང་ལྡན་པ། །བྱམས་པ་ལ་གནས་པ། ཐུགས་རྗེ་དང་ལྡན་པ། དགའ་བ་ལ་གནས་པ། བཏང་སྙོམས་ལ་གནས་པ་གཤེགས་ཀྱིས། </s>
    <s id="76:3">ཀྵི་ཕྲན་ནི་ར་གཙྪ་ཏ་སྭཱ་ཧཱ། </s>
    <s id="76:4">སངས་རྒྱས་ཀྱི་ཡེ་ཤེས་ཀྱི་མཆོག་དང་། ཆོས་ཉིད་ཀྱིས་ལྷ་ཐམས་ཅད་དང་། འབྱུང་པོ་ཐམས་ཅད་ལ་བཀའ་སྩལ་པའི་གསང་སྔགས་གཞི་འདི་དག་ནི་གྲུབ་པའོ། །</s>
  </p>
  <p id="77">
    <s id="77:1">ཚིགས་སུ་བཅད་པ་འདི་དག་ནི་གྲུབ་པའོ། །</s>
  </p>
  <p id="78">
    <s id="78:1">གང་ལ་སེར་སྣ་རྣམས་ཆགས་པ། །རྣམ་བཅོམ་དྲི་མ་མེད་མཛད་ཅིང་། །ཐུགས་ཞི་གནོད་པ་མི་མངའ་དེ། །</s>
  </p>
  <p id="79">
    <s id="79:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="80">
    <s id="80:1">འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་དུ་འཛུད་མཛད་ཅིང་། །ཆོས་རྣམས་ཐམས་ཅད་སྟོན་པ་དེ། །</s>
  </p>
  <p id="81">
    <s id="81:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="82">
    <s id="82:1">སྟོན་པ་རྒྱུག་པ་རྣམས་ཀྱི་རྟེན། །སེམས་ཅན་ཀུན་གྱི་དོན་གྱི་ཕྱིར། །གང་གིས་བདེ་བ་མངའ་མཛད་དེ། །</s>
  </p>
  <p id="83">
    <s id="83:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="84">
    <s id="84:1">སྐྱོབ་པ་གང་ཞིག་བྱམས་པ་ཡི། །ཐུགས་ཀྱིས་འགྲོ་བ་འདི་དག་ཀུན། །བུ་གཅིག་བཞིན་དུ་རྟག་བསྐྱངས་ཏེ། །</s>
  </p>
  <p id="85">
    <s id="85:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="86">
    <s id="86:1">གང་ཞིག་འཁོར་བར་འཁོར་བ་ཡི། །སེམས་ཅན་ཀུན་གྱི་རྟེན་གྱུར་ཅིང་། །གླིང་དང་དཔུང་གཉེན་གྱུར་པ་དེ། །</s>
  </p>
  <p id="87">
    <s id="87:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="88">
    <s id="88:1">གང་ཞིག་ཆོས་ཀུན་མངོན་སུམ་གྱུར། །</s>
  </p>
  <p id="89">
    <s id="89:1">གཙང་ཞིང་སླུ་བ་མི་མངའ་ལ། །གསུང་གཙང་གཙང་མར་མཛད་པ་དེ། །</s>
  </p>
  <p id="90">
    <s id="90:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="91">
    <s id="91:1">དཔའ་བོ་ཆེན་པོ་གང་སྐྱེས་པས། །ཕུན་སུམ་ཚོགས་དོན་འབྱོར་གྱུར་ཅིང་། །དོན་གྲུབ་ཚོགས་ཀྱང་གྲུབ་པ་དེ། །</s>
  </p>
  <p id="92">
    <s id="92:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="93">
    <s id="93:1">གང་ཞིག་སྐྱེས་པས་ས་རྣམས་ནི། །<ref folio="F.161.a"/>ནགས་ཚལ་བཅས་པར་རབ་གཡོས་ཤིང་། །སེམས་ཅན་ཐམས་ཅད་རབ་དགའ་དེ། །</s>
  </p>
  <p id="94">
    <s id="94:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="95">
    <s id="95:1">བྱང་ཆུབ་སྙིང་པོར་གང་ཞིག་གིས། །ས་དག་རྣམ་དྲུག་གཡོས་གྱུར་ཅིང་། །བདུད་ཡིད་མི་བདེར་གྱུར་པ་དེ། །</s>
  </p>
  <p id="96">
    <s id="96:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="97">
    <s id="97:1">ཆོས་ཀྱི་འཁོར་ལོ་བསྐོར་བ་ན། །</s>
  </p>
  <p id="98">
    <s id="98:1">འཕགས་པའི་བདེན་པ་རྣམ་གསུངས་པ། །ཐུབ་པའི་སྙན་པ་གང་བྱུང་དེ། །</s>
  </p>
  <p id="99">
    <s id="99:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="100">
    <s id="100:1">ཡིད་འཕྲོག་གང་གིས་མུ་སྟེགས་བྱེད། །</s>
  </p>
  <p id="101">
    <s id="101:1">ཐམས་ཅད་ཆོས་ཀྱིས་ཕམ་མཛད་ཅིང་། །ཚོགས་ཀུན་དབང་དུ་མཛད་པ་དེ། །</s>
  </p>
  <p id="102">
    <s id="102:1">ཁྱེད་ལ་བདེ་ལེགས་མཛད་པར་འགྱུར། །</s>
  </p>
  <p id="103">
    <s id="103:1">སངས་རྒྱས་ཁྱེད་ལ་བདེ་ལེགས་མཛད། །</s>
  </p>
  <p id="104">
    <s id="104:1">བརྒྱ་བྱིན་ལྷར་བཅས་བདེ་ལེགས་དང་། །འབྱུང་པོ་ཀུན་ཀྱང་བདེ་ལེགས་ནི། །ཁྱེད་ལ་རྟག་ཏུ་སྦྱིན་གྱུར་ཅིག །</s>
  </p>
  <p id="105">
    <s id="105:1">སངས་རྒྱས་བསོད་ནམས་མཐུ་དག་དང་། །ལྷ་རྣམས་ཀྱི་ནི་བསམས་པ་ཡིས། །ཁྱེད་ཀྱི་དོན་འདོད་གང་ཡིན་པ། །དོན་དེ་དེ་རིང་འགྲུབ་གྱུར་ཅིག །</s>
  </p>
  <p id="106">
    <s id="106:1">རྐང་གཉིས་ཁྱེད་ཅག་བདེ་ལེགས་ཤོག །</s>
  </p>
  <p id="107">
    <s id="107:1">རྐང་བཞི་ཁྱེད་ཅག་བདེ་ལེགས་ཤོག་</s>
    <s id="107:2">ཁྱེད་ཅག་ལམ་འགྲོ་བདེ་ལེགས་ཤོག །</s>
  </p>
  <p id="108">
    <s id="108:1">ཕྱིར་འོང་རྣམས་ཀྱང་བདེ་ལེགས་ཤོག །</s>
  </p>
  <p id="109">
    <s id="109:1">ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ལའང་བདེ་ལེགས་ཤིང་། །ཁྱེད་ཅག་ཀུན་ཏུ་བདེ་ལེགས་ཤོག །</s>
  </p>
  <p id="110">
    <s id="110:1">ཁྱེད་ཅག་སྡིག་པར་མ་གྱུར་ཅིག །</s>
  </p>
  <p id="111">
    <s id="111:1">སངས་རྒྱས་ལྷ་རྣམས་སྟོང་དག་གིས། །ཡོངས་སུ་བསྐོར་ཏེ་གཤེགས་མཛད་ཀྱིས། །སྡང་སེམས་ལྡན་པ་རྣམས་བྱེར་ཅིག ། </s>
  </p>
  <p id="112">
    <s id="112:1">སྙིང་རྗེའི་བདག་ཉིད་ཅན་རྣམས་འཁོད། །</s>
    <s id="112:2">སངས་རྒྱས་རང་སངས་རྒྱས་རྣམས་དང་། །དགྲ་བཅོམ་སློབ་པའི་བདེན་ཚིག་གིས། །འཇིག་རྟེན་མི་ཕན་བྱེད་པ་རྣམས། །གྲོང་ཁྱེར་འདི་ནི་གཏོང་གྱུར་ཅིག །</s>
  </p>
  <p id="113">
    <s id="113:1">སེམས་ཅན་ཀུན་དང་སྲོག་ཆགས་ཀུན། །འབྱུང་པོ་ཀུན་དང་ཁྱེད་ཅག་ཀུན། །བདེ་བ་འབའ་ཞིག་ལྡན་གྱུར་ཅིག །</s>
  </p>
  <p id="114">
    <s id="114:1">ཐམས་ཅད་ནད་རྣམས་མེད་པར་ཤོག །</s>
  </p>
  <p id="115">
    <s id="115:1">ཀུན་གྱིས་བཟང་རྣམས་མཐོང་གྱུར་ཅིག །</s>
  </p>
  <p id="116">
    <s id="116:1">གང་ཡང་སྡིག་པར་མ་གྱུར་ཅིག །</s>
  </p>
  <p id="117">
    <s id="117:1">འབྱུང་པོ་གང་དག་འདིར་ནི་ལྷགས་གྱུར་ཅིང་། །ས་དང་བར་སྣང་དག་ན་གནས་པ་རྣམས། །སྐྱེ་དགུ་རྣམས་<ref folio="F.161.b"/>ལ་རྟག་ཏུ་བྱམས་བྱེད་ཤོག །</s>
  </p>
  <p id="118">
    <s id="118:1">ཉིན་དང་མཚན་དུ་ཆོས་ཀྱང་སྤྱོད་གྱུར་ཅིག །</s>
  </p>
  <p id="119">
    <s id="119:1">འཕགས་པ་ཡངས་པའི་གྲོང་ཁྱེར་དུ་འཇུག་པའི་མདོ་ཆེན་པོ་རྫོགས་སོ།། །</s>
  </p>
</text>
