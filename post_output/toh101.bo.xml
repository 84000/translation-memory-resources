<?xml version='1.0' encoding='utf-8'?>
<text>
  <p id="1">
    <s id="1:1"><ref folio="F.1.b"/>༄༅༅། །རྒྱ་གར་སྐད་དུ། ཨཱརྱ་ཀུ་ཤ་ལ་མཱུ་ལ་སཾ་པ་རི་གྲ་ཧ་ནཱ་མ་མ་ཧཱ་ཡཱ་ན་སཱུ་ཏྲ། བོད་སྐད་དུ། </s>
    <s id="1:2">འཕགས་པ་དགེ་བའི་རྩ་བ་ཡོངས་སུ་འཛིན་པ་ཞེས་བྱ་བ་ཐེག་པ་ཆེན་པོའི་མདོ། </s>
    <s id="1:3">བམ་པོ་དང་པོ། </s>
    <s id="1:4">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །</s>
  </p>
  <p id="2">
    <s id="2:1">འདི་སྐད་བདག་གིས་ཐོས་པ་དུས་གཅིག་ན། </s>
  </p>
  <p id="3">
    <s id="3:1">བཅོམ་ལྡན་འདས་རྒྱལ་པོའི་ཁབ་ན་འོད་མའི་ཚལ་བྱ་ཀ་ལན་ད་ཀ་གནས་པ་ན་འདི་ལྟ་སྟེ། </s>
  </p>
  <p id="4">
    <s id="4:1">བསམ་གཏན་པ་རྣམས་ཀྱི་གནས། </s>
  </p>
  <p id="5">
    <s id="5:1">གནས་མེད་པ་རྣམས་ཀྱི་གནས། </s>
  </p>
  <p id="6">
    <s id="6:1">སྟོང་པ་ཉིད་ལ་གནས་པ་རྣམས་ཀྱི་གནས། </s>
  </p>
  <p id="7">
    <s id="7:1">མཚན་མ་མེད་པ་ལ་གནས་པ་དང་། སྨོན་པ་མེད་པ་ལ་གནས་པ་རྣམས་ཀྱི་གནས་ན་འདི་ལྟ་སྟེ། </s>
  </p>
  <p id="8">
    <s id="8:1">དགེ་སློང་འབུམ་གྱི་དགེ་སློང་གི་དགེ་འདུན་ཆེན་པོ་དང་ཐབས་ཅིག་ཏུ་བཞུགས་ཏེ། </s>
  </p>
  <p id="9">
    <s id="9:1">ཐམས་ཅད་ཀྱང་སྒྲ་བསྐྱུངས་པ། དབེན་པ་ལ་གནས་པ། ནང་དུ་ཡང་དག་འཇོག་ལ་མངོན་པར་བརྩོན་པ་ཤ་སྟག་གོ། །</s>
  </p>
  <p id="10">
    <s id="10:1">དེའི་ཚེ་ཚེ་དང་ལྡན་པ་ཤ་ར་དྭ་ཏིའི་བུ་ནང་དུ་ཡང་དག་འཇོག་<ref folio="F.2.a"/>ལས་ལངས་ནས། </s>
  </p>
  <p id="11">
    <s id="11:1">བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་</s>
    <s id="11:2">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="12">
    <s id="12:1" flag="alternateSource">ཚེ་དང་ལྡན་པ་མཽད་གལ་གྱི་བུ་ཆེན་པོ་དང་། ཚེ་དང་ལྡན་པ་ཀཱ་ཏྱཱའི་བུ་ཆེན་པོ་དང་། ཚེ་དང་ལྡན་པ་གསུས་པོ་ཆེ་ཆེན་པོ་དང་། ཚེ་དང་ལྡན་པ་ཀ་པི་ན་དང་། ཚེ་དང་ལྡན་པ་སྐུལ་བྱེད་ཆེན་པོ་དང་། ཚེ་དང་ལྡན་པ་རབ་འབྱོར་དང་། ཚེ་དང་ལྡན་པ་དོན་ཡོད་རྒྱལ་པོ་དང་། ཚེ་དང་ལྡན་པ་རླངས་པ་དང་། ཚེ་དང་ལྡན་པ་དགའ་བོ་དང་། ཚེ་དང་ལྡན་པ་ཀུན་དགའ་བོ་དང་། ཚེ་དང་ལྡན་པ་དགའ་བྱེད་དང་། ཚེ་དང་ལྡན་པ་ཅི་འཇིགས་དང་། ཚེ་དང་ལྡན་པ་ཉེ་སྦས་དང་། ཚེ་དང་ལྡན་པ་མིས་བྱིན་གྱི་བུ་དང་། ཚེ་དང་ལྡན་པ་ཐང་ལ་གནས་པ་དང་། ཚེ་དང་ལྡན་པ་མོ་ཀི་ལ་དང་། ཚེ་དང་ལྡན་པ་ཉེ་བར་འཁོར་དང་། དེ་དག་དང་གཞན་ཡང་དབང་དང་ལྡན་པར་གྱུར་པ་ལྔ་བརྒྱ་ཐམ་པ་ཕྱེ་མ་རེད་ཀྱི་དུས་ཀྱི་ཚེ་ནང་དུ་ཡང་དག་འཇོག་ལས་ལངས་ནས</s>
  </p>
  <p id="13">
    <s id="13:1">བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། </s>
  </p>
  <p id="14">
    <s id="14:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ། །</s>
  </p>
  <p id="15">
    <s id="15:1" flag="alternateSource">ཡང་དེའི་ཚེ་ཚེ་དང་ལྡན་པ་གྲགས་སྦྱིན་དང་། ཚེ་དང་ལྡན་པ་ཡུལ་འཁོར་སྐྱོང་དང་། ཚེ་དང་ལྡན་པ་ལས་མཆོད་དང་། ཚེ་དང་ལྡན་པ་གྲགས་འདོད་དང་། ཚེ་དང་ལྡན་པ་དགའ་སྡེ་དང་། ཚེ་དང་ལྡན་པ་དགའ་འདོད་དང་། དེ་དག་དང་གཞན་ཡང་དགེ་སློང་ལྔ་བརྒྱ་ཐམ་པ་ལམ་དུ་ཞུགས་པ་ལས་དབྱར་མཉན་ཡོད་ན་</s>
  </p>
  <p id="16">
    <s id="16:1">གནས་ནས</s>
  </p>
  <p id="17">
    <s id="17:1">རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་དོང་སྟེ་</s>
  </p>
  <p id="18">
    <s id="18:1">ལྷགས་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་<ref folio="F.2.b"/>ཏེ་ཕྱོགས་གཅིག་ཏུ་འཁོད་དོ། །</s>
  </p>
  <p id="19">
    <s id="19:1">ཡང་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་མ་ཕམ་པ་དེ་དང་འདྲ་བའི་བྱང་ཆུབ་སེམས་དཔའ་སྟོང་དང་ལྷན་ཅིག་ཏུ་ཡུལ་ཙམ་པར་དབྱར་གནས་ནས་ལམ་དུ་ཞུགས་ཏེ། </s>
  </p>
  <p id="20">
    <s id="20:1">རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། </s>
  </p>
  <p id="21">
    <s id="21:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ། །</s>
  </p>
  <p id="22">
    <s id="22:1">ཡང་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་དང་། དཀོན་མཆོག་འབྱུང་གནས་དང་། དེད་དཔོན་བཟང་པོ་དང་། ཕུག་སྦས་དང་། མིས་བྱིན་དང་། དབང་པོས་བྱིན་དང་། ཆུ་ལྷ་དང་། ཚངས་ལྷ་དང་། སྟོབས་བཟངས་དང་། བླ་མའི་བློ་གྲོས་དང་། ཁྱད་པར་བློ་གྲོས་དང་། འཕེལ་བའི་བློ་གྲོས་དང་། མཐོང་བ་དོན་ཡོད་དང་། ལེགས་པར་ཡང་དག་ཞུགས་དང་། རབ་ཀྱི་རྩལ་གྱིས་རྣམ་པར་གནོན་དང་། རྟག་ཏུ་བརྩོན་དང་། བརྩོན་པ་མི་གཏོང་དང་། ཉི་མའི་སྙིང་པོ་དང་། འགྲོ་བ་འཛིན་དང་། ས་འཛིན་དང་། བདུད་རྩི་འཛིན་དང་། བློ་གྲོས་རབ་གནས་དང་། བློ་གྲོས་མཐའ་ཡས་དང་། བརྟན་པའི་བློ་གྲོས་དང་། འཇིག་རྟེན་གསུམ་རྣམ་པར་གནོན་དང་། མཐའ་ཡས་རྣམ་པར་གནོན་དང་། དཔག་མེད་རྣམ་པར་གནོན་དང་། རྡོ་རྗེའི་གོམ་པས་རྣམ་པར་གནོན་དང་། དོན་ཡོད་པའི་གོམ་པས་རྣམ་པར་གནོན་དང་། མི་གཡོ་བའི་གོམ་པས་རྣམ་པར་གནོན་དང་། སྤོབས་པ་ཆེན་པོ་དང་སྤོབས་པ་རྣོན་པོ་དང་། སྤོབས་པ་ཟབ་པ་དང་། སྤོབས་པ་མཐའ་ཡས་དང་། སྤོབས་པ་དཔག་མེད་དང་། འཇམ་དཔལ་གཞོན་ནུར་གྱུར་པ་དང་། པད་མ་དཔལ་གྱི་སྙིང་པོ་དང་། ཆོས་འཕགས་དང་། ལག་ན་རིན་ཆེན་དང་། རིན་ཆེན་འཛིན་དང་། བསྐལ་པ་འགྱུར་བ་མཐའ་ཡས་པར་གོ་ཆ་བགོས་པ་དང་། བུད་མེད་འགྱུར་བའི་གོ་ཆ་བགོས་པ་དང་། སྐྱེས་པ་འགྱུར་བའི་གོ་ཆ་བགོས་པ་དང་། སེམས་ཅན་འགྱུར་བའི་གོ་ཆ་བགོས་པ་དང་། མཐའ་ཡས་ཁྱུ་མཆོག་དང་། དཔག་མེད་ཁྱུ་མཆོག་དང་། དམིགས་པ་ཐམས་ཅད་རྣམ་པར་འཇིག་པའི་ཁྱུ་མཆོག་དང་། བྱང་ཆུབ་སེམས་<ref folio="F.3.a"/>དཔའ་སེམས་དཔའ་ཆེན་པོ་དེ་དག་ཐམས་ཅད་ཀྱང་ཐ་མི་དད་པར་སྤྱོད་པའི་གོ་ཆ་བགོས་པ་ཤ་སྟག་སྟེ། </s>
  </p>
  <p id="23">
    <s id="23:1">ཡུལ་ཐ་དད་པ་རྣམས་སུ་དབྱར་གནས་པར་གནས་ནས་ཡུལ་རྒྱུ་ཞིང་གཅིག་ཏུ་འདུས་ཏེ། </s>
  </p>
  <p id="24">
    <s id="24:1">རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། </s>
  </p>
  <p id="25">
    <s id="25:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ། །</s>
  </p>
  <p id="26">
    <s id="26:1">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་འདུས་པར་ཐུགས་སུ་ཆུད་ནས། </s>
  </p>
  <p id="27">
    <s id="27:1">རྫུ་འཕྲུལ་ཇི་ལྟ་བུའི་མངོན་པར་འདུ་བྱ་བ་མངོན་པར་འདུ་མཛད་པས་རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་འོད་མའི་ཚལ་བྱ་ཀ་ལན་ད་ཀ་གནས་པ་ན། </s>
  </p>
  <p id="28">
    <s id="28:1">དགེ་སློང་དང་། དགེ་སློང་མ་དང་། དགེ་བསྙེན་དང་དགེ་བསྙེན་མ་ཇི་སྙེད་གནས་པ་དེ་དག་ཐམས་ཅད་བཅོམ་ལྡན་འདས་ལ་བལྟ་བ་དང་ཕྱག་འཚལ་བ་དང་བསྙེན་བཀུར་བྱ་བའི་ཕྱིར་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་དོང་སྟེ་</s>
  </p>
  <p id="29">
    <s id="29:1">ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་པར་འགྱུར་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ། །</s>
  </p>
  <p id="30">
    <s id="30:1">དེའི་ཚེ་ཚེ་དང་ལྡན་པ་འོད་སྲུང་ཆེན་པོ་ལུས་འཕགས་རི་ལ་དབང་པོའི་བྲག་ཕུག་ན་དགེ་སློང་ལྔ་བརྒྱ་ཐམ་པ་ཐམས་ཅད་ཀྱང་དགོན་པ་པ། བསོད་སྙོམས་པ། ཕྱག་དར་ཁྲོད་པ། ཆོས་གོས་གསུམ་པ། ཅོག་པུ་པ། རྩྭའི་གདིང་བ་པ། ཤིང་དྲུང་པ། འདོད་པ་ཉུང་བ། ཆོག་ཤེས་པ། རབ་ཏུ་དབེན་པ་པ། ཆོས་གོས་ངན་པ་འཆང་བ་ཤ་སྟག་དང་ལྷན་ཅིག་ཏུ་འདུག་གོ། །</s>
  </p>
  <p id="31">
    <s id="31:1">དེ་ནས་བཅོམ་ལྡན་འདས་ཀྱིས་རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་འདུ་མཛད་པས། ཚེ་དང་ལྡན་པ་འོད་སྲུང་ཆེན་པོ་དགེ་སློང་ལྔ་བརྒྱ་ཐམ་པ་དེ་དག་དང་ལྷན་ཅིག་ཏུ་ལུས་འཕགས་རིའི་དབང་པོའི་བྲག་ཕུག་ནས་མི་སྣང་བར་གྱུར་ཏེ</s>
  </p>
  <p id="32">
    <s id="32:1">རྒྱལ་པོའི་ཁབ་ན་འོད་མའི་ཚལ་བྱ་ཀ་ལན་ད་ཀ་གནས་པ་ན་འདུག་པ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དེ། </s>
  </p>
  <p id="33">
    <s id="33:1">བཅོམ་ལྡན་འདས་ཀྱིས་ཚེ་དང་ལྡན་པ་འོད་སྲུང་ཆེན་པོ་རྒྱང་རིང་པོ་ཉིད་ནས་འོང་བ་གཟིགས་ཏེ། </s>
  </p>
  <p id="34">
    <s id="34:1"><ref folio="F.3.b"/>གཟིགས་ནས་</s>
  </p>
  <p id="35">
    <s id="35:1">ཀྱང་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ། </s>
    <s id="35:2">དགེ་སློང་དག་གནས་བརྟན་འོད་སྲུང་ཆེན་པོ་འོང་བ་འདི་ནི་དགོན་པ་པ། བསོད་སྙོམས་པ། ཕྱག་དར་ཁྲོད་པ། ཆོས་གོས་གསུམ་པ། ཆོས་གོས་ངན་པ་འཆང་བ། བས་མཐའི་གནས་མལ་ལ་གནས་པ། འདོད་པ་ཆུང་བ། ཆོག་ཤེས་པ། རབ་ཏུ་དབེན་པར་གནས་པ། མ་འདྲེས་པ། ཆོས་ཐམས་ཅད་ཀྱི་དམ་པའི་ཕ་རོལ་དུ་སོན་པ་སྟེ། </s>
  </p>
  <p id="36">
    <s id="36:1">དགེ་སློང་དག་ངའི་ཉན་ཐོས་ཇི་སྙེད་པ་ནི་དགེ་སློང་དག་ད་ལྟར་དགེ་སློང་འོད་སྲུང་ཆེན་པོའི་སྦྱངས་པའི་ཡོན་ཏན་དག་དང་མཚུངས་པའམ་འདྲ་བ་ནི་ངས་ཡང་དག་པར་རྗེས་སུ་མ་མཐོང་ངོ་། །</s>
  </p>
  <p id="37">
    <s id="37:1">དགེ་སློང་དག་དགེ་སློང་འོད་སྲུང་ཆོས་གོས་གསུམ་པ་ནི་ལྷ་རྣམས་དང་ཡང་སྨྲ་བ་དང་ཀུན་དུ་སྨྲ་བར་མི་འདོད་ན་མི་རྣམས་དང་ལྟ་སྨོས་ཀྱང་ཅི་དགོས། </s>
  </p>
  <p id="38">
    <s id="38:1">དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་འོད་སྲུང་ཆེན་པོ་རྒྱང་རིང་པོ་ཉིད་ནས་འོང་བ་གཟིགས་ནས་བཀའ་སྩལ་པ། </s>
    <s id="38:2">འོད་སྲུང་ཚུར་ཤོག་འོད་སྲུང་ཁྱོད་ལེགས་པར་འོངས་སོ། །</s>
  </p>
  <p id="39">
    <s id="39:1">ཀྱེ་མ་གནས་བརྟན་འོད་སྲུང་གིས་ནི་འདི་ལྟ་སྟེ། </s>
  </p>
  <p id="40">
    <s id="40:1">འདིར་འོང་བར་བྱ་བའི་ཕྱིར་ཡུན་རིང་པོ་ནས་རྣམ་གྲངས་བྱས་སོ། །</s>
  </p>
  <p id="41">
    <s id="41:1">འོད་སྲུང་ཁྱོད་གདན་འདིའི་ཕྱེད་ལ་འདུག་ཤིག་ཅེས་བཅོམ་ལྡན་འདས་ཀྱིས་གནས་བརྟན་འོད་སྲུང་ལ་གདན་གྱི་ཕྱེད་གནང་མ་ཐག་ཏུ་དེ་ནས་བཅོམ་ལྡན་འདས་གདན་དེ་ལས་བསྐྱོད་པ་དང་། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་འགུལ། རབ་ཏུ་འགུལ། ཀུན་དུ་རབ་ཏུ་འགུལ། གཡོས་རབ་ཏུ་གཡོས། ཀུན་དུ་རབ་ཏུ་གཡོས། ལྡེག་རབ་ཏུ་ལྡེག །ཀུན་དུ་རབ་ཏུ་ལྡེག་ཅིང་འཇིག་རྟེན་དུ་སྣང་བ་ཆེན་པོ་ཡང་བྱུང་བར་གྱུར་ཏོ། །</s>
  </p>
  <p id="42">
    <s id="42:1">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ནི་འདི་ལྟ་སྟེ། </s>
  </p>
  <p id="43">
    <s id="43:1">དཔེར་ན་ཡུལ་མ་ག་དྷཱའི་ཁར་བའི་སྣོད་ལ་ལྕགས་ཀྱི་ཐུ་ལུམ་གྱིས་བསྣུན་ན་འུར་འུར་ཟེར་བ་དེ་བཞིན་དུ་བཙུན་པ་འོད་སྲུང་ཆེན་པོ་ལ་གདན་གྱི་ཕྱེད་གནང་མ་ཐག་ཏུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གདན་ལས་བསྐྱོད་ནས</s>
  </p>
  <p id="44">
    <s id="44:1">དེ་ནས་དེ་མ་ཐག་ཏུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་སྒྲ་སྐད་ཆེན་པོ་འབྱིན་ཏོ། །</s>
  </p>
  <p id="45">
    <s id="45:1">དེ་ནས་<ref folio="F.4.a"/>ཚེ་དང་ལྡན་པ་འོད་སྲུང་ཆེན་པོ་ཆོས་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། </s>
  </p>
  <p id="46">
    <s id="46:1">བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས། </s>
  </p>
  <p id="47">
    <s id="47:1">བཅོམ་ལྡན་འདས་ཀྱི་ཐད་དུ་ཕྱིན་ཏེ། </s>
  </p>
  <p id="48">
    <s id="48:1">བཅོམ་ལྡན་འདས་ཀྱི་ཞབས་ལ་མགོ་བོས་གཏུགས་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="49">
    <s id="49:1">བཅོམ་ལྡན་འདས་ནི་བདག་གི་སྟོན་པ་ལགས་ལ་བདག་ནི་ཉན་ཐོས་ལགས་པས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཆོས་གོས་སམ། ལྷུང་བཟེད་དམ། གདན་ནམ། དེ་ལས་གཞན་པའི་ལོངས་སྤྱོད་རྣམས་ཉན་ཐོས་རྣམས་ཀྱིས་ལོངས་སྤྱད་པར་རྔོ་མི་ཐོགས་ལགས་སོ། །</s>
    <s id="49:2">དེ་ཅིའི་སླད་དུ་ཞེ་ན། </s>
  </p>
  <p id="50">
    <s id="50:1">བཅོམ་ལྡན་འདས་དེ་དག་ནི་ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་གྱི་མཆོད་རྟེན་དུ་གྱུར་པ་ལགས་ཤིང་། བཅོམ་ལྡན་འདས་བཅོམ་ལྡན་འདས་ལས་ཤ་ནའི་རས་ཕྱག་དར་ཁྲོད་པ་གང་དག་བླངས་པ་དེ་དག་ཀྱང་། བཅོམ་ལྡན་འདས་མཆོད་རྟེན་དུ་གྱུར་པ་ལགས་པའི་སླད་དུ་སྟེ། </s>
  </p>
  <p id="51">
    <s id="51:1">དེ་དག་བདག་གིས་མ་སྤྱད་ལགས་སོ། །</s>
    <s id="51:2">བཅོམ་ལྡན་འདས་དེ་སླན་ཆད་འདོད་པའི་རྣམ་པར་རྟོག་པའི་རྣམ་པར་བརྟགས་པའམ། གནོད་སེམས་ཀྱི་རྣམ་པར་རྟོག་པ་དང་། རྣམ་པར་འཚེ་བའི་རྣམ་པར་རྟོག་པའི་རྣམ་པར་བརྟགས་པའམ། འདོད་ཆགས་ཀྱི་ཡོངས་སུ་གདུང་བས་གདུངས་པར་གྱུར་པའམ། ཞེ་སྡང་གི་ཡོངས་སུ་གདུང་བ་དང་། གཏི་མུག་གི་ཡོངས་སུ་གདུང་བས་ཡོངས་སུ་གདུངས་པར་གྱུར་པར་མ་དྲན་ལགས་སོ། །</s>
    <s id="51:3">བཅོམ་ལྡན་འདས་མདོར་ན་སློབ་པར་གྱུར་པ་བདག་གིས་བཅོམ་ལྡན་འདས་ལས་ཤ་ནའི་རས་ཕྱག་དར་ཁྲོད་མ་ནོས་པ་རྣམས་མི་སློབ་པའི་ས་ལ་ཐུག་གི་བར་དུ་སྤྱི་བོས་མནོས་ལགས་སོ། །</s>
    <s id="51:4">བཅོམ་ལྡན་འདས་བདག་གིས་ལོངས་སྤྱད་པའི་སླད་དུ་བླངས་པ་ནི་མ་ལགས་ཀྱི་གདམས་པ་དང་། རྗེས་སུ་བསྟན་པ་ལས་བརྩམས་ནས་</s>
  </p>
  <p id="52">
    <s id="52:1">བླངས་ལགས་སོ། །</s>
    <s id="52:2">བཅོམ་ལྡན་འདས་དེ་དག་བླངས་ནས་</s>
  </p>
  <p id="53">
    <s id="53:1">སེམས་མཐོ་བའམ་དམའ་བར་གྱུར་པར་མི་དྲན་ལགས་སོ། །</s>
    <s id="53:2">བཅོམ་ལྡན་འདས་ཤ་ནའི་རས་<ref folio="F.4.b"/>ཕྱག་དར་ཁྲོད་དེ་དག་ཆོས་གོས་མ་མཆིས་པའི་ལུས་ལ་སྤྱད་པར་མི་དྲན་ལགས་སོ། །</s>
    <s id="53:3">བཅོམ་ལྡན་འདས་ཕྱག་དར་ཁྲོད་དེ་དག་སུག་པ་མ་སེར་བས་རེག་པར་མི་དྲན་ལགས་སོ། །</s>
    <s id="53:4">བཅོམ་ལྡན་འདས་གང་དང་གང་དུ་མཆི་བ་དེ་དང་དེར་ཤ་ནའི་རས་ཕྱག་དར་ཁྲོད་དེ་དག་མགོས་འཚལ་ཅིང་མཆིས་ལགས་སོ། །</s>
    <s id="53:5">བཅོམ་ལྡན་འདས་ཤ་ནའི་རས་ཕྱག་དར་ཁྲོད་དེ་དག་ཡན་ལག་མི་གཙང་བ་གང་གིས་ཀྱང་རེག་པར་མི་དྲན་ལགས་སོ། །</s>
    <s id="53:6">བཅོམ་ལྡན་འདས་ཤ་ནའི་རས་ཕྱག་དར་ཁྲོད་མཆོད་རྟེན་དུ་གྱུར་པ་དེ་དག་བཅངས་ལགས་སོ། །</s>
    <s id="53:7">བཅོམ་ལྡན་འདས་དེ་དག་ནི་བཅོམ་ལྡན་འདས་ཀྱིས་སྤངས་ཤིང་གནང་བ་ལགས་ཏེ། </s>
  </p>
  <p id="54">
    <s id="54:1">དེ་དག་ནི་བདག་གིས་བཅངས་ལགས་སོ། །</s>
    <s id="54:2">སངས་རྒྱས་རྗེས་སུ་དྲན་པ་མ་ལགས་པར་དེ་ལས་གཞན་སྙོམས་པར་འཇུག་པ་དག་གིས་བདག་གཞན་དུ་གནས་པར་མི་དྲན་ལགས་སོ། །</s>
    <s id="54:3">བདག་ཇི་ལྟར་གནས་པ་ན་ས་ལ་སའི་འདུ་ཤེས་སུ་མ་གྱུར་པ་དང་། ཆུ་ལ་ཆུའི་འདུ་ཤེས་དང་། མེ་ལ་མེའི་འདུ་ཤེས་དང་། རླུང་ལ་རླུང་གི་འདུ་ཤེས་སུ་མ་གྱུར་པ་དང་། འཇིག་རྟེན་འདིའི་འདུ་ཤེས་དང་། འཇིག་རྟེན་ཕ་རོལ་གྱི་འདུ་ཤེས་སུ་མ་གྱུར་པ་དང་། བཅོམ་ལྡན་འདས་གང་མཐོང་བ་དང་། ཐོས་པ་དང་། བྱེ་བྲག་ཕྱེད་པ་དང་། རྣམ་པར་ཤེས་པ་དང་། ཡིད་ཀྱི་རྗེས་སུ་བརྟགས་པ་དང་། རྗེས་སུ་བསམས་པ་དེ་ལ་ཡང་བདག་འདུ་ཤེས་སུ་མ་གྱུར་པ་དང་། བཅོམ་ལྡན་འདས་གང་འདུ་ཤེས་མེད་པའི་གནས་པ་དང་། འདུ་ཤེས་མེད་པའི་སྙོམས་པར་འཇུག་པའི་གནས་པ་དང་། གང་འདུ་ཤེས་ལས་ཡང་དག་པར་འདའ་བའི་གནས་པ་དང་། གང་འདུ་ཤེས་མེད་པ་ལས་ཡང་དག་པར་འདའ་བའི་གནས་པ་དང་། གང་འདུ་ཤེས་ཀྱི་གནས་པ་དང་། གང་འདུ་ཤེས་མེད་པའི་གནས་པ་དང་། གང་འདུ་ཤེས་ཐམས་ཅད་ལས་ཡང་དག་པར་འདའ་བའི་གནས་པ་དེ་ཡང་སློབ་པའི་གནས་པ་དང་། །མི་སློབ་པའི་གནས་པར་བདག་གིས་ཡང་དག་པར་རྗེས་སུ་མ་མཐོང་ལགས་སོ། །</s>
    <s id="54:4">བཅོམ་ལྡན་འདས་གནས་པ་དེ་ལ་དེ་བཞིན་གཤེགས་པ་ཡང་དག་པར་རྗེས་སུ་མ་མཐོང་། </s>
  </p>
  <p id="55">
    <s id="55:1">དེ་བཞིན་གཤེགས་པའི་ཆོས་རྣམས་དང་། <ref folio="F.5.a"/>དེ་བཞིན་གཤེགས་པའི་གནས་པ་ཡང་དག་པར་རྗེས་སུ་མ་མཐོང་ལགས་ཏེ། </s>
  </p>
  <p id="56">
    <s id="56:1">བདག་ནི་དེ་ལྟར་གནས་ལགས་སོ། །</s>
    <s id="56:2">བཅོམ་ལྡན་འདས་དཔེར་བགྱི་ན་ནམ་མཁའ་བླ་གབ་མ་མཆིས་པ་ལ་མིང་དང་བརྡ་དང་གདགས་པ་རྣམ་པ་སྣ་ཚོགས་བགྱིས་པ་དག །</s>
  </p>
  <p id="57">
    <s id="57:1">བཅོམ་ལྡན་འདས་མིང་དང་བརྡ་དང་གདགས་པ་གང་དག་གིས་ནམ་མཁའ་ཞེས་ཐ་སྙད་དུ་བཏགས་པ་དང་། ནམ་མཁའ་ཞེས་བརྡར་བཏགས་པ་དང་། ནམ་མཁའ་ཞེས་རྟེན་དུ་བགྱིས་པ་དང་། བཅོམ་ལྡན་འདས་ནམ་མཁའ་ཞེའམ། བླ་གབ་མ་མཆིས་པ་ཞེའམ། སྟོང་པ་ཞེའམ། གསོག་ཅེའམ། གསོབ་ཅེའམ། ཡམ་བརླ་ཞེའམ། གཟུང་བ་མ་མཆིས་པ་ཞེའམ། ཚད་མ་མཆིས་པ་ཞེའམ། རྟེན་པ་མ་མཆིས་པ་ཞེའམ། བླང་བ་མ་མཆིས་པ་ཞེའམ། དོར་བ་མ་མཆིས་པ་ཞེའམ། ལུས་མ་མཆིས་པ་ཞེའམ། ཇི་ལྟ་བ་བཞིན་ཞེའམ། ཡོངས་སུ་དག་པ་ཞེའམ། བར་སྣང་ཞེའམ། ཐོགས་པ་མ་མཆིས་པ་ཞེའམ། དངོས་པོ་མ་མཆིས་པ་ཞེའམ། བསྟན་དུ་མ་མཆིས་པ་ཞེས་དེ་དག་དང་། གཞན་ཡང་ཐ་སྙད་ཀྱི་བརྡ་ཐ་དད་པ་རྣམ་པ་སྣ་ཚོགས་ཀྱིས་བརྗོད་པ་ནི་བཅོམ་ལྡན་འདས་འདི་ལྟ་སྟེ། </s>
  </p>
  <p id="58">
    <s id="58:1">ཚད་འདི་ཙམའམ། ཡོངས་སུ་བཅད་པ་འདི་ཙམ་འམ། མཉམ་པའམ། མི་མཉམ་པ་ཞེས་མིང་ངམ། བརྡའམ། རྟེན་རྣམས་ཀྱིས་འཚལ་བར་མི་ནུས་ལགས་སོ། །</s>
    <s id="58:2">བཅོམ་ལྡན་འདས་གང་དག་དེའི་ཕྱོགས་ཙམ་ཞིག་འཚལ་བ་དེ་དག་ཐམས་ཅད་ཀྱིས་ཀྱང་ཁ་དོག་གམ། དབྱིབས་སམ། དམིགས་པས་ནམ་མཁའ་དེ་ཚད་འདི་ཙམ་དང་། མཆོག་འདི་ཙམ་ཞེས་བགྱི་བ་མ་འཚལ་ལགས་སོ། །</s>
    <s id="58:3">བཅོམ་ལྡན་འདས་དེ་བཞིན་དུ་གང་དེ་བཞིན་གཤེགས་པ་ཞེས་བགྱི་བའམ། སངས་རྒྱས་ཞེས་བགྱི་བའམ། སྟོན་པ་ཞེའམ། སྐྱབས་ཞེའམ། དཔུང་གཉེན་ཞེའམ། གནས་ཞེའམ། འདྲེན་པ་ཞེའམ། རྣམ་པར་འདྲེན་པ་ཞེའམ། ཡོངས་སུ་འདྲེན་པ་ཞེའམ། སྨན་པ་ཞེའམ། གསོ་བ་པ་ཞེའམ། ལམ་སྟོན་པ་ཞེའམ། ལམ་བརྗོད་པ་ཞེའམ། གཞན་ཡང་ཐ་སྙད་ཐ་དད་པའི་ཚིག་རྣམ་པ་སྣ་ཚོགས་<ref folio="F.5.b"/>བརྗོད་པའི་ཐ་སྙད་ཀྱི་ཚིག་གང་དག་གིས་མཁས་པ་རྣམས་ཀྱིས་བཅོམ་ལྡན་འདས་བསྟོད་པ་དང་། བཀུར་བ་དང་། བསྔགས་པ་དང་རབ་ཏུ་བསྟོད་པ་དང་། རབ་ཏུ་བསྔགས་པ་དང་། བཅོམ་ལྡན་འདས་ཐ་སྙད་ཀྱི་ཚིག་གང་དག་གིས་འཇིག་རྟེན་མངོན་པར་བརྗོད་པའི་ཆོས་དེ་དག་ནི་བཅོམ་ལྡན་འདས་བདག་མ་འཚལ་མི་རྟེན་མ་མཐོང་ལགས་སོ། །</s>
    <s id="58:4">དེ་ཅིའི་སླད་དུ་ཞེ་ན། </s>
  </p>
  <p id="59">
    <s id="59:1">བཅོམ་ལྡན་འདས་ཆོས་ཐམས་ཅད་ནི་ངོ་བོ་ཉིད་ཀྱིས་ཡ་མ་བརླ་དང་། ངོ་བོ་ཉིད་ཀྱིས་གསོབ་ལགས་པའི་སླད་དུའོ། །</s>
    <s id="59:2">བཅོམ་ལྡན་འདས་དཔེར་བགྱི་ན་</s>
  </p>
  <p id="60">
    <s id="60:1"> སྒྱུ་མ་མཁན་གྱིས་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ། དཔུང་གི་ཚོགས་ཡན་ལག་བཞི་པ་དང་ལྡན་པ། རིན་པོ་ཆེ་སྣ་བདུན་དང་ལྡན་པའི་འཁོར་ལོས་སྒྱུར་བ་ཞིག་སྤྲུལ་པར་གྱུར་ལ། </s>
    <s id="60:2">བཅོམ་ལྡན་འདས་དེའི་ཐད་དུ་གླིང་བཞི་པའི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་རྣམ་པར་རྒྱལ་བར་བགྱི་བ་ལ་གནས་པ། མཐའ་ཡས་པ་དེ་དག་ཐམས་ཅད་ལྷགས་ཤིང་བཅོམ་ལྡན་འདས་དེ་ལ་ལུས་ཐ་དད་པར་ཡང་གདའ་ལ། </s>
    <s id="60:3">བཅོམ་ལྡན་འདས་དེ་ལ་སེམས་ཅན་ལུས་ཐ་དད་པར་ཡང་མཐོང་ལགས་མོད་ཀྱི། བཅོམ་ལྡན་འདས་སྒྱུ་མ་མཁན་གྱིས་སྤྲུལ་པའི་འཁོར་ལོས་སྒྱུར་བའི་རྒྱལ་པོ་དེ་འདི་སྙམ་དུ་བདག་གིས་ནི་དཔུང་གི་ཚོགས་འདིའི་བདག་པོ་བྱ་ཞིང་། གླིང་བཞི་པའི་འཇིག་རྟེན་གྱི་ཁམས་ཀྱི་རྗེས་སུ་འཇུག་པར་བྱའོ། །</s>
  </p>
  <p id="61">
    <s id="61:1">སྙམ་དུ་མི་སེམས་ལགས་ལ། </s>
    <s id="61:2">དཔུང་གི་ཚོགས་ཡན་ལག་བཞི་པོ་དེ་ཡང་འདི་སྙམ་དུ་འཁོར་ལོས་སྒྱུར་བའི་རྒྱལ་པོ་འདི་ནི་བདག་ཅག་གི་གཙོ་བོ་ཡིན་པས་བདག་ཅག་ནི་འདིའི་རྗེས་སུ་འཇུག་པར་བྱའོ། །</s>
  </p>
  <p id="62">
    <s id="62:1">སྙམ་དུ་མི་སེམས་ལགས་མོད་ཀྱི། དེ་དག་དེའི་རྗེས་སུ་འཇུག་པར་བགྱིད་པར་ཡང་གདའ་ལགས་སོ། །</s>
    <s id="62:2">བཅོམ་ལྡན་འདས་དེ་བཞིན་དུ་ཆོས་དེ་དག་གིས་ཆོས་ཉིད་གང་ལགས་པ་དེ་ལ། བཅོམ་ལྡན་འདས་དེ་བཞིན་གཤེགས་པའམ། ཉན་ཐོས་སམ། སློབ་པའམ། མི་སློབ་པའམ། རང་སངས་རྒྱས་སམ། སོ་སོའི་སྐྱེ་བོ་མ་མཆིས་ལགས་སོ། །</s>
    <s id="62:3">བཅོམ་ལྡན་འདས་ཆོས་ཉིད་དེ་ལ་དེ་བཞིན་གཤེགས་<ref folio="F.6.a"/>པའི་ཆོས་ཉིད་དམིགས་པའམ། དེ་བཞིན་གཤེགས་པའི་ཆོས་ཉིད་མངོན་པའམ། དེ་བཞིན་གཤེགས་པའི་ཆོས་ཉིད་རྟེན་པའམ། རང་སངས་རྒྱས་ཀྱི་ཆོས་ཉིད་དམིགས་པའམ། རང་སངས་རྒྱས་ཀྱི་ཆོས་ཉིད་མངོན་པའམ། རང་སངས་རྒྱས་ཀྱི་ཆོས་ཉིད་རྟེན་པའམ། ཉན་ཐོས་ཀྱི་ཆོས་ཉིད་དམིགས་པའམ། ཉན་ཐོས་ཀྱི་ཆོས་ཉིད་མངོན་པའམ། ཉན་ཐོས་ཀྱི་ཆོས་ཉིད་རྟེན་པའམ། སོ་སོའི་སྐྱེ་བོའི་ཆོས་ཉིད་དམིགས་པའམ། སོ་སོའི་སྐྱེ་བོའི་ཆོས་ཉིད་མངོན་པའམ། སོ་སོའི་སྐྱེ་བོའི་ཆོས་ཉིད་རྟེན་པའམ། གཟུགས་ཀྱི་ཆོས་ཉིད་དམིགས་པའམ། གཟུགས་ཀྱི་ཆོས་ཉིད་མངོན་པའམ། གཟུགས་ཀྱི་ཆོས་ཉིད་རྟེན་པའམ། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པའི་ཆོས་ཉིད་དམིགས་པའམ། རྣམ་པར་ཤེས་པའི་ཆོས་ཉིད་མངོན་པའམ། རྣམ་པར་ཤེས་པའི་ཆོས་ཉིད་རྟེན་པར་མི་འགྱུར་ལགས་སོ། །</s>
    <s id="62:4">བཅོམ་ལྡན་འདས་ཆོས་ཉིད་དེ་ལ་གཟུགས་སྟོང་པ་དང་། འདིས་གཟུགས་སྟོང་པ་དང་། འདི་ལ་གཟུགས་སྟོང་པ་དམིགས་པ་དང་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་སྟོང་པ་དང་། འདིས་རྣམ་པར་ཤེས་པ་སྟོང་པ་དང་། འདི་ལ་རྣམ་པར་ཤེས་པ་སྟོང་པ་དམིགས་པ་དང་། དེ་བཞིན་དུ་དེ་བཞིན་གཤེགས་པ་སྟོང་པ་དང་། འདིས་དེ་བཞིན་གཤེགས་པ་སྟོང་པ་དང་། འདི་ལ་དེ་བཞིན་གཤེགས་པ་སྟོང་པ་དམིགས་པ་དང་། དེ་བཞིན་དུ་དེ་བཞིན་གཤེགས་པའི་ཆོས་ཉིད་སྟོང་པ་དང་། འདིས་དེ་བཞིན་གཤེགས་པའི་ཆོས་ཉིད་སྟོང་པ་དང་། འདི་ལ་དེ་བཞིན་གཤེགས་པའི་ཆོས་ཉིད་སྟོང་པ་དམིགས་པར་མི་འགྱུར་ལགས་སོ། །</s>
    <s id="62:5">བཅོམ་ལྡན་འདས་དེ་བཞིན་དུ་དེ་ལ་ཉན་ཐོས་མ་མཆིས། </s>
  </p>
  <p id="63">
    <s id="63:1">ཉན་ཐོས་ཀྱི་ཆོས་ཉིད་མ་མཆིས། </s>
  </p>
  <p id="64">
    <s id="64:1">སོ་སོའི་སྐྱེ་བོ་མ་མཆིས། </s>
  </p>
  <p id="65">
    <s id="65:1">སོ་སོའི་སྐྱེ་བོའི་ཆོས་ཉིད་ཀྱི་བར་དུ་མ་མཆིས་ལགས་སོ། །</s>
    <s id="65:2">བཅོམ་ལྡན་འདས་དཔེར་བགྱི་ན། </s>
  </p>
  <p id="66">
    <s id="66:1">སྒྱུ་མ་མཁན་གྱིས་འཁོར་ལོས་སྒྱུར་བའམ། དཔུང་གི་ཚོགས་སྤྲུལ་པ་དེ་ལ་འཁོར་ལོས་སྒྱུར་བ་མ་མཆིས། </s>
  </p>
  <p id="67">
    <s id="67:1">དཔུང་གི་ཚོགས་མ་མཆིས་ལགས་<ref folio="F.6.b"/>སོ། །</s>
  </p>
  <p id="68">
    <s id="68:1">སྒྱུ་མ་ལ་མ་མཆིས། </s>
  </p>
  <p id="69">
    <s id="69:1">སྒྱུ་མའི་ཆོས་ཉིད་ལ་མ་མཆིས། </s>
  </p>
  <p id="70">
    <s id="70:1">སྒྱུ་མ་མཁན་རྣམས་ལ་མ་མཆིས་ལགས་སོ། །</s>
    <s id="70:2">ས་ལ་མ་མཆིས། </s>
  </p>
  <p id="71">
    <s id="71:1">ཆུ་ལ་མ་མཆིས། </s>
  </p>
  <p id="72">
    <s id="72:1">མེ་ལ་མ་མཆིས། </s>
  </p>
  <p id="73">
    <s id="73:1">རླུང་ལ་མ་མཆིས། </s>
  </p>
  <p id="74">
    <s id="74:1">ནམ་མཁའ་ལ་མ་མཆིས། </s>
  </p>
  <p id="75">
    <s id="75:1">རྣམ་པར་ཤེས་པ་ལ་མ་མཆིས་ལགས་སོ། །</s>
    <s id="75:2">ས་དང་། ཆུ་དང་། མེ་དང་། རླུང་དང་། ནམ་མཁའི་ཁམས་རྣམས་ལ་མ་མཆིས། </s>
  </p>
  <p id="76">
    <s id="76:1">རྣམ་པར་ཤེས་པའི་ཁམས་ལ་མ་མཆིས་ལགས་སོ། །</s>
    <s id="76:2">བཅོམ་ལྡན་འདས་ཆོས་ཐམས་ཅད་ནི་དེ་དང་འདྲ་ལགས་ཏེ། </s>
  </p>
  <p id="77">
    <s id="77:1">བཅོམ་ལྡན་འདས་དེ་དག་ལ། བདག་ནི་རློམ་སེམས་སུ་མི་བགྱིད། དེ་དག་ལ་བདག་ནི་བྱུང་བར་མ་གྱུར། </s>
  </p>
  <p id="78">
    <s id="78:1">དེ་དག་བདག་གིས་ནི་མ་སྨྲས་ལགས་སོ། །</s>
    <s id="78:2">བཅོམ་ལྡན་འདས་དེ་ལྟར་བདག་ནི་ཡོན་ཏན་གྱི་ཆོས་རྣམས་ཉིད་ལས་དབེན་པ་ལགས་པས་དེ་བཞིན་གཤེགས་པའི་ཆོས་རྣམས་རྗེས་སུ་དྲན་པར་བགྱིད་ལགས་སོ། །</s>
    <s id="78:3">བཅོམ་ལྡན་འདས་དེ་ནི་ལམ་ལགས། དེ་ནི་ཚུལ་ལགས་ཏེ། </s>
  </p>
  <p id="79">
    <s id="79:1">ལམ་དེ་ལ་གནས་པའི་རིགས་ཀྱི་བུའམ་རིགས་ཀྱི་བུ་མོ་ལམ་དེ་རྗེས་སུ་ཐོབ་པ་རྣམས་ནི་འདི་སྙམ་དུ་གཞན་ཡང་དག་པར་བླངས་ལ་འཇུག་པར་བྱ་ཞིང་། སྟོན་པ་ཡང་གཞན་བཙལ་བར་བྱ་ལ། དགེ་སྦྱོང་ངམ། བྲམ་ཟེ་གཞན་སྨྲ་བའི་གདོང་དུ་གྱེན་དུ་བལྟ་བར་བྱ་ཞིང་། ཚེ་དང་ལྡན་པ་འདི་ནི་ཤེས་བཞིན་པས་ཤེས། </s>
  </p>
  <p id="80">
    <s id="80:1">མཐོང་བཞིན་པས་མཐོང་། </s>
  </p>
  <p id="81">
    <s id="81:1">ཡང་དག་པའི་ལྟ་བ་ཡང་འདོགས་བཞིན་པས་འདོགས་པར་བྱེད་དོ་སྙམ་དུ་མི་སེམས་ལགས་ཏེ། </s>
  </p>
  <p id="82">
    <s id="82:1">དེ་ནི་གནས་མ་མཆིས་ལགས་སོ། །</s>
    <s id="82:2">བཅོམ་ལྡན་འདས་གནས་པ་འདི་ལ་ནི་བདག་སོམ་ཉི་མ་མཆིས་པ་ཐོབ་པས་གནས་ལགས་སོ། །</s>
    <s id="82:3">ཆོས་ཀྱི་སྒོ་དེ་ཡང་རྗེས་སུ་ཐོབ་པས་གནས་ལགས་སོ། །</s>
    <s id="82:4">ཆོས་ཐམས་ཅད་ནི་འདི་ལྟ་སྟེ། </s>
  </p>
  <p id="83">
    <s id="83:1">དབེན་པའི་ཚུལ་དང་། སྐྱེ་བ་མ་མཆིས་པའི་ཚུལ་དག་གིས་ཚུལ་གཅིག་པ་ལགས་སོ། །</s>
    <s id="83:2">བཅོམ་ལྡན་འདས་བདག་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཆོས་ཀྱི་ཐེ་ཚོམ་ཞུ་བར་འཚལ་བ་ལགས་ལ། </s>
    <s id="83:3">དེ་བཞིན་གཤེགས་པས་ཀྱང་བདག་ལ་སྐབས་ཕྱེ་བ་ལགས་ཏེ། </s>
  </p>
  <p id="84">
    <s id="84:1">དབང་པོའི་བྲག་ཕུག་ནས་འོད་མའི་ཚལ་འདིར་ཕྱིན་པ་ལགས་སོ། །</s>
    <s id="84:2">བཅོམ་ལྡན་འདས་<ref folio="F.7.a"/>བདག་འདིར་མཆིས་པ་དང་། བཅོམ་ལྡན་འདས་ཀྱི་གདན་གྱི་ཕྱེད་གནང་སྟེ། </s>
  </p>
  <p id="85">
    <s id="85:1">བདག་ལ་གནང་བ་དང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རབ་ཏུ་འུར་འུར་ཞིང་རྣམ་པ་དྲུག་ཏུ་ཡང་གཡོས། </s>
  </p>
  <p id="86">
    <s id="86:1">རབ་ཏུ་གཡོས་ལགས་སོ། །</s>
    <s id="86:2">བཅོམ་ལྡན་འདས་བདག་ནི་འདི་སྙམ་དུ་དེ་བཞིན་གཤེགས་པ་ནི་བདག་ཉིད་ཆེན་པོའི་ཆོས་དང་ལྡན་པ་དེ་ལྟ་བུ་དང་། རྒྱ་ཆེན་པོའི་ཆོས་དང་ལྡན་པ་དེ་ལྟ་བུ་དང་། སློབ་དཔོན་མ་མཆིས་ཤིང་རང་བྱུང་བ་ལགས་ཀྱང་ཐུགས་རྗེ་ཆེན་པོའི་ཚུལ་ལ་བཞུགས་ཤིང་། ལྷག་པའི་ང་རྒྱལ་མ་མཆིས་པ་དང་། ང་རྒྱལ་མ་མཆིས་པ་ལ་བཞུགས་ནས་</s>
  </p>
  <p id="87">
    <s id="87:1">བདག་ལ་གདན་གྱི་ཕྱེད་གནང་བ་ངོ་མཚར་ལགས་སོ་སྙམ་བགྱིད་དེ། </s>
  </p>
  <p id="88">
    <s id="88:1">བཅོམ་ལྡན་འདས་དཔེར་བགྱི་ན་མི་དབུལ་པོ་འཚོ་བ་ངན་པ་ཚེགས་ཀྱིས་འཚོ་བ་ཞིག་ཚེགས་ཀྱིས་ཁྱིམ་གྱི་ཕུན་སུམ་ཚོགས་པ་བསྒྲུབས་ནས། </s>
  </p>
  <p id="89">
    <s id="89:1">རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ། དཔུང་གི་ཚོགས་ཡན་ལག་བཞི་དང་ལྡན་པའི་གན་དུ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། དྲི་བར་བགྱི་བའི་སླད་དུ་མཆིས་པར་གྱུར་ལ། </s>
    <s id="89:2">མཆིས་པ་དེ་ལ་དེས་སྟན་གྱི་ཕྱེད་སྩལ་ན</s>
  </p>
  <p id="90">
    <s id="90:1">དེ་ནས་དེ་འདི་སྙམ་དུ་སེམས་ལགས་ཏེ། </s>
  </p>
  <p id="91">
    <s id="91:1">རྒྱལ་པོ་ལ་བལྟ་བ་དང་། ཕྱག་བྱ་བའི་ཕྱིར་བདག་སོང་དུ་ཟིན་ཀྱང་བདག་གིས་བལྟ་བའམ། ཕྱག་བྱ་བ་ཡང་དཀའ་བར་འགྱུར་ན་གསོལ་བ་ལྟ་ཅི་སྨོས། </s>
  </p>
  <p id="92">
    <s id="92:1">རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བས་བདག་ཕྱིན་མ་ཐག་པ་ལ་སྟན་གྱི་ཕྱེད་བྱིན་དུ་ཟིན་ཀྱང་འདི་ནི་ངོ་མཚར་རོ་སྙམ་བགྱིད་ལགས་སོ། །</s>
    <s id="92:2">བཅོམ་ལྡན་འདས་དེ་བཞིན་དུ་ཆོས་ཀྱི་རྒྱལ་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་རང་བྱུང་བ་སློབ་དཔོན་མ་མཆིས་པ། ཉན་ཐོས་དང་རང་སངས་རྒྱས་རྣམས་ཀྱིས་ཀྱང་བསྙེན་པར་དཀའ་ཞིང་རྟོགས་པར་དཀའ་བ་ལགས་ན། </s>
  </p>
  <p id="93">
    <s id="93:1">ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་གྱིས་ལྟ་སྨོས་ཀྱང་ཅི་འཚལ། </s>
  </p>
  <p id="94">
    <s id="94:1">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཆོས་ཀྱི་ཐེ་ཚོམ་ཞུ་བ་དང་། བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བའི་<ref folio="F.7.b"/>སླད་དུ་བདག་ཇི་ལྟ་ཇི་ལྟར་མཆིས་པ་ན། </s>
  </p>
  <p id="95">
    <s id="95:1">བཅོམ་ལྡན་འདས་བདག་འདི་སྙམ་དུ་སེམས་ལགས་ཏེ། </s>
  </p>
  <p id="96">
    <s id="96:1">བདག་གིས་ནི་དེ་བཞིན་གཤེགས་པ་ལྟ་བ་རྙེད་ཅིང་ཕྱག་བགྱི་བ་རྙེད་ལ་བསྙེན་བཀུར་བགྱི་བ་དང་། ཞུ་བ་དང་། ཡོངས་སུ་ཞུ་བར་བགྱི་བ་རྙེད་དེ། </s>
  </p>
  <p id="97">
    <s id="97:1">བཅོམ་ལྡན་འདས་ཀྱི་ད་ལྟར་བདག་འདིར་ལྟ་མཆིས་པ་ལ་གདན་གྱི་ཕྱེད་གནང་བ་ནི་བདག་གིས་རྙེད་པ་ལེགས་པར་རྙེད་དོ་སྙམ་བགྱིད་ལགས་སོ། །</s>
    <s id="97:2">བཅོམ་ལྡན་འདས་ཇི་ལྟར་ན་མི་དབུལ་པོ་དེས་འཁོར་ལོས་སྒྱུར་བའི་རྒྱལ་པོ་དེ་ལ་བལྟ་བ་ཉིད་དང་། ཕྱག་བགྱི་བ་ཉིད་ཡང་ངོ་མཚར་ལགས་པ་དེ་བཞིན་དུ། བཅོམ་ལྡན་འདས་བདག་ནི་འདི་སྙམ་དུ་སེམས་ཏེ། </s>
  </p>
  <p id="98">
    <s id="98:1">དེ་བཞིན་གཤེགས་པ་ནི་བྱམས་པ་ཆེན་པོ་དང་ལྡན་ཞིང་། ཐུགས་རྗེ་ཆེན་པོ་དང་། དགའ་བ་ཆེན་པོ་དང་། བཏང་སྙོམས་ཆེན་པོ་དང་ལྡན་པ་ལགས་ཀྱང་། དེ་བཞིན་གཤེགས་པའི་ཡོན་ཏན་གང་དག་ལགས་པ་དེ་དག་སྟོན་པ་མ་གཏོགས་པར་དེ་བཞིན་གཤེགས་པ་འདི་སྙམ་དུ་བདག་ནི་ཕུལ་དང་། བདག་ནི་མཆོག་དང་། བདག་ནི་ཁྱད་པར་དུ་འཕགས་པའོ་སྙམ་དུ་མི་དགོངས་པ་ནི་ངོ་མཚར་ལགས་ཏེ། </s>
  </p>
  <p id="99">
    <s id="99:1">བདག་ནི་འདི་སྙམ་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་སངས་རྒྱས་ཀྱི་ཡོན་ཏན་དེ་དག་ནི་ཉན་ཐོས་དང་། རང་སངས་རྒྱས་ཐམས་ཅད་དང་ཐུན་མོང་མ་ལགས་སོ། །སྙམ་བགྱིད་ལགས་སོ། །</s>
    <s id="99:2">དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་འོད་སྲུང་ཆེན་པོ་ལ་བཀའ་སྩལ་པ། </s>
    <s id="99:3">འོད་སྲུང་ལེགས་སོ་ལེགས་སོ། །</s>
  </p>
  <p id="100">
    <s id="100:1">འོད་སྲུང་ཁྱོད་ཡང་ལེགས་སོ། །</s>
  </p>
  <p id="101">
    <s id="101:1">འོད་སྲུང་དེ་བཞིན་གཤེགས་པ་ནི་དཔག་ཏུ་མེད་ཅིང་། དཔག་ཏུ་མེད་པའི་ཆོས་དང་ལྡན་ཏེ། </s>
  </p>
  <p id="102">
    <s id="102:1">དེ་ནི་སྦྱིན་པའི་ཚད་དེ་ལྟ་བུ་དང་། སྦྱིན་པའི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང་། ཤེས་རབ་ཀྱི་བར་གྱི་ཚད་དེ་ལྟ་བུ་དང་། ཤེས་རབ་ཀྱི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང་། སྨོན་ལམ་རྣམས་ཀྱི་ཚད་དེ་ལྟ་བུ་དང་། སྨོན་ལམ་གྱི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང་། ཐབས་ཀྱི་ཚད་དེ་ལྟ་བུ་དང་། ཐབས་ལ་མཁས་པའི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང་། སྤྱོད་པའི་ཚད་དེ་ལྟ་བུ་དང་། སྤྱོད་པའི་ཕ་རོལ་ཏུ་ཕྱིན་པའི་ཚད་དེ་ལྟ་བུ་<ref folio="F.8.a"/>དང་། རྣམ་པར་གྲོལ་བའི་ཚད་དེ་ལྟ་བུ་དང་། རྣམ་པར་གྲོལ་བའི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང་། རྣམ་པར་གྲོལ་བའི་ཡེ་ཤེས་མཐོང་བའི་ཚད་དེ་ལྟ་བུ་དང་། རྣམ་པར་གྲོལ་བའི་ཡེ་ཤེས་མཐོང་བའི་ཕ་རོལ་ཏུ་ཕྱིན་པའི་ཚད་དེ་ལྟ་བུས་དཔག་པར་མི་ནུས་སོ། །</s>
  </p>
  <p id="103">
    <s id="103:1">འོད་སྲུང་བཞི་པོ་འདི་དག་ནི་དེ་བཞིན་གཤེགས་པའི་མི་མཉམ་པའི་ཡེ་ཤེས་རྣམས་ཡིན་ཏེ། </s>
  </p>
  <p id="104">
    <s id="104:1">དེ་དག་དང་ལྡན་ན་དེ་བཞིན་གཤེགས་པ་འཁོར་གྱི་ནང་དུ་སེང་གེའི་སྒྲ་སྒྲོགས་པར་བྱེད་པའོ། །</s>
  </p>
  <p id="105">
    <s id="105:1">བཞི་གང་ཞེ་ན། </s>
    <s id="105:2">ཚུལ་ཁྲིམས་མཉམ་པ་ཉིད་དང་། ཏིང་ངེ་འཛིན་མཉམ་པ་ཉིད་དང་། ཤེས་རབ་མཉམ་པ་ཉིད་དང་། སངས་རྒྱས་ཀྱི་ཆོས་མཉམ་པ་ཉིད་དེ། </s>
  </p>
  <p id="106">
    <s id="106:1">འོད་སྲུང་མཉམ་པའི་ཡེ་ཤེས་བཞི་པོ་དེ་དག་ནི་གང་དག་དང་ལྡན་ན་དེ་བཞིན་གཤེགས་པ་འཁོར་གྱི་ནང་ན་བཞུགས་ཤིང་སེང་གེའི་སྒྲ་ཡང་དག་པར་སྒྲོགས་པར་བྱེད་པའོ། །</s>
  </p>
  <p id="107">
    <s id="107:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="108">
    <s id="108:1">སངས་རྒྱས་འཇིག་རྟེན་བསམ་ཡས་ན། །</s>
  </p>
  <p id="109">
    <s id="109:1">སངས་རྒྱས་ཡེ་ཤེས་མཐའ་ཡས་ཏེ། །</s>
  </p>
  <p id="110">
    <s id="110:1">སེམས་ཀྱི་ལས་ནི་སྦྱངས་པས་ན། །</s>
  </p>
  <p id="111">
    <s id="111:1">དེ་དག་སེང་གེའི་སྒྲ་སྒྲོགས་བྱེད། །</s>
  </p>
  <p id="112">
    <s id="112:1">སེང་གེའི་སྒྲ་སྒྲོགས་བྱེད་པ་ནི། །མུ་སྟེགས་གཞན་རྣམས་སྐྲག་པར་འགྱུར། །</s>
  </p>
  <p id="113">
    <s id="113:1">ཆོས་ཀྱི་ཆོས་ཉིད་ཐོས་ནས་སུ། །གཡང་སར་རབ་ཏུ་ལྟུང་བར་འགྱུར། །</s>
  </p>
  <p id="114">
    <s id="114:1">བདག་ཏུ་འདུ་ཤེས་གང་གནས་དང་། །སེམས་ཅན་འདུ་ཤེས་གང་གནས་པ། །འོད་སྲུང་དེ་དག་བསྟན་འདི་ལ། །མུ་སྟེགས་ཅན་ཞེས་ངས་བཤད་དོ། །</s>
  </p>
  <p id="115">
    <s id="115:1">དངོས་པོའི་འདུ་ཤེས་གང་གནས་དང་། །ང་ཡི་ང་ཞེས་རྟེན་པ་དང་། །འོད་སྲུང་དེ་དག་བསྟན་འདི་ལ། །མུ་སྟེགས་ཅན་ཞེས་ངས་བཤད་དོ། །</s>
  </p>
  <p id="116">
    <s id="116:1">གང་དག་ཚུལ་ཁྲིམས་ཕུང་པོ་དང་། །བསམ་གཏན་རྣམས་དང་ཐོས་མང་གིས། །རློམ་སེམས་རྣམ་རྨོངས་དེ་དག་ནི། །འོད་སྲུང་མུ་སྟེགས་ཅན་རྣམས་སོ། །</s>
  </p>
  <p id="117">
    <s id="117:1">བདག་ནི་ཆོག་ཤེས་འདོད་ཆུང་དང་། །རབ་ཏུ་དབེན་ལ་གནས་པ་དང་། །ཆོས་གོས་ངན་པ་འཆང་སྙམ་པ། །འོད་སྲུང་དེ་ནི་མུ་སྟེགས་སོ། །</s>
  </p>
  <p id="118">
    <s id="118:1">དཔེར་ན་ནམ་མཁའ་འདི་ལ་ནི། །ལག་པ་བསྐྱོད་ཀྱང་ཐོགས་མེད་ཅིང་། །དཔེར་ན་མཁའ་ལ་རྡུལ་གྱིས་ཀྱང་། །ནམ་ཡང་གོས་པར་<ref folio="F.8.b"/>མི་འགྱུར་བ། །</s>
    <s id="118:2">དེ་བཞིན་འོད་སྲུང་ངས་བསྟན་པའི། །ཆོས་འདིར་གང་དག་གནས་དེ་དག །ཉོན་མོངས་རྣམས་ཀྱིས་མི་གོས་ཏེ། །</s>
  </p>
  <p id="119">
    <s id="119:1">མཁའ་ལས་རྡུལ་དང་སྤྲིན་བཞིན་ནོ། །</s>
  </p>
  <p id="120">
    <s id="120:1">ཇི་ལྟར་མཁའ་ལ་མི་ཡིས་མེ་ཏོག་སྤོས་རྣམས་དང་། །དེ་བཞིན་ཕྲེང་བ་བྱུག་པ་རྣམས་ཀྱིས་འདིར་མཆོད་ཀྱང་། །བདག་མཆོད་ལ་ལ་སྐྱེ་འགྱུར་འཇིག་པར་འགྱུར་རོ་ཞེས། །དེ་ལ་བློ་གྲོས་ཀྱང་ནི་འབྱུང་བར་མི་འགྱུར་དང་། །</s>
    <s id="120:2">ཇི་ལྟར་ནམ་མཁའ་དེ་ལ་གོས་པར་མི་འགྱུར་དང་། །ཇི་ལྟར་དེ་ཡི་རང་བཞིན་གོས་པར་མི་འགྱུར་དང་། །ཇི་ལྟར་དེ་ཡི་རང་བཞིན་ངོ་བོ་ཉིད་ཀྱིས་གསོབ། །དེ་བཞིན་དགེ་སྦྱོང་དག་ལ་སྟོང་པའི་ཆོས་རྣམས་སོ། །</s>
  </p>
  <p id="121">
    <s id="121:1">ཇི་ལྟར་གང་གིས་ནམ་མཁའ་བསྡིགས་པ་དང་། །ཇི་ལྟར་ནམ་དུ་ཡང་ནི་གཤེ་བར་མི་འགྱུར་བ། །དེ་བཞིན་དགེ་སྦྱོང་དག་ལ་ཆོས་རྣམས་གང་དག་ཡིན། །</s>
  </p>
  <p id="122">
    <s id="122:1">དེ་དག་ནམ་མཁའ་བཞིན་དུ་གོས་པ་མེད་ཆོས་རྣམས། །ཆོས་འདིར་དགེ་སྦྱོང་གང་དག་ལེགས་པར་བསླབས་རྣམས་དང་། །གཞན་དག་སློབ་པ་རྣམས་དང་སློབ་པར་འགྱུར་བ་རྣམས། །འདི་ལ་ནམ་དུའང་གང་དག་འཆགས་པར་མི་འགྱུར་བ། །ང་ཡིས་དེ་དག་དགེ་སྦྱོང་ལེགས་བསླབས་རྣམས་སུ་བསྟན། །</s>
  </p>
  <p id="123">
    <s id="123:1">ཇི་ལྟར་མཁའ་ལ་ནམ་ཡང་ལག་པ་མི་ཐོགས་དང་། །རྡུལ་དང་དུ་བ་རྣམས་ཀྱིས་གོས་པར་མི་འགྱུར་དང་། །ཇི་ལྟར་ལམ་ནི་ནམ་ཡང་བྱེད་པར་མི་འགྱུར་བ། །ཆོས་ལ་དེ་བཞིན་མོས་པ་རྣམས་ནི་དགེ་སྦྱོང་ཡིན། །</s>
  </p>
  <p id="124">
    <s id="124:1">ཇི་ལྟར་སྤྲིན་དང་བྲལ་བར་གྱུར་པའི་ནམ་མཁའ་ལ། །ཟླ་བ་ཐོགས་པ་མེད་པར་མཁའ་ལ་འགྲོ་བྱེད་ཀྱང་། །བདག་གིས་བར་སྣང་ལ་ནི་སྣང་བར་བྱ་སྙམ་དུ། །དེ་ལ་རྣམ་རྟོག་དེ་ནི་འབྱུང་བར་མི་འགྱུར་བཞིན། །རྒོད་མེད་བདག་ཉིད་དགེ་སློང་ཟླ་བ་ལྟ་བུ་ཡིས། །སྦྱིན་པའི་བདག་པོའི་ཁྱིམ་རྣམས་སུ་ནི་འགྲོ་བར་བྱ། །</s>
  </p>
  <p id="125">
    <s id="125:1">རྒོད་མེད་ང་རྒྱལ་རྣམ་གྲོལ་སེམས་དང་ལྡན་པ་དང་། །འཇིག་རྟེན་ཆོས་རྣམས་ཀྱིས་ནི་མ་གོས་སེམས་ལྡན་བྱ། །</s>
  </p>
  <p id="126">
    <s id="126:1">ཁྱིམ་རྣམས་ལ་ནི་ང་རྒྱལ་སྤངས་ནས་བསྟེན་པར་བྱ། །</s>
  </p>
  <p id="127">
    <s id="127:1">དེར་ཕྱིན་ནས་ཀྱང་ཆོས་ཉིད་རབ་ཏུ་བརྗོད་པར་བྱ། །</s>
  </p>
  <p id="128">
    <s id="128:1">བདེ་དང་རྙེད་པའི་ཕྱིར་ནི་འདོད་པའང་སྤངས་ནས་སུ། །འཇིག་རྟེན་<ref folio="F.9.a"/>རྣམ་དག་ཚུལ་ཁྲིམས་ཅན་དུ་གནས་པར་བྱ། །</s>
  </p>
  <p id="129">
    <s id="129:1">དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་འོད་སྲུང་ཆེན་པོ་ལ་བཀའ་སྩལ་པ། </s>
    <s id="129:2">འོད་སྲུང་ལོངས་ཤིག །</s>
    <s id="129:3">ལོངས་ལ་རང་གི་སྟན་ལ་འདུག་ཤིག །</s>
    <s id="129:4">འོད་སྲུང་ཁྱོད་ལ་ཆོས་ཀྱི་ཐེ་ཚོམ་ཇི་སྙེད་ཡོད་པ་དེ་དག་དེ་བཞིན་གཤེགས་པ་ལ་དྲིས་ཤིག་དང་། </s>
    <s id="129:5">འོད་སྲུང་ངས་དྲིས་པ་ལན་བཏབ་པས་ཁྱོད་ཀྱི་སེམས་རངས་པར་བྱའོ། །</s>
  </p>
  <p id="130">
    <s id="130:1">དེ་ནས་ཚེ་དང་ལྡན་པ་འོད་སྲུང་ཆེན་པོ་སའི་སྟེང་དེ་ནས་ལངས་ཏེ། </s>
  </p>
  <p id="131">
    <s id="131:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས་ཕྱོགས་གཅིག་ཏུ་འདུག་གོ། །</s>
  </p>
  <p id="132">
    <s id="132:1">དེ་ནས་བཅོམ་ལྡན་འདས་ཀྱིས་ཡང་རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་འདུ་མཛད་པས་འཛམ་བུའི་གླིང་འདི་ན་དགེ་སློང་དང་། དགེ་སློང་མ་དང་། དགེ་བསྙེན་དང་། དགེ་བསྙེན་མ་ཇི་སྙེད་གནས་པ་དེ་དག་ཐམས་ཅད་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་དོང་སྟེ་</s>
  </p>
  <p id="133">
    <s id="133:1">ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་ནས། </s>
  </p>
  <p id="134">
    <s id="134:1">དགེ་སློང་དང་། དགེ་སློང་མ་དང་། དགེ་བསྙེན་དང་། དགེ་བསྙེན་མ་དང་། ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་གང་དག་ཡིན་པ་དེ་དག་ཀྱང་འོད་མའི་ཚལ་བྱ་ཀ་ལན་ད་ཀ་གནས་པར་ཞུགས་ཏེ</s>
  </p>
  <p id="135">
    <s id="135:1">དེ་དག་ཞུགས་ནས་མཐའ་ཡས་ཤིང་དཔག་ཏུ་མེད་པར་ཤེས་པར་འགྱུར་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ། །</s>
  </p>
  <p id="136">
    <s id="136:1">དེ་ནས་བཅོམ་ལྡན་འདས་ཀྱིས་ཡང་རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་འདུ་མཛད་པས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རྒྱལ་པོ་ཆེན་པོ་བཞི་དང་། ལྷ་རྣམས་ཀྱི་དབང་པོ་བརྒྱ་བྱིན་དང་། ཚངས་པ་དང་། ཚངས་པ་ཆེན་པོ་དང་། འོད་གསལ་དང་། མི་ཆེ་བ་དང་། མི་གདུང་བ་དང་། ཤིན་ཏུ་མཐོང་བ་དང་། འོག་མིན་གྱི་ལྷའི་བུ་ཇི་སྙེད་པ་དེ་དག་ཐམས་ཅད་སངས་རྒྱས་ཀྱི་མཐུས་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་དོང་སྟེ་ </s>
  </p>
  <p id="137">
    <s id="137:1"><ref folio="F.9.b"/>ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་ནས། </s>
  </p>
  <p id="138">
    <s id="138:1">བཅོམ་ལྡན་འདས་ལ་ཐལ་མོ་སྦྱར་ཏེ་</s>
  </p>
  <p id="139">
    <s id="139:1">ཕྱག་འཚལ་བར་འགྱུར་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ་དེ་ནས་བཅོམ་ལྡན་འདས་ཀྱིས་ཡང་རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་འདུ་མཛད་པས། ཀླུའི་རྒྱལ་པོ་རྒྱ་མཚོ་དང་། མ་དྲོས་པ་དང་། སྣམ་བུའི་དབང་ཕྱུག་དང་། གཽ་ཏ་མ་དང་། དགའ་བོ་དང་། ཉེ་དགའ་དང་། གཟི་ཅན་དང་། འཇོག་པོ་དང་། རབ་མཛེས་དང་། ཨེ་ལའི་འདབ་དང་། དེ་དག་དང་གཞན་ཡང་ཀླུ་བྱེ་བ་ཕྲག་སྟོང་སངས་རྒྱས་ཀྱི་མཐུས་བཅོམ་ལྡན་འདས་ག་ལ་བ་དེར་དོང་སྟེ་</s>
  </p>
  <p id="140">
    <s id="140:1">ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། </s>
  </p>
  <p id="141">
    <s id="141:1">ཕྱོགས་གཅིག་ཏུ་འཁོད་ཅིང་</s>
    <s id="141:2">རྒྱ་ཆེན་པོའི་ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་དང་། དགེ་སློང་དང་། དགེ་སློང་མ་དང་། དགེ་བསྙེན་དང་། དགེ་བསྙེན་མ་དེ་དག་ཐམས་ཅད་ཀྱང་སངས་རྒྱས་ཀྱི་མཐུས་འོད་མའི་ཚལ་བྱ་ཀ་ལན་ད་ཀ་གནས་པར་ཞུགས་ནས་</s>
  </p>
  <p id="142">
    <s id="142:1">གཅིག་ལ་གཅིག་ཉམ་ང་བ་མེད་པས་འཁོད་པར་འགྱུར་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ། །</s>
  </p>
  <p id="143">
    <s id="143:1">དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་མཽད་གལ་གྱི་བུ་ཆེན་པོ་ལ་བཀའ་སྩལ་པ། </s>
    <s id="143:2">མཽད་གལ་གྱི་བུ་ཁྱོད་ལོངས་ལ་དེ་བཞིན་གཤེགས་པའི་གདན་ཤོམས་ཤིག །</s>
    <s id="143:3">དེ་བཞིན་གཤེགས་པ་དེ་ལ་བཞུགས་ནས་</s>
  </p>
  <p id="144">
    <s id="144:1">ཐེ་ཚོམ་ཐམས་ཅད་གཅོད་པ་ཞེས་བྱ་བའི་ཆོས་ཀྱི་རྣམ་གྲངས་ཡང་དག་པར་སྟོན་པར་འགྱུར། </s>
  </p>
  <p id="145">
    <s id="145:1">སེམས་ཅན་ཐམས་ཅད་ཀྱི་བསམ་པ་སྒྲུབ་པའི་སྤྱོད་པ་ཡང་དག་པར་སྟོན་པར་འགྱུར། </s>
  </p>
  <p id="146">
    <s id="146:1">སེམས་ཅན་ཐམས་ཅད་ཡང་དག་པར་ཚིམ་པའི་ཆོས་ཀྱི་རྣམ་གྲངས་ཡང་དག་པར་སྟོན་པར་འགྱུར། </s>
  </p>
  <p id="147">
    <s id="147:1">སེམས་ཅན་ཐམས་ཅད་ཆོས་ལ་ཡང་དག་པར་གཞོལ་བའི་ཚུལ་གྱི་སྒོ་རྒྱ་མཚོའི་ཕྱག་རྒྱ་ཡང་དག་པར་སྟོན་པར་འགྱུར། </s>
  </p>
  <p id="148">
    <s id="148:1">བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སྤྱོད་པ་བསྒྲུབ་པ་ཡང་དག་པར་སྟོན་པར་འགྱུར། </s>
  </p>
  <p id="149">
    <s id="149:1">སངས་རྒྱས་<ref folio="F.10.a"/>ཀྱི་ཆོས་སྒྲུབ་པ་ཡང་དག་པར་སྟོན་པར་འགྱུར། </s>
  </p>
  <p id="150">
    <s id="150:1">སེམས་ཅན་ཡོངས་སུ་སྨིན་པར་བྱ་བ་སྒྲུབ་པ་ཡང་དག་པར་སྟོན་པར་འགྱུར། </s>
  </p>
  <p id="151">
    <s id="151:1">སྦྱིན་པའི་ཕ་རོལ་དུ་ཕྱིན་པ་སྒྲུབ་པ་ཡང་དག་པར་སྟོན་པར་འགྱུར་བ་ནས། </s>
  </p>
  <p id="152">
    <s id="152:1">ཤེས་རབ་ཀྱི་ཕ་རོལ་ཏུ་ཕྱིན་པ་སྒྲུབ་པའི་བར་དུ་ཡང་དག་པར་སྟོན་པར་འགྱུར། </s>
  </p>
  <p id="153">
    <s id="153:1">ཆོས་ཐམས་ཅད་ཀྱི་ཚུལ་གྱི་སྒོ་སྒྲུབ་པ་ཡང་དག་པར་སྟོན་པར་འགྱུར། </s>
  </p>
  <p id="154">
    <s id="154:1">སེམས་ཅན་ཐམས་ཅད་ཀྱི་དབང་པོ་སྒྲུབ་པ་ཡང་དག་པར་སྟོན་པར་འགྱུར། </s>
  </p>
  <p id="155">
    <s id="155:1">སེམས་ཅན་ཐམས་ཅད་ཀྱི་གནས་པའི་སྤྱོད་པ་སྒྲུབ་པ་ཡང་དག་པར་སྟོན་པར་ཡང་འགྱུར། </s>
  </p>
  <p id="156">
    <s id="156:1">འཁོར་བཞི་ཡང་དག་པར་ཚིམ་པར་བྱེད་པར་འགྱུར། </s>
  </p>
  <p id="157">
    <s id="157:1">ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོའི་འཁོར་ཡང་ཡང་དག་པར་ཚིམ་པར་བྱེད་པར་འགྱུར། </s>
  </p>
  <p id="158">
    <s id="158:1">འདས་པའི་དུས་ལ་མ་ཆགས་མ་ཐོགས་པའི་ཡེ་ཤེས་མཐོང་བ་དང་། དེ་བཞིན་དུ་ད་ལྟར་དང་། མ་འོངས་པའི་དུས་ལ་མ་ཆགས་མ་ཐོགས་པའི་ཡེ་ཤེས་མཐོང་བ་དང་། ལས་ཀྱི་རྣམ་པར་སྨིན་པ་དང་། སྤྱོད་པ་དང་། སྨོན་ལམ་རྣམས་དང་། ཡེ་ཤེས་ཀྱི་ཕྱོགས་ཙམ་ཞིག་ཡང་དག་པར་སྟོན་པར་འགྱུར་རོ། །</s>
  </p>
  <p id="159">
    <s id="159:1">དེ་ནས་ཚེ་དང་ལྡན་པ་མཽད་གལ་གྱི་བུ་ཆེན་པོ་སྟན་ལས་ལངས་ཏེ། </s>
  </p>
  <p id="160">
    <s id="160:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས། </s>
  </p>
  <p id="161">
    <s id="161:1">བཅོམ་ལྡན་འདས་ཀྱི་གདན་འཕང་དུ་ཚངས་པའི་འཇིག་རྟེན་སྲིད་ཅིག་བཤམས་སོ། །</s>
  </p>
  <p id="162">
    <s id="162:1">སྟེང་གི་བར་སྣང་ལ་ཡང་བཅོམ་ལྡན་འདས་ཀྱི་འཆག་ས་རིན་པོ་ཆེ་སྣ་བདུན་ལས་བྱས་པ་ཀ་ཙ་ལིན་དའི་གོས་ལྟར་རེག་ན་</s>
  </p>
  <p id="163">
    <s id="163:1">བདེ་བ། སྲིད་ཀྱི་ཚད་ནི་སྟོང་གི་འཇིག་རྟེན་གྱི་ཁམས་དང་ལྡན་པ། རྒྱར་ནི་དཔག་ཚད་བདུན་བརྒྱ་དང་ལྡན་པ་ཞིག་བྱས་སོ་འཆག་ས་དེ་ལ་ཡང་རྩིག་པ་རིམ་པ་བདུན་དང་། རྟ་བབས་རིམ་པ་བདུན་དང་། སྟེགས་བུ་རིམ་པ་བདུན་དང་། དྲིལ་བུ་གཡེར་ཀའི་དྲ་བ་རིམ་པ་བདུན་གྱིས་ཀུན་ནས་བསྐོར་བ་སྤྲུལ་ཏོ། །</s>
  </p>
  <p id="164">
    <s id="164:1">འཆག་ས་དེའི་གཡས་གཡོན་དུ་ཡང་འདི་ལྟ་སྟེ། </s>
  </p>
  <p id="165">
    <s id="165:1">གསེར་དང་། དངུལ་དང་། ཤེལ་དང་། བཻ་དཱུརྱ་རིན་པོ་ཆེ་སྣ་བཞིའི་ཤིང་ལྗོན་པ་དག་མངོན་པར་སྤྲུལ་ཏོ། །</s>
  </p>
  <p id="166">
    <s id="166:1">གསེར་ལས་བྱས་པའི་ཤིང་ལྗོན་པ་<ref folio="F.10.b"/>རྣམས་ལ་དངུལ་གྱི་ལོ་མ་དག་དང་། ཤེལ་གྱི་མེ་ཏོག་དག་དང་། བཻ་དཱུརྱ་ལས་བྱས་པའི་འབྲས་བུ་དག་དང་། དངུལ་ལས་བྱས་པའི་ཤིང་ལྗོན་པ་རྣམས་ལ་གསེར་གྱི་ལོ་མ་དག་དང་། བཻ་དཱུརྱ་ལས་བྱས་པའི་མེ་ཏོག་དག་དང་། ཤེལ་ལས་བྱས་པའི་འབྲས་བུ་དག་དང་། བཻ་དཱུརྱ་ལས་བྱས་པའི་ཤིང་ལྗོན་པ་རྣམས་ལ་གསེར་གྱི་ལོ་མ་དག་དང་། དངུལ་གྱི་མེ་ཏོག་དག་དང་། ཤེལ་གྱི་འབྲས་བུ་དག་དང་། ཤེལ་ལས་བྱས་པའི་ཤིང་ལྗོན་པ་རྣམས་ལ་གསེར་གྱི་ལོ་མ་དག་དང་། དངུལ་གྱི་མེ་ཏོག་དག་དང་། བཻ་དཱུརྱ་ལས་བྱས་པའི་འབྲས་བུ་དག་མངོན་པར་སྤྲུལ་ཏོ། །</s>
  </p>
  <p id="167">
    <s id="167:1">ཤིང་ལྗོན་པ་ཐམས་ཅད་ཀྱི་བར་དག་ཏུ་ཡང་ཡན་ལག་བརྒྱད་དང་ལྡན་པའི་ཆུས་བཀང་བའི་རྫིང་ཐེམ་སྐས་བཞི་དང་ལྡན་པ། ཐེམ་སྐས་དེ་དག་ཀྱང་རིན་པོ་ཆེ་སྣ་བཞི་གསེར་དང་། དངུལ་དང་། བཻ་དཱུརྱ་དང་། ཤེལ་ལས་བྱས་པ། གསེར་གྱི་ཕྱེ་མ་བདལ་བ། ཨུད་པལ་དང་། པད་མ་དང་། ཀུ་མུ་ད་དང་། པད་མ་དཀར་པོས་ཁེབས་པ། སྟེང་གི་བར་སྣང་ལ་ཡང་རིན་པོ་ཆེ་སྣ་བདུན་ལས་བྱས་པའི་དྲ་བའི་བླ་རེ་བྲེས་པ་ཞིག་མངོན་པར་སྤྲུལ་ཏོ། །</s>
  </p>
  <p id="168">
    <s id="168:1">འཆག་ས་དེ་ཡང་དར་གྱི་ལྡ་ལྡི་མང་པོས་སྤྱངས་པ། བདུག་སྤོས་དྲི་ཞིམ་པོས་བདུགས་པ། མི་བདུན་གྱི་སྲིད་ཙམ་དུ་མེ་ཏོག་སྣ་ཚོགས་ཀྱིས་གཅལ་བཀྲམ་པ་ཞིག་མངོན་པར་སྤྲུལ་ཏོ། །</s>
  </p>
  <p id="169">
    <s id="169:1">ཨུད་པ་ལ་དང་། པད་མ་དང་། ཀུ་མུ་ད་དང་། པད་མ་དཀར་པོ་དེ་དག་ལ་ཡང་མཽད་གལ་གྱི་བུ་དང་འདྲ་བའི་དགེ་སློང་དག་མངོན་པར་སྤྲུལ་ཏོ། །</s>
  </p>
  <p id="170">
    <s id="170:1">དེ་ནས་ཚེ་དང་ལྡན་པ་མཽད་གལ་གྱི་བུ་ཆེན་པོས་རྫུ་འཕྲུལ་གྱིས་བྱས་པའི་གདན་དེ་ལྟ་བུ་དེ་མངོན་པར་སྤྲུལ་ཏེ། </s>
  </p>
  <p id="171">
    <s id="171:1">བཅོམ་ལྡན་འདས་ཀྱི་ཐད་དུ་ཕྱིན་ནས་འདི་སྐད་ཅེས་གསོལ་ཏོ། །</s>
  </p>
  <p id="172">
    <s id="172:1">བཅོམ་ལྡན་འདས་བདག་གིས་གདན་བཤམས་ལགས་ན། </s>
  </p>
  <p id="173">
    <s id="173:1">དེའི་དུས་ལ་དབབ་པར་མཁྱེན་པར་མཛད་དུ་གསོལ། </s>
  </p>
  <p id="174">
    <s id="174:1">དེ་སྐད་ཅེས་གསོལ་པ་དང་། </s>
    <s id="174:2">བཅོམ་ལྡན་འདས་ཀྱིས་ཚེ་དང་ལྡན་པ་མཽད་གལ་གྱི་བུ་ཆེན་པོ་ལ་བཀའ་སྩལ་པ། </s>
    <s id="174:3">མཽད་གལ་གྱི་བུ་ཁྱོད་ཀྱིས་གདན་བཤམས་ཟིན་ཏམ། </s>
    <s id="174:4">བཅོམ་ལྡན་འདས་བདག་གིས་བཤམས་ལགས་སོ། །</s>
    <s id="174:5">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་<ref folio="F.11.a"/>པོ་ཡུལ་མཐའ་ཡས་པ་ལ་དམིགས་པ་སྒྲུབ་པ་ངེས་པར་སྟོན་པ་ལ་བཀའ་སྩལ་པ། </s>
    <s id="174:6">རིགས་ཀྱི་བུ་ཁྱོད་ཀྱིས་དེ་བཞིན་གཤེགས་པའི་སེང་གེའི་ཁྲི་ཤོམས་ཤིག །</s>
    <s id="174:7">དེ་བཞིན་གཤེགས་པ་དེ་ལ་བཞུགས་ནས་</s>
  </p>
  <p id="175">
    <s id="175:1">སེམས་ཅན་ཐམས་ཅད་ཡང་དག་པར་ཚིམ་པར་བྱེད་པ་ཞེས་བྱ་བའི་ཆོས་ཀྱི་རྣམ་གྲངས་ཡང་དག་པར་རབ་ཏུ་སྟོན་པར་འགྱུར་རོ། །</s>
  </p>
  <p id="176">
    <s id="176:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཡུལ་མཐའ་ཡས་པ་ལ་དམིགས་པ་སྒྲུབ་པ་ངེས་པར་སྟོན་པས། བཅོམ་ལྡན་འདས་ཀྱི་ལྟར་མཉན་ནས་གདན་བཤམས་སོ། །</s>
  </p>
  <p id="177">
    <s id="177:1">གདན་དེ་ཤོམ་པ་ན་བྱང་ཆུབ་སེམས་དཔའ་ཇི་སྙེད་འདུས་པ་དེ་དག་ཐམས་ཅད་ཀྱིས་སེང་གེའི་གདན་དེར་རང་རང་གིས་བླ་གོས་དག་བཏིང་ངོ་། །</s>
  </p>
  <p id="178">
    <s id="178:1">དེ་ནས་བཅོམ་ལྡན་འདས་འདི་སྙམ་དུ་དགོངས་ཏེ། </s>
  </p>
  <p id="179">
    <s id="179:1">བདག་གིས་ནི་འདི་ལྟ་སྟེ། </s>
  </p>
  <p id="180">
    <s id="180:1">ཐེ་ཚོམ་དང་སོམ་ཉི་བསལ་བའི་ཕྱིར་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་པ་གང་གིས་བྱང་ཆུབ་སེམས་དཔའ་དེ་དག་གི་སྤྱད་པ་བསྒྲུབ་པ་དང་། འཇུག་པ་བསྒྲུབ་པ་དང་། སྨོན་ལམ་བསྒྲུབ་པ་དང་། ཞིང་བཀོད་པ་བསྒྲུབ་པ་དང་། སེམས་ཅན་ཡོངས་སུ་སྨིན་པར་བྱ་བ་བསྒྲུབ་པ་གང་དག་ཡིན་པ་དང་། བྱང་ཆུབ་སེམས་དཔའ་དེ་དག་བྱང་ཆུབ་མངོན་པར་རྫོགས་པར་སངས་རྒྱས་པའི་སངས་རྒྱས་ཀྱི་ཞིང་རྣམས་སུ་སངས་རྒྱས་ཀྱི་ཞིང་གི་བཀོད་པ་འབྱུང་བ་དང་། ཉན་ཐོས་ཕུན་སུམ་ཚོགས་པ་འབྱུང་བ་དང་། བྱང་ཆུབ་སེམས་དཔའ་ཕུན་སུམ་ཚོགས་པ་འབྱུང་བ་དང་། ཆོས་བསྟན་པ་ཕུན་སུམ་ཚོགས་པ་འབྱུང་བ་དང་། ཚེ་ཕུན་སུམ་ཚོགས་པ་དང་། མདོག་ཕུན་སུམ་ཚོགས་པ་དང་། གཟུགས་ཕུན་སུམ་ཚོགས་པ་དང་། མཚན་ཕུན་སུམ་ཚོགས་པ་དང་། དཔེ་བྱད་ཕུན་སུམ་ཚོགས་པ་དང་། ཡང་དག་པའི་སྦྱོར་བ་ཕུན་སུམ་ཚོགས་པ་དང་། དམ་པའི་ཆོས་རབ་ཏུ་རྣམ་པར་མི་འཇིག་པ་ཕུན་སུམ་ཚོགས་པ་འབྱུང་བ་གང་དག་ཡིན་པ་དེ་དག་ཐམས་ཅད་རང་རང་གི་ཆོས་གོས་དག་ལས་མཐོང་བར་འགྱུར་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་དེས་ངེས་པར་མངོན་པར་འདུ་བྱའོ་སྙམ་མོ། །</s>
  </p>
  <p id="181">
    <s id="181:1">དེ་ནས་བཅོམ་ལྡན་འདས་དྲན་པ་དང་མཁྱེན་<ref folio="F.11.b"/>བཞིན་དུ་གདན་དེ་ལ་བཞུགས་ཏེ། </s>
  </p>
  <p id="182">
    <s id="182:1">བཅོམ་ལྡན་འདས་གདན་དེ་ལ་བཞུགས་ནས་ཀྱང་ཡུལ་མཐའ་ཡས་པ་ལ་དམིགས་པ་བསྒྲུབ་པ་ངེས་པར་སྟོན་པ་ཞེས་བྱ་བ་སངས་རྒྱས་ཀྱི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="183">
    <s id="183:1">དེ་བཞིན་གཤེགས་པ་ཏིང་ངེ་འཛིན་ལ་སྙོམས་པར་ཞུགས་ནས། </s>
  </p>
  <p id="184">
    <s id="184:1">དེ་ནས་དེ་མ་ཐག་ཏུ་བྱང་ཆུབ་སེམས་དཔའ་དེ་དག་གིས་རང་རང་གི་བླ་གོས་ཇི་སྙེད་པ་དེ་དག་བཅོམ་ལྡན་འདས་ཀྱི་གདན་དུ་བཏིང་ངོ་། །</s>
  </p>
  <p id="185">
    <s id="185:1">དེ་དག་གིས་རང་རང་གི་ཆོས་གོས་དེ་དག་ལ་བདག་ཉིད་ཀྱི་སངས་རྒྱས་ཀྱི་ཞིང་གི་ཡོན་ཏན་བཀོད་པ་ཕུན་སུམ་ཚོགས་པ་ནས། </s>
  </p>
  <p id="186">
    <s id="186:1">རབ་ཏུ་རྣམ་པར་མི་འཇིག་པ་ཕུན་སུམ་ཚོགས་པའི་བར་དུ་ཡང་མཐོང་ངོ་། །</s>
  </p>
  <p id="187">
    <s id="187:1">དེ་ནས་བྱང་ཆུབ་སེམས་དཔའ་དེ་དག་ཡང་དག་པར་ཚིམ་ཞིང་ཡི་རངས་ཏེ། </s>
  </p>
  <p id="188">
    <s id="188:1">དགའ་བ་དང་དང་བ་ལ་གནས་ནས་</s>
  </p>
  <p id="189">
    <s id="189:1">བཅོམ་ལྡན་འདས་ལ་སྒྲ་སྐད་འཐུན་པར་ཚིགས་སུ་བཅད་དེ་</s>
  </p>
  <p id="190">
    <s id="190:1">བསྟོད་པ། </s>
    <s id="190:2">ཆོ་ག་སྤྱོད་པ་ཡོན་ཏན་གནས་གྱུར་པ། །ཆོས་རྣམས་ཀུན་ལ་དབང་ལྡན་བསྙེངས་མི་མངའ། །</s>
  </p>
  <p id="191">
    <s id="191:1">ཡོན་ཏན་ཀུན་ལ་གནས་པས་ཁྱོད་མཛེས་ཏེ། །</s>
  </p>
  <p id="192">
    <s id="192:1">རྒྱལ་བ་དབང་ལྡན་ཏིང་འཛིན་ཡང་དག་གནས། །</s>
  </p>
  <p id="193">
    <s id="193:1">གཡོ་དང་སྒྱུ་ནི་ཁྱོད་ལ་ཡོངས་མི་མངའ། །</s>
  </p>
  <p id="194">
    <s id="194:1">ང་རྒྱལ་རྒོད་དང་ཚུལ་འཆོས་མི་མངའ་སྟེ། །</s>
  </p>
  <p id="195">
    <s id="195:1">རིག་དང་རྣམ་གྲོལ་དག་གི་སྤྱོད་པ་མཁྱེན། །</s>
  </p>
  <p id="196">
    <s id="196:1">ཏིང་འཛིན་དེ་ལ་གནས་པས་ཁྱོད་མཛེས་སོ། །</s>
  </p>
  <p id="197">
    <s id="197:1">དབང་ལྡན་བསྙེངས་བྲལ་ཏིང་འཛིན་གནས་ནས་སུ། །རྫུ་འཕྲུལ་མི་མཚུངས་བླ་ན་མེད་པ་བསྟན། །</s>
  </p>
  <p id="198">
    <s id="198:1">ཆགས་མེད་ཡེ་ཤེས་བསྟན་ཕྱིར་དབང་ལྡན་པ། །མ་འོངས་དུས་ནི་ཁྱོད་ཀྱིས་དེང་བསྟན་ཏོ། །</s>
  </p>
  <p id="199">
    <s id="199:1">མི་གཡོ་གོ་འཕང་ཞི་བ་ཐོབ་སྙམ་བགྱིད། །</s>
    <s id="199:2">དེ་རིང་བྱང་ཆུབ་ལ་ནི་མཆིས་སྙམ་བགྱིད། །</s>
    <s id="199:3">བདུད་དཔུང་བཅས་པ་རབ་ཏུ་བཅོམ་སྙམ་བགྱིད། །</s>
    <s id="199:4">དེ་རིང་རིག་པ་རྗེས་སུ་ཐོབ་སྙམ་བགྱིད། །</s>
    <s id="199:5">རྒྱལ་བས་གང་གིས་འདུས་བྱས་སྟོང་གཟིགས་པའི། །བླ་མེད་མིག་ནི་ཐོབ་པར་འགྱུར་སྙམ་བགྱིད། །</s>
    <s id="199:6">ཆགས་མེད་ཡེ་ཤེས་ཁྱོད་ཀྱི་བཀའ་དྲིན་ལ། །མིག་ཀྱང་ཆགས་པ་མཆིས་པ་ཡོད་མ་ལགས། །</s>
    <s id="199:7">རྣམ་པར་མཐོང་ཡང་ཅི་ཡང་མ་མཐོང་ཞིང་། །ཆོས་ནི་གང་ལའང་ཞེ་འགྲས་མ་མཆིས་ཏེ</s>
  </p>
  <p id="200">
    <s id="200:1">གང་ལ་ཡིད་ནི་ཞེ་འགྲས་མ་<ref folio="F.12.a"/>མཆིས་པ། །དེ་ནི་སངས་རྒྱས་སྤྱན་མཆོག་དེ་ལགས་སོ། །</s>
    <s id="200:2">ཇི་ལྟར་རྒྱལ་བའི་སངས་རྒྱས་སྤྱན་མཆོག་གིས། །ཁམས་གསུམ་ཤེས་ལ་མ་ཆགས་འཇུག་པ་བཞིན། །</s>
    <s id="200:3">དངོས་དང་དངོས་མེད་མཉམ་མཚུངས་ཡིད་དང་ལྡན། །</s>
  </p>
  <p id="201">
    <s id="201:1">ཡང་དག་བརྩོན་ཞིང་རང་གི་མིག་ལ་གནས། །</s>
  </p>
  <p id="202">
    <s id="202:1">གང་ཚེ་རྒྱལ་བ་ཏིང་འཛིན་དེར་གནས་ཏེ། །</s>
  </p>
  <p id="203">
    <s id="203:1">དེ་རིང་དེ་དག་ཀུན་གྱིས་ཐོབ་སྙམ་བགྱིད། །</s>
    <s id="203:2">དེ་དག་གིས་ནི་གཟུངས་སྒོ་དེ་དག་དང་། །ཆོས་ལ་རྣམ་པར་གྲོལ་བའི་སྒོ་མཆོག་ཐོབ། །</s>
    <s id="203:3">སྒོར་འཇུག་ཡོངས་སུ་སྦྱང་བྱས་རྣམ་དག་པ། །རྒྱལ་བའི་བློ་ནི་ཡོང་ཡེ་ཉམས་མི་འགྱུར། །</s>
  </p>
  <p id="204">
    <s id="204:1">སྦྱིན་པ་ཆེན་པོའི་རྣམ་སྨིན་དེ་འདྲ་སྟེ། །</s>
  </p>
  <p id="205">
    <s id="205:1">ཁྲིམས་ཆེན་ཡོན་ཏན་དེ་དག་དེ་འདྲ་ལགས། །</s>
    <s id="205:2">ཤེས་རབ་ཆེན་པོའི་ཡོན་ཏན་དེ་འདྲ་སྟེ། །</s>
  </p>
  <p id="206">
    <s id="206:1">སྔོན་ཆད་ཆོས་དེ་དག་ནི་བསྟེན་པ་མཛད། །</s>
  </p>
  <p id="207">
    <s id="207:1">ཁྱོད་ནི་གདན་བཞུགས་བསམ་གཏན་མཛད་པ་ན། །</s>
  </p>
  <p id="208">
    <s id="208:1">མི་ཡི་དབང་པོ་ཕྱོགས་བཅུར་ལྷང་ངེར་གྱུར། །</s>
  </p>
  <p id="209">
    <s id="209:1">རྒྱལ་སྲས་ཐུགས་ཀྱི་སྲས་པོ་འདུས་དེ་དག །གང་ནས་ཤི་འཕོས་ལས་ནི་ཅི་མཆིས་པ། །ལྷ་དང་ཀླུ་དང་མི་མིན་མིའམ་ཅི། །ཀུན་ལ་དེ་རིང་ཤེས་པ་དེ་འཇུག་གོ། །</s>
  </p>
  <p id="210">
    <s id="210:1">ཀུན་དུ་སྣང་བར་གྱུར་པའི་ཏིང་འཛིན་ལ། །གང་གིས་བསྐལ་བྱེར་ཤེས་པ་དེ་བསྐྱེད་པ། །སོམ་ཉི་གཅོད་ཅིང་ཐེ་ཚོམ་སེལ་བ་ཡིས། །མི་མཆོག་སེང་གེ་བཞིན་དུ་སྒྲོགས་པར་འགྱུར། །</s>
  </p>
  <p id="211">
    <s id="211:1">བདག་དང་གཞན་ལ་ཕན་པ་ཚོལ་བ་ན། །</s>
  </p>
  <p id="212">
    <s id="212:1">འདི་ལྟར་སྔོན་ཆད་སྦྱིན་པ་སྩལ་ལགས་ཏེ། །</s>
  </p>
  <p id="213">
    <s id="213:1">འདི་ལ་སྦྱིན་པ་ཚུལ་ཁྲིམས་བཟོད་བརྩོན་གང་། །སེམས་ཅན་ཀུན་ལ་དེ་འདྲར་བསྐལ་པ་མཉམ། །</s>
  </p>
  <p id="214">
    <s id="214:1">སེམས་ཅན་དེ་དག་ཐམས་ཅད་མ་བཏུད་པར། །འདི་ལྟར་སྦྱིན་དང་ཚུལ་ཁྲིམས་བཟོད་བརྩོན་གང་། །</s>
    <s id="214:2">སེམས་ཅན་ཀུན་ལ་ཀུན་ཏུ་མཁས་པས་ན། །</s>
  </p>
  <p id="215">
    <s id="215:1">འདི་ལ་ཏིང་འཛིན་འཇུག་དང་ཤེས་རབ་མཆོག །དེས་ན་ཁྱོད་ཀྱིས་ཏིང་འཛིན་རྣམ་པར་སྦྱངས། །</s>
  </p>
  <p id="216">
    <s id="216:1">དཔའ་བོ་དེ་རིང་གདན་ལ་བཞུགས་པ་ལ། །ཐལ་མོ་སྦྱར་ནས་ཁྱོད་ལ་ཞུ་ལགས་ན། །</s>
  </p>
  <p id="217">
    <s id="217:1">སོམ་ཉི་བཅད་ཅིང་ཐེ་ཚོམ་བསལ་དུ་གསོལ། །</s>
  </p>
  <p id="218">
    <s id="218:1">དེང་འདིར་ཆོས་ལ་ཀུན་ཏུ་སྣང་ཐོབ་ཅིང་། །ཐེ་ཚོམ་བྲལ་ཏེ་</s>
  </p>
  <p id="219">
    <s id="219:1">སྣང་བ་ཐོབ་གྱུར་པས། །སེམས་ཅན་གང་དག་འབྱུང་དང་བདག་<ref folio="F.12.b"/>ཅག་ལ། །ཆོས་ཀྱི་ཚུལ་ནི་ཡུན་རིང་གནས་པར་འགྱུར། །</s>
  </p>
  <p id="220">
    <s id="220:1">གླེང་གཞིའི་ལེའུ་ཞེས་བྱ་སྟེ་དང་པོའོ།། །།</s>
  </p>
  <p id="221">
    <s id="221:1">ཡང་དེའི་ཚེ་འཁོར་འདུས་པ་དེ་ཉིད་དུ་པད་མ་དཔལ་གྱི་སྙིང་པོ་ཞེས་བྱ་བ་གཞོན་ནུར་གྱུར་པ་ཞིག་འདུས་པར་གྱུར་ཏེ་འདུག་གོ། །</s>
  </p>
  <p id="222">
    <s id="222:1">དེ་ནས་པད་མ་དཔལ་གྱི་སྙིང་པོ་གཞོན་ནུར་གྱུར་པ་སྟན་ལས་ལངས་ཏེ། </s>
  </p>
  <p id="223">
    <s id="223:1">བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། </s>
  </p>
  <p id="224">
    <s id="224:1">བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་འདུག་གོ། །</s>
  </p>
  <p id="225">
    <s id="225:1">དེ་ལྟར་འདུག་པ་དེའི་སེམས་ལ་རྣམ་པར་རྟོག་པ་འདི་ལྟ་བུ་བྱུང་སྟེ། </s>
  </p>
  <p id="226">
    <s id="226:1">བདག་ནི་དེ་བཞིན་གཤེགས་པ་ལ་ཆོས་ཀྱི་སྒོ་རྣམས་ཞུ་བར་འདོད་པ་ཡིན། </s>
  </p>
  <p id="227">
    <s id="227:1">རྡོ་རྗེའི་ཚིག་རྣམས་དང་། རྒྱུན་མི་གཅོད་པ་སྒྲུབ་པའི་ཚིག་རྣམས་ཞུ་བར་འདོད་པ་ཡིན། </s>
  </p>
  <p id="228">
    <s id="228:1">སྨྲ་བ་ཐམས་ཅད་ཚར་གཅད་པ་སྒྲུབ་པའི་ཚིག་རྣམས་དང་རིམ་པར་ཕྱེ་བའི་ཚིག་རྣམས་དང་། ཆོས་ཐམས་ཅད་བསྡུ་བའི་ཚིག་རྣམས་ཞུ་བར་འདོད་པ་ཡིན་ན། </s>
  </p>
  <p id="229">
    <s id="229:1">རིགས་ཀྱི་བུ་དང་། རིགས་ཀྱི་བུ་མོ་དག་ཕྱག་རྒྱའི་སྒོ་གང་དག་ལ་བསླབས་ན། </s>
  </p>
  <p id="230">
    <s id="230:1">ཆོས་ཐམས་ཅད་ལ་སྒྲིབ་པ་མེད་པའི་མིག་དང་ཤེས་པ་ལ་མཁས་པ་ཉིད་རྗེས་སུ་ཐོབ་པར་འགྱུར། </s>
  </p>
  <p id="231">
    <s id="231:1">བཅོམ་ལྡན་འདས་ཀྱེ་མ་བདག་གིས་བསམ་པའི་ཚོགས་གང་དག་དང་འཇུག་པ་སྒྲུབ་པ་གང་དག་གིས་གོ་ཆ་བགོས་པ་སྔོན་གྱི་དགེ་བའི་རྩ་བའི་ཚོགས་སྐྱེ་བ་ལ་བསམ་པ་སྒྲུབ་པའི་ཚོགས་ལ་དགོངས་པར་འགྱུར་སྙམ་མོ། །</s>
  </p>
  <p id="232">
    <s id="232:1">དེ་ནས་བཅོམ་ལྡན་འདས་ཀྱིས་པད་མ་དཔལ་གྱི་སྙིང་པོ་གཞོན་ནུར་གྱུར་པའི་བསམ་པ་ཐུགས་སུ་ཆུད་ཅིང་སྨོན་ལམ་དང་། དགེ་བའི་རྩ་བའི་ཚོགས་བསྒྲུབ་པ་ཐུགས་སུ་ཆུད་ནས། </s>
  </p>
  <p id="233">
    <s id="233:1">དེའི་ཚེ་ཕྱོགས་བཞིར་རྣམ་པར་གཟིགས་སོ། །</s>
  </p>
  <p id="234">
    <s id="234:1">ཕྱོགས་བཞིར་གཟིགས་པ་ན། </s>
  </p>
  <p id="235">
    <s id="235:1">བཅོམ་ལྡན་འདས་ཀྱི་ཞལ་གྱི་སྒོ་ནས་འོད་ཟེར་ཆེན་པོ་བཞི་བྱུང་སྟེ། </s>
  </p>
  <p id="236">
    <s id="236:1">དེ་དག་བྱུང་ནས་འཇིག་རྟེན་གྱི་ཁམས་མཐའ་ཡས་མུ་མེད་པ་དག་ཏུ་དོང་ངོ་། །</s>
  </p>
  <p id="237">
    <s id="237:1">འོད་ཟེར་དེ་དག་ཀྱང་ཤིང་ལྗོན་པའམ། རྩིག་པའམ། རིའམ། སའམ། བར་སྣང་གང་དུ་བབ་པ་དེ་དག་ཐམས་ཅད་གསེར་གྱི་ཁ་དོག་ཏུ་ཁ་དོག་གཅིག་ཏུ་གྱུར་ཏོ། །</s>
  </p>
  <p id="238">
    <s id="238:1">ཕྱོགས་དང་ཕྱོགས་མཚམས་ཐམས་ཅད་དུ་ཡང་འོད་ཟེར་དེ་དག་ཐོགས་པ་མེད་པར་རབ་ཏུ་དོང་སྟེ། </s>
  </p>
  <p id="239">
    <s id="239:1">དེ་ལྟར་<ref folio="F.13.a"/>སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་འོད་དེ་དག་གིས་རེག་པའི་སེམས་ཅན་ཇི་སྙེད་པ་དེ་དག་ཐམས་ཅད་ཀྱིས་རང་གི་ལུས་དག་གསེར་གྱི་ལུས་ལྟ་བུར་ཤེས་སོ། །</s>
  </p>
  <p id="240">
    <s id="240:1">གང་དག་འདོད་ཆགས་ཀྱི་ཡོངས་སུ་གདུང་བས་ཡོངས་སུ་གདུངས་པ་དང་། ཞེ་སྡང་གི་ཡོངས་སུ་གདུང་བས་ཡོངས་སུ་གདུངས་པ་དང་། གཏི་མུག་གི་ཡོངས་སུ་གདུང་བས་ཡོངས་སུ་གདུངས་པ་དེ་དག་ཐམས་ཅད་ཀྱིས་ནི་བདག་ཉིད་འདོད་ཆགས་ཆུང་བ་དང་། ཞེ་སྡང་ཆུང་བ་དང་། གཏི་མུག་ཆུང་བར་མངོན་པར་ཤེས་སོ། །</s>
  </p>
  <p id="241">
    <s id="241:1">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན་སེམས་ཅན་དམྱལ་བ་ཇི་སྙེད་ཡོད་པ་དེ་དག་ཏུ་སེམས་ཅན་སྐྱེས་པ་གང་དག་སྡུག་བསྔལ་ཚ་བ་མི་བཟད་པ་འཆི་བའི་མཐར་བྱེད་པའི་ཚོར་བ་ཉམས་སུ་མྱོང་བ་དེ་དག་ཐམས་ཅད་ཀྱིས་ནི་བཅོམ་ལྡན་འདས་ཀྱི་མཐུ་དང་། བྱང་ཆུབ་སེམས་དཔའ་དེའི་སྔོན་གྱི་སྨོན་ལམ་གྱི་མཐུས་བདེ་བ་སྙམ་དུ་ཤེས་པར་གྱུར་ཏོ། །</s>
  </p>
  <p id="242">
    <s id="242:1">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་ལས་ཀྱི་སྒྲིབ་པས་བསྒྲིབས་པ་དང་། ཉོན་མོངས་པའི་སྒྲིབ་པས་བསྒྲིབས་པ་དང་། ལས་ཀྱི་རྣམ་པར་སྨིན་པའི་སྒྲིབ་པས་བསྒྲིབས་པར་གྱུར་པའི་སེམས་ཅན་ཇི་སྙེད་ཡོད་པ་དེ་དག་ཐམས་ཅད་ཀྱིས་ཀྱང་བཅོམ་ལྡན་འདས་ཀྱི་མཐུ་དང་། བྱང་ཆུབ་སེམས་དཔའ་དེའི་སྔོན་གྱི་སྨོན་ལམ་གྱིས་སྒྲིབ་པ་དང་བྲལ་བར་གྱུར་ཏོ། །</s>
  </p>
  <p id="243">
    <s id="243:1">དེའི་ཚེ་སེམས་ཅན་རྣམས་ཀྱི་དགེ་བའི་རྩ་བ་ཆེར་གསལ་བར་བྱ་བའི་ཕྱིར། བཅོམ་ལྡན་འདས་ཀྱིས་སྤུའི་ཁུང་བུ་ཐམས་ཅད་ནས་འོད་ཟེར་དག་ཕྱུང་སྟེ། </s>
  </p>
  <p id="244">
    <s id="244:1">འོད་ཟེར་དེ་དག་ཀྱང་ཤར་ཕྱོགས་སུ་འཇིག་རྟེན་གྱི་ཁམས་ཚད་མེད་པ་དག་འདས་སོ། །</s>
  </p>
  <p id="245">
    <s id="245:1">དེ་བཞིན་དུ་ལྷོ་དང་། ནུབ་དང་། བྱང་དང་། སྟེང་དང་། འོག་ཏུ་འཇིག་རྟེན་གྱི་ཁམས་ཚད་མེད་པ་དག་འདས་སོ། །</s>
  </p>
  <p id="246">
    <s id="246:1">དེ་ནས་བཅོམ་ལྡན་འདས་ཀྱིས་འོད་ཟེར་དེ་དག་ཕྱུང་ནས་གསུང་བསལ་བའི་སྒྲ་མཛད་དོ། །</s>
  </p>
  <p id="247">
    <s id="247:1">གསུང་བསལ་བའི་སྒྲ་དེས་ཀྱང་འཇིག་རྟེན་གྱི་ཁམས་ཐམས་ཅད་མངོན་པར་གོ་བར་གྱུར་ཏོ། །</s>
  </p>
  <p id="248">
    <s id="248:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་དག་འདས་པ་ན་འཇིག་རྟེན་གྱི་ཁམས་གདུགས་གཅིག་པ་ཞེས་བྱ་བ་དེ་ན། </s>
  </p>
  <p id="249">
    <s id="249:1">དེ་བཞིན་<ref folio="F.13.b"/>གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་བཀོད་པ་གཅིག་པ་ཞེས་བྱ་བ་བཞུགས་ཏེ་</s>
    <s id="249:2">འཚོ་ཞིང་གཞེས་ལ་ཆོས་ཀྱང་སྟོན་ཏོ། །</s>
  </p>
  <p id="250">
    <s id="250:1">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་བཀོད་པ་གཅིག་པ་དེས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་འདི་ནི་ངའི་འོག་ཏུ་བླ་ན་</s>
  </p>
  <p id="251">
    <s id="251:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་རོ་ཞེས་བླ་ན་</s>
  </p>
  <p id="252">
    <s id="252:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="253">
    <s id="253:1">དེ་ནས་དེ་བཅོམ་ལྡན་འདས་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="254">
    <s id="254:1">བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །</s>
  </p>
  <p id="255">
    <s id="255:1">བཅོམ་ལྡན་འདས་གསུང་བསལ་བའི་སྒྲ་དང་། འོད་ཀྱི་སྣང་བ་ཆེན་པོ་གདའ་བ་དེ་སུའི་ལགས། </s>
    <s id="255:2">དེ་སྐད་ཅེས་གསོལ་པ་དང་། </s>
    <s id="255:3">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་བཀོད་པ་གཅིག་པས་བྱང་ཆུབ་སེམས་དཔའ་དྲ་བ་ཅན་གྱི་འོད་ལ་བཀའ་སྩལ་པ། </s>
    <s id="255:4">རིགས་ཀྱི་བུ་ནུབ་ཕྱོགས་སུ་སངས་རྒྱས་ཀྱི་ཞིང་འདི་ནས་འཇིག་རྟེན་གྱི་ཁམས་ཚད་མེད་གྲངས་མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="256">
    <s id="256:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="256:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="257">
    <s id="257:1">བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཡང་དག་པར་ཚིམ་པར་བྱེད་པ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །</s>
  </p>
  <p id="258">
    <s id="258:1">འཁོར་དེར་བྱང་ཆུབ་སེམས་དཔའ་སེམས་དཔའ་ཆེན་པོ་པད་མ་དཔལ་གྱི་སྙིང་པོ་ཞེས་བྱ་བ་འདུས་ཏེ། </s>
  </p>
  <p id="259">
    <s id="259:1">བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་འདི་ལྟ་སྟེ། </s>
  </p>
  <p id="260">
    <s id="260:1">ཆོས་ཐམས་ཅད་ལ་ཡང་དག་པར་གཞོལ་བའི་ཕྱག་རྒྱ་ཡི་གེ་མངོན་པར་སྒྲུབ་པའི་སྒོ་ཞུ་བར་འདོད་དོ། །</s>
  </p>
  <p id="261">
    <s id="261:1">དྲ་བ་ཅན་གྱི་འོད་སངས་རྒྱས་ཀྱི་ཞིང་དེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ། ཐ་མི་<ref folio="F.14.a"/>དད་པར་སྤྱོད་པའི་གོ་ཆ་བགོས་པ་དག་འཁོར་དེར་འདུས་ཏེ་འཁོད་དོ། །</s>
  </p>
  <p id="262">
    <s id="262:1">དྲ་བ་ཅན་གྱི་འོད་བྱང་ཆུབ་སེམས་དཔའ་སེམས་དཔའ་ཆེན་པོ་གོ་ཆ་དེ་དག་དང་ལྡན་པ་དེ་དག་གིས་སངས་རྒྱས་ཀྱི་ཞིང་གཞན་དག་ཀྱང་སྟོངས་སོ། །</s>
  </p>
  <p id="263">
    <s id="263:1">དྲ་བ་ཅན་གྱི་འོད་དེ་བཞིན་གཤེགས་པ་ཤཱཀྱ་ཐུབ་པ་དེའི་སངས་རྒྱས་ཀྱི་ཞིང་དུ་སྐྱེས་པ་གང་དག་ཡིན་པ་དེ་དག་མཐོང་བ་དང་ཐོས་པ་ཡང་བྱང་ཆུབ་སེམས་དཔའ་དེ་དག་གི་གཅེས་སྤྲས་བྱེད་པར་ང་སྨྲ་ན</s>
  </p>
  <p id="264">
    <s id="264:1">དྲ་བ་ཅན་གྱི་འོད་གང་དག་གིས་དེ་དག་མཐོང་ནས་</s>
  </p>
  <p id="265">
    <s id="265:1">བཀུར་སྟི་བྱེད་དམ། བླ་མར་བྱེད་དམ། རི་མོར་བྱེད་དམ། མཆོད་པར་བྱེད་དམ། འདྲི་བར་བྱེད་པ་ལྟ་ཅི་སྨོས། </s>
  </p>
  <p id="266">
    <s id="266:1">དེ་ནས་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པ་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="267">
    <s id="267:1">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དེ་དག་བལྟ་བའི་སླད་དུ་འཇིག་རྟེན་གྱི་ཁམས་དེར་མཆི་ཞིང་འཇིག་རྟེན་གྱི་ཁམས་དེ་ཡང་བལྟ་བར་བགྱིའོ། །</s>
  </p>
  <p id="268">
    <s id="268:1">དེ་སྐད་ཅེས་གསོལ་པ་དང་། </s>
    <s id="268:2">དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="269">
    <s id="269:1">རིགས་ཀྱི་བུ་དེའི་དུས་ལ་ད་བབ་པར་ཤེས་ན་སོང་ལ་སངས་རྒྱས་ཀྱི་ཞིང་དེར་ཤེས་བཞིན་དུ་ཡང་སྤྱོད་ཅིག །</s>
  </p>
  <p id="270">
    <s id="270:1">དེ་ཅིའི་ཕྱིར་ཞེ་ན། </s>
    <s id="270:2">རིགས་ཀྱི་བུ་འཇིག་རྟེན་གྱི་ཁམས་མི་མཇེད་དེ་ན་གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་བསྙེན་པར་དཀའ་བའི་ཕྱིར་རོ། །</s>
  </p>
  <p id="271">
    <s id="271:1">དེ་ནས་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ལ་ལག་པ་ལྟ་བུའི་ཨུད་པ་ལ་བྱིན་ཏེ། </s>
  </p>
  <p id="272">
    <s id="272:1">དྲ་བ་ཅན་གྱི་འོད་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་ཁྱོད་ཀྱིས་ལག་པ་ལྟ་བུའི་ཨུད་པ་ལ་འདིས་མཆོད་ཅིག །</s>
  </p>
  <p id="273">
    <s id="273:1">ངའི་ཚིག་གིས་བཅོམ་ལྡན་འདས་དེ་བཞིན་གཤེགས་པ་རིན་པོ་ཆེའི་<ref folio="F.14.b"/>བཀོད་པ་གཅིག་པ་དེ་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་བསྙུན་གསོལ་ལོ། །</s>
  </p>
  <p id="274">
    <s id="274:1">ཞེས་དེ་སྐད་ཅེས་གསོལ་ཅིག །</s>
  </p>
  <p id="275">
    <s id="275:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་བཀོད་པ་གཅིག་པ་དེའི་ཞབས་ལ་མགོ་བོས་ཕྱག་འཚལ་ཏེ་</s>
  </p>
  <p id="276">
    <s id="276:1">ལན་གསུམ་བསྐོར་བ་བྱས་ནས་</s>
  </p>
  <p id="277">
    <s id="277:1">བྱང་ཆུབ་སེམས་དཔའ་སེམས་དཔའ་ཆེན་པོ་ཚད་མེད་གྲངས་མེད་པ་དག་དང་ལྷན་ཅིག་ཏུ་འཇིག་རྟེན་གྱི་ཁམས་མི་མཇེད་ག་ལ་བ་དེར་སོང་སྟེ</s>
  </p>
  <p id="278">
    <s id="278:1">སེམས་ཀྱི་སྐད་ཅིག་གིས་འཇིག་རྟེན་གྱི་ཁམས་མི་མཇེད་དེར་འདུག་པར་གྱུར་ཏོ། །</s>
  </p>
  <p id="279">
    <s id="279:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དེར་སོང་ནས། </s>
  </p>
  <p id="280">
    <s id="280:1">བཅོམ་ལྡན་འདས་ག་ལ་བ་དེར་ཡང་སོང་སྟེ་ཕྱིན་ནས། </s>
  </p>
  <p id="281">
    <s id="281:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་འདི་སྐད་ཅེས་གསོལ་ཏོ། །</s>
  </p>
  <p id="282">
    <s id="282:1">བཅོམ་ལྡན་འདས་བྱང་ཆུབ་སེམས་དཔའ་དྲ་བ་ཅན་གྱི་འོད་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ལོ། །</s>
  </p>
  <p id="283">
    <s id="283:1">བཅོམ་ལྡན་འདས་བདག་དྲ་བ་ཅན་གྱི་འོད་ལགས་སོ། །</s>
    <s id="283:2">བདེ་བར་གཤེགས་པ་བདག་དྲ་བ་ཅན་གྱི་འོད་ལགས་ཏེ། </s>
  </p>
  <p id="284">
    <s id="284:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ལོ། །</s>
  </p>
  <p id="285">
    <s id="285:1">དེ་སྐད་ཅེས་གསོལ་པ་དང་། </s>
    <s id="285:2">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="286">
    <s id="286:1">དྲ་བ་ཅན་གྱི་འོད་ཁྱོད་ཡུན་རིང་དུ་འཚོ་བར་གྱུར་ཅིག །</s>
  </p>
  <p id="287">
    <s id="287:1">ཁྱོད་བདེ་བ་དང་ནད་མེད་པར་གྱུར་ཅིག །</s>
  </p>
  <p id="288">
    <s id="288:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས་ཕྱོགས་གཅིག་ཏུ་འདུག་གོ། །</s>
  </p>
  <p id="289">
    <s id="289:1">ཕྱོགས་གཅིག་ཏུ་འདུག་ནས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ཀྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="290">
    <s id="290:1">བཅོམ་ལྡན་འདས་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པ་<ref folio="F.15.a"/>བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་བསྙུན་གསོལ་ལོ། །</s>
  </p>
  <p id="291">
    <s id="291:1">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་བཀོད་པ་གཅིག་པ་དེས་བཅོམ་ལྡན་འདས་ལ་ལག་པ་ལྟ་བུའི་ཨུད་པ་ལ་འདི་ཡང་བསྐུར་ལགས་ན། </s>
  </p>
  <p id="292">
    <s id="292:1">བཅོམ་ལྡན་འདས་བྱང་ཆུབ་སེམས་དཔའ་དྲ་བ་ཅན་གྱི་འོད་ལས་ལག་པ་ལྟ་བུའི་ཨུད་པ་ལ་བཞེས་སུ་གསོལ། །</s>
  </p>
  <p id="293">
    <s id="293:1">དེ་ནས་བཅོམ་ལྡན་འདས་ཀྱིས་ལག་པ་ལྟ་བུའི་ཨུད་པ་ལ་བཞེས་ནས་བྱང་ཆུབ་སེམས་དཔའ་མ་ཕམ་པ་ལ་བྱིན་ནོ། །</s>
  </p>
  <p id="294">
    <s id="294:1">དེ་ནས་བྱང་ཆུབ་སེམས་དཔའ་མ་ཕམ་པས་ལག་པ་ལྟ་བུའི་ཨུད་པ་ལ་དེ་ཐོགས་ནས་</s>
  </p>
  <p id="295">
    <s id="295:1">བྱང་ཆུབ་སེམས་དཔའ་བཟང་སྐྱོང་ལ་སོགས་པ་ལྔ་བརྒྱ་ལ་སྨྲས་པ། </s>
    <s id="295:2">རྒན་རབས་དག་ལག་པ་ལྟ་བུའི་ཨུད་པ་ལ་འདི་ནི་དེ་བཞིན་གཤེགས་པས་བྱིན་པའོ། །</s>
  </p>
  <p id="296">
    <s id="296:1">དེ་ནས་བཟང་སྐྱོང་ལ་སོགས་པ་བྱང་ཆུབ་སེམས་དཔའ་ལྔ་བརྒྱ་པོ་དེ་དག་གིས་ལག་པ་ལྟ་བུའི་ཨུད་པ་ལ་དེ་ཐོགས་ནས། </s>
  </p>
  <p id="297">
    <s id="297:1">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="298">
    <s id="298:1">བཅོམ་ལྡན་འདས་བདག་ཅག་དེ་ལྟར་ཡང་དག་པར་ཞུགས་པ་ལགས་ན། </s>
  </p>
  <p id="299">
    <s id="299:1">ཅི་བདག་ཅག་བྱང་ཆུབ་སེམས་དཔའི་སྤྱད་པ་སྤྱོད་པ་ན་སེམས་ཅན་གང་དག་གིས་མིང་ཐོས་པར་གྱུར་པ་དེ་དག་ཐམས་ཅད་བླ་ན་</s>
  </p>
  <p id="300">
    <s id="300:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་ལགས་སམ། </s>
    <s id="300:2">བཅོམ་ལྡན་འདས་ལག་པ་ལྟ་བུའི་ཨུད་པ་ལ་འདི་ནི་བྱང་ཆུབ་སེམས་དཔའ་མ་ཕམ་པས་བདག་ཅག་ལ་སྩལ་ལགས་ཏེ། </s>
  </p>
  <p id="301">
    <s id="301:1">བཅོམ་ལྡན་འདས་བདག་ཅག་གིས་ནི་ལག་པ་ལྟ་བུའི་ཨུད་པ་ལ་འདི་རང་གི་སྨོན་ལམ་གྱི་སྟོབས་དང་། སྤྱོད་པའི་སྟོབས་དང་། བསམ་པའི་སྟོབས་དང་། སེམས་ཅན་ཐམས་ཅད་ཡོངས་སུ་མི་གཏོང་བའི་སྟོབས་ཀྱིས་དེ་བཞིན་གཤེགས་པ་ལ་གསོལ་བ་འདེབས་པའི་སླད་དུ་ལག་པ་ལྟ་བུའི་ཨུད་པ་ལ་དེ་གཏོར་བར་བགྱིའོ། །</s>
  </p>
  <p id="302">
    <s id="302:1">བཅོམ་ལྡན་འདས་ཤར་ཕྱོགས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཇི་སྙེད་ཅིག་བཞུགས་ཏེ་</s>
  </p>
  <p id="303">
    <s id="303:1">འཚོ་ཞིང་གཞེས་<ref folio="F.15.b"/>པ་དག་དང་། གང་དག་མ་བྱུང་བ་དག་དང་། འབྱུང་བར་འགྱུར་བ་དག་དང་། འབྱུང་བའམ། འཇིག་པ་དེར་ཡང་བཅོམ་ལྡན་འདས་གཏོར་བར་བགྱིའོ། །</s>
  </p>
  <p id="304">
    <s id="304:1">དེ་བཞིན་དུ་ལྷོ་ཕྱོགས་དང་། དེ་བཞིན་དུ་ནུབ་ཕྱོགས་དང་། དེ་བཞིན་དུ་བྱང་ཕྱོགས་དང་། དེ་བཞིན་དུ་འོག་གི་ཕྱོགས་དང་། དེ་བཞིན་དུ་སྟེང་གི་ཕྱོགས་དང་། དེ་བཞིན་དུ་ཕྱོགས་མཚམས་ཀྱི་འཇིག་རྟེན་གྱི་ཁམས་རྣམས་ན་སངས་རྒྱས་བཅོམ་ལྡན་འདས་ཇི་སྙེད་བྱུང་བ་དང་། འབྱུང་བར་འགྱུར་བའི་འཇིག་རྟེན་གྱི་ཁམས་དེ་དག་ཏུ་ཡང་གཏོར་བར་བགྱིའོ། །</s>
  </p>
  <p id="305">
    <s id="305:1">བཅོམ་ལྡན་འདས་གང་སུ་དག་གིས་ལག་པ་ལྟ་བུའི་ཨུད་པ་ལ་དེ་མཐོང་བར་གྱུར་པ་དེ་དག་ཐམས་ཅད་ཨུད་པ་ལའི་དྲི་སྣོམ་པར་གྱུར་ཅིག །</s>
  </p>
  <p id="306">
    <s id="306:1">དེ་དག་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་གྱུར་ཅིག །</s>
  </p>
  <p id="307">
    <s id="307:1">དེ་བཞིན་དུ་སངས་རྒྱས་ཀྱི་ཞིང་ཐམས་ཅད་དུ་ཡང་མཆི་བར་གྱུར་ཅིག །</s>
  </p>
  <p id="308">
    <s id="308:1">དེ་དག་གིས་ལག་པ་ལྟ་བུའི་ཨུད་པ་ལ་དེ་གཏོར་ནས་དེ་ནས་དེ་མ་ཐག་ཏུ་བཅོམ་ལྡན་འདས་ཀྱིས་ཕྱག་གཡས་པས་རེག་སྟེ། </s>
  </p>
  <p id="309">
    <s id="309:1">ལག་པ་ལྟ་བུའི་ཨུད་པ་ལ་དེ་བཅོམ་ལྡན་འདས་ཀྱིས་རེག་ནས་</s>
  </p>
  <p id="310">
    <s id="310:1">ཀྱང་དེ་ནས་དེ་མ་ཐག་ཏུ་སྐད་ཅིག་དེ་ཉིད་ལ་ཨུད་པ་ལ་དེའི་ནང་ནས་དེ་བཞིན་གཤེགས་པའི་སྐུའི་ཕྱེད་མངོན་པར་བྱུང་ཞིང་ཨུད་པ་ལ་རེ་རེ་ལས་ཀྱང་དེ་བཞིན་གཤེགས་པའི་སྐུའི་ཕྱེད་མངོན་པར་བྱུང་སྟེ</s>
  </p>
  <p id="311">
    <s id="311:1">དེ་བཞིན་གཤེགས་པའི་སྐུའི་ཕྱེད་པོ་དེ་དག་གིས་གང་དག་ཆོས་ཐམས་ཅད་སྒྱུ་མ་ལྟ་བུར་མི་ཤེས་ཤིང་མོས་པར་མི་བྱེད་ལ། ཆོས་ཐམས་ཅད་སྒྲིབ་པ་མེད་པ་དང་། ཆོས་ཐམས་ཅད་མཚན་ཉིད་མེད་པར་མི་ཤེས་ཤིང་མོས་པར་མི་བྱེད། </s>
  </p>
  <p id="312">
    <s id="312:1">ཁོང་དུ་ཆུད་པར་མི་བྱེད་པ་དེ་དག་གི་སྟོན་པ་ནི་དེ་བཞིན་གཤེགས་པ་མ་ཡིན་ཞིང་། །དེ་དག་དེ་བཞིན་གཤེགས་པའི་ཉན་ཐོས་དག་ཀྱང་མ་ཡིན་ནོ་ཞེས་དེ་ལྟ་བུའི་ཚིག་དེ་དག་གསུངས་ཏེ</s>
  </p>
  <p id="313">
    <s id="313:1">གསུངས་ནས་ཀྱང་བཞུད་དོ། །</s>
  </p>
  <p id="314">
    <s id="314:1">ཚིགས་སུ་བཅད་པ་འདི་དག་ཀྱང་བཀའ་སྩལ་ཏོ། །</s>
  </p>
  <p id="315">
    <s id="315:1">སྒྱུ་མ་འདྲ་ཆོས་གཟུང་དུ་མེད་པ་སྟེ། །</s>
  </p>
  <p id="316">
    <s id="316:1">གཟུང་མིན་ཐམས་ཅད་ཆུ་ཟླ་འདྲ་བ་ཡིན། །</s>
  </p>
  <p id="317">
    <s id="317:1">སྟོང་པས་སྟོང་པའི་རང་བཞིན་མི་འཛིན་པ། །ཆོས་ཉིད་འདི་<ref folio="F.16.a"/>ནི་རྒྱལ་བས་དེ་འདྲར་གསུངས། །</s>
  </p>
  <p id="318">
    <s id="318:1">མཚན་ཉིད་མེད་ཆོས་རྣམ་དག་མཚན་ཉིད་ཡིན། །</s>
  </p>
  <p id="319">
    <s id="319:1">མཚན་ཉིད་མེད་པའི་རང་བཞིན་དེ་འདྲ་སྟེ། །</s>
  </p>
  <p id="320">
    <s id="320:1">བརྟགས་པས་སྟོང་ཞིང་བདག་མེད་ཆོས་རྣམས་ལ། །འཛིན་པ་མེད་ཅིང་རྩོད་པ་མེད་པར་འགྱུར། །</s>
  </p>
  <p id="321">
    <s id="321:1">གང་དག་དེ་ལྟར་ཆོས་ཉིད་དེ་འདོད་པ། །དེ་དག་སྟོན་པ་རྒྱལ་བ་མཐུ་བོ་ཆེ། །</s>
  </p>
  <p id="322">
    <s id="322:1">ཕྱོགས་བཅུར་འཇིག་རྟེན་སྤྱོད་པ་ཐམས་ཅད་ལ། །དེ་འདྲ་འདི་ནི་དེ་ཡིས་བྱིན་རླབས་སོ། །</s>
  </p>
  <p id="323">
    <s id="323:1">དེ་ལྟར་དེ་བཞིན་གཤེགས་པའི་སྤྲུལ་པ་དེ་དག་གིས་ཚིགས་སུ་བཅད་པ་དེ་དག་གསུངས་ནས་ཕྱོགས་བཅུར་བཞུད་དོ།། །།</s>
  </p>
  <p id="324">
    <s id="324:1">བམ་པོ་གཉིས་པ། </s>
    <s id="324:2">དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="325">
    <s id="325:1">བཅོམ་ལྡན་འདས་རིགས་ཀྱི་བུ་དེ་དག་གིས་ཇི་ཙམ་དུ་སྨོན་ལམ་དག་ཤིན་ཏུ་ཡོངས་སུ་སྦྱངས་པ་དང་སེམས་ཅན་གང་དག་གིས་དེ་དག་གི་སྨོན་ལམ་དེ་དག་ཐོས་པ་དང་། མིང་ཡང་བསྒྲགས་པ་དེ་དག་སྡུག་བསྔལ་མང་པོས་རེག་པའི་སྡུག་བསྔལ་དེ་དག་ལས་ཡོངས་སུ་ཐར་བར་འགྱུར་བ་དང་། བླ་ན་</s>
  </p>
  <p id="326">
    <s id="326:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་བ་ནི་ངོ་མཚར་ལགས་སོ། །</s>
    <s id="326:2">བཅོམ་ལྡན་འདས་འོན་ཀྱང་བཅོམ་ལྡན་འདས་དང་རིགས་ཀྱི་བུ་དེ་དག་འཇིག་རྟེན་གྱི་ཁམས་འདིར་འབྱུང་བའི་ཆ་མ་ལགས་སོ། །</s>
    <s id="326:3">དེ་ཅིའི་སླད་དུ་ཞེ་ན། </s>
  </p>
  <p id="327">
    <s id="327:1">བཅོམ་ལྡན་འདས་དཔེར་བགྱི་ན་</s>
  </p>
  <p id="328">
    <s id="328:1">སྐྱེས་པའམ་བུད་མེད་ལ་ལ་ཞིག་རིན་ཐང་མ་མཆིས་པའི་ནོར་བུ་རིན་པོ་ཆེ་དྲི་མ་ཐམས་ཅད་དང་བྲལ་བ། ཕན་པ་དང་བདེ་བ་ཐམས་ཅད་ཉེ་བར་སྒྲུབ་པར་བགྱིད་པའི་ནོར་བུ་རིན་པོ་ཆེ་དེའི་ཡོན་ཏན་བསྒྲགས་པ་ཐོས་ནས་</s>
  </p>
  <p id="329">
    <s id="329:1">ཡོངས་སུ་བཙལ་བར་སེམས་ཤིང་། ནོར་བུ་རིན་པོ་ཆེ་དེའི་མཚན་མ་དག་ཀྱང་ལེགས་པར་འཛིན་པར་བགྱིད་ལ། </s>
    <s id="329:2">ཆབ་ཁུངས་འམ་དེ་ལས་གཞན་མི་གཙང་བ་དང་འདྲེས་པའི་ཕྱོགས་དག་ན་</s>
  </p>
  <p id="330">
    <s id="330:1">ནོར་བུ་རིན་པོ་ཆེ་ཤིན་ཏུ་ཡོངས་སུ་བྱང་བ་དེ་འདམ་བུ་བསལ་བ་མཐོང་ཞིང་། ལྷག་པར་ཡང་ནོར་བུ་རིན་པོ་ཆེ་དེའི་ཁོར་ཡུག་ན་སྨིག་མ་མཁན་གྱི་རིགས་སམ། གདོལ་པའི་རིགས་སམ། གཡུང་པོའི་རིགས་སམ། <ref folio="F.16.b"/>དེ་དག་ལས་གཞན་ཡང་ཚེགས་ཀྱིས་འཚོ་བ་དམའ་བའི་རིགས་དག་མཆིས་པར་གྱུར་ན</s>
  </p>
  <p id="331">
    <s id="331:1">དེ་དག་ནི་ནོར་བུ་རིན་པོ་ཆེ་དེའི་མིང་ཡང་མ་འཚལ་ན་ཡོན་ཏན་འཚལ་བར་འགྱུར་བ་ལྟ་སྨོས་ཀྱང་ཅི་འཚལ་ཏེ། </s>
  </p>
  <p id="332">
    <s id="332:1">དེ་ནི་གནས་མ་མཆིས་ལགས་སོ། །</s>
    <s id="332:2">དེ་ནས་མི་དེས་མི་གཙང་བ་བསལ་བའི་ནོར་བུ་རིན་པོ་ཆེ་དེ་མཐོང་ནས་</s>
  </p>
  <p id="333">
    <s id="333:1">ནོར་བུ་རིན་པོ་ཆེ་དེའི་སྣོད་ནི་མཛེས་པ་མ་ཡིན་ནོ་ཞེས་དེ་སྐད་ཅེས་སྨྲ་བར་བགྱིད་ལ། </s>
    <s id="333:2">དེ་ནས་དམའ་བའི་མི་དེ་དག་འདི་སྐད་ཅེས་སྨྲ་བར་བགྱིད་དེ། </s>
  </p>
  <p id="334">
    <s id="334:1">ཁྱོད་ཀྱིས་གང་གིས་བསྔགས་པ་སྨྲས་པའི་ནོར་བུ་རིན་པོ་ཆེ་དེ་གང་ཡིན་ཞེས་དེ་སྐད་ཅེས་སྨྲས་པ་དང་། </s>
    <s id="334:2">མི་དེས་ནོར་བུ་རིན་པོ་ཆེ་དེ་བསྟན་ལ། དེ་སྟོན་པ་ན་མི་བྱིས་པའི་རང་བཞིན་ཅན་དེ་དག་མ་འཚལ་བཞིན་དུ། ཀྱེ་མི་ཁྱོད་ཀྱིས་ནོར་བུ་རིན་པོ་ཆེ་དེའི་ཡོན་ཏན་ཅིའི་ཕྱིར་སྨྲས། </s>
  </p>
  <p id="335">
    <s id="335:1">ཁྱོད་ཀྱིས་གང་སྨྲས་པའི་ནོར་བུ་རིན་པོ་ཆེ་དེའི་ཡོན་ཏན་དེ་དག་ནི་ཡོད་པ་མ་ཡིན་ནོ། །</s>
  </p>
  <p id="336">
    <s id="336:1">ཁྱོད་ནི་བརྫུན་དུ་སྨྲ་བ། གཞན་དུ་སྨྲ་བ་སྟེ། </s>
  </p>
  <p id="337">
    <s id="337:1">ཁྱོད་ཀྱི་ཚིག་དེ་དག་ཡིད་མི་ཆེས་སོ་ཞེས་སྨྲས་ལ། </s>
    <s id="337:2">དེའི་ཚེ་མི་དེས་ནོར་བུ་རིན་པོ་ཆེ་དེ་མི་གཙང་བའི་གནས་དེ་ནས་</s>
  </p>
  <p id="338">
    <s id="338:1">མངོན་པར་བཏེག་ཅིང་བླངས་ནས་</s>
  </p>
  <p id="339">
    <s id="339:1">མཆིས་ཏེ</s>
  </p>
  <p id="340">
    <s id="340:1">དེ་ནས་ནོར་བུ་རིན་པོ་ཆེ་དེ་ཕྱུང་ནས་མི་དེ་མཆིས་མ་ཐག་ཏུ་མི་དབུལ་པོའི་རང་བཞིན་ཅན་དེ་དག་གཅིག་ལ་གཅིག་ཤིན་ཏུ་རབ་ཏུ་རྣམ་པར་འཁྲུག་པར་གྱུར་ནས། </s>
  </p>
  <p id="341">
    <s id="341:1">དེའི་རྗེས་ལ་གནོད་པ་མང་པོས་ཡོངས་སུ་བསྐོར་བ་དེ་བཞིན་དུ། བཅོམ་ལྡན་འདས་བདག་ཅག་ནི་དགེ་བའི་རྩ་བ་ཆུང་ངུ་དང་ལྡན་པ་རྣམས་ཀྱི་འཇིག་རྟེན་གྱི་ཁམས་མི་མཇེད་དབུལ་པོས་བལྟམ་པར་མཆིས་ལགས་ཏེ། </s>
  </p>
  <p id="342">
    <s id="342:1">བཅོམ་ལྡན་འདས་ཇི་ལྟར་མི་གཙང་བའི་འདམ་ཀྱི་སྣོད་དུ་སྩལ་བའི་ནོར་བུ་རིན་པོ་ཆེ་དེ་མཁས་པའི་རང་བཞིན་ཅན་གྱི་མི་དེས་ངོ་འཚལ་བ་དེ་ལྟ་བུར་ནི་བཅོམ་ལྡན་འདས་འཇིག་རྟེན་གྱི་ཁམས་མི་མཇེད་ན་བདག་ཅག་བལྟ་བར་བགྱིའོ། །</s>
  </p>
  <p id="343">
    <s id="343:1">བཅོམ་ལྡན་འདས་ཇི་ལྟར་བདེ་བ་ཐམས་ཅད་ཉེ་བར་བསྒྲུབ་པར་བགྱིད་པའི་ནོར་བུ་རིན་པོ་ཆེ་དེ་ལེགས་པར་སྦྱངས་ཤིང་རྣམ་པར་དག་པ་དེ་ལྟ་བུར་ནི་བཅོམ་ལྡན་འདས་དེ་བཞིན་གཤེགས་པ་དང་། བྱང་ཆུབ་སེམས་<ref folio="F.17.a"/>དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དེ་དག་བལྟ་བར་བགྱིའོ། །</s>
  </p>
  <p id="344">
    <s id="344:1">བཅོམ་ལྡན་འདས་ཇི་ལྟར་ནོར་བུ་རིན་པོ་ཆེ་དེའི་ཁོར་ཡུག་ན་དམའ་བས་འཚོ་བ་དབུལ་བོས་དམའ་བའི་མི་དེ་དག་གནས་པ་དེ་ལྟ་བུར་ནི་བཅོམ་ལྡན་འདས་འཇིག་རྟེན་གྱི་ཁམས་མི་མཇེད་འདི་ན་དེ་དག་ལས་གཞན་པའི་སེམས་ཅན་རྣམས་བལྟ་བར་བགྱིའོ། །</s>
  </p>
  <p id="345">
    <s id="345:1">བཅོམ་ལྡན་འདས་ཇི་ལྟར་སྐྱེས་པའམ། བུད་མེད་ཀྱིས་ནོར་བུ་རིན་པོ་ཆེ་དེའི་ཡོན་ཏན་དག་ཐོས་ནས། </s>
  </p>
  <p id="346">
    <s id="346:1">ནོར་བུ་རིན་པོ་ཆེ་དེ་ཡོངས་སུ་བཙལ་བར་སེམས་ཤིང་། </s>
    <s id="346:2">མི་གཙང་བའི་སྣོད་ན་མཆིས་པའི་ནོར་བུ་རིན་པོ་ཆེ་དེ་མཐོང་ནས་</s>
  </p>
  <p id="347">
    <s id="347:1">ཀྱང་། ནོར་བུ་རིན་པོ་ཆེ་དེའི་སྣོད་དེ་ནི་འཚམ་པ་མ་ཡིན་ནོ་ཞེས་སྨྲ་བར་བགྱིད་པ་དེ་བཞིན་དུ། </s>
    <s id="347:2">བཅོམ་ལྡན་འདས་ཕྱོགས་བཅུ་དག་ན་</s>
  </p>
  <p id="348">
    <s id="348:1">སངས་རྒྱས་བཅོམ་ལྡན་འདས་དང་། བྱང་ཆུབ་སེམས་དཔའ་གང་དག་ལགས་པ་དེ་དག་བཅོམ་ལྡན་འདས་ཀྱིས་སངས་རྒྱས་ཀྱི་ཞིང་དེ་ནི་འཚམ་པ་མ་ཡིན་ནོ་ཞེས་སངས་རྒྱས་བཅོམ་ལྡན་འདས་རྣམས་དང་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དེ་དག་གི་བསྔགས་པ་བརྗོད་ལགས་སོ། །</s>
    <s id="348:2">བཅོམ་ལྡན་འདས་དཔེར་བགྱི་ན་</s>
  </p>
  <p id="349">
    <s id="349:1">སྐྱེས་པའམ། བུད་མེད་ཀྱིས་ནོར་བུ་རིན་པོ་ཆེ་དེའི་ཡོན་ཏན་དག་ཐོས་ནས་</s>
  </p>
  <p id="350">
    <s id="350:1">ཡོངས་སུ་བཙལ་བར་སེམས་ཤིང་། མི་གཙང་བའི་སྣོད་ན་མཆིས་པ་དེ་ཡང་མཐོང་ནས</s>
  </p>
  <p id="351">
    <s id="351:1">སྣོད་དེ་ནི་འཚམ་པ་མ་ཡིན་ནོ་ཞེས་ཚིག་སྨྲ་བར་བགྱིད་པ་དེ་བཞིན་དུ། བཅོམ་ལྡན་འདས་བདག་ཅག་གིས་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དང་། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དེ་དག་གི་ཡོན་ཏན་གྱི་བསྔགས་པ་ཐོས་ནས་</s>
  </p>
  <p id="352">
    <s id="352:1">བལྟ་བའི་སླད་དུ་བདག་ཅག་འདིར་མཆིས་ཏེ</s>
  </p>
  <p id="353">
    <s id="353:1">བཅོམ་ལྡན་འདས་འཇིག་རྟེན་གྱི་ཁམས་འདིར་མཆིས་ནས་</s>
  </p>
  <p id="354">
    <s id="354:1">བདག་ཅག་གིས་ནི་འཇིག་རྟེན་གྱི་ཁམས་འདི་གནོད་པ་བརྒྱ་ཕྲག་དུ་མས་བལྟམ་ཞིང་སེམས་ཅན་དགེ་བའི་རྩ་བ་ཆུང་ངུ་དང་ལྡན་པ་དག་གིས་བལྟམ་པར་མཐོང་ལགས་སོ། །</s>
    <s id="354:2">བཅོམ་ལྡན་འདས་དཔེར་བགྱིད་<ref folio="F.17.b"/>ན་འདམ་དུ་སྩལ་བའི་ནོར་བུ་རིན་པོ་ཆེ་དེའི་འོད་དེ་མི་འདོར་བ་དེ་བཞིན་དུ། བཅོམ་ལྡན་འདས་ཕྱོགས་བཅུ་དག་ན་</s>
  </p>
  <p id="355">
    <s id="355:1">དེ་བཞིན་གཤེགས་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དེ་དག་གི་འོད་དེ་མི་འདོར་ལགས་ཏེ། </s>
  </p>
  <p id="356">
    <s id="356:1">འདིར་ནི་སེམས་ཅན་རྣམས་ཀྱི་བསམ་པ་དང་མོས་པ་ཆུང་བའི་སླད་དུ། བཅོམ་ལྡན་འདས་ཀྱིས་འོད་འདོམ་གང་ཙམ་དུ་བྱིན་གྱིས་རླབ་པར་མཛད་ལགས་སོ། །</s>
    <s id="356:2">བཅོམ་ལྡན་འདས་དཔེར་བགྱིད་ན་མི་དེ་ནོར་བུ་རིན་པོ་ཆེ་དེའི་ཡོན་ཏན་དག་སྒྲོགས་པ་ན་མི་དབུལ་བའི་རང་བཞིན་ཅན་དེ་དག་མངོན་པར་ཡིད་མི་ཆེས་པ་དེ་བཞིན་དུ། </s>
    <s id="356:3">བཅོམ་ལྡན་འདས་སེམས་ཅན་དེ་དག་ནི་དེ་བཞིན་གཤེགས་པའི་འོད་ཤིན་ཏུ་རྒྱས་པའམ། སྨོན་ལམ་ཆེན་པོའམ། རྣམ་པར་འཕྲུལ་པ་ཆེན་པོའམ། སངས་རྒྱས་ཀྱི་ཡོན་ཏན་དག་ལའང་ཡིད་ཆེས་པར་མི་བགྱིད་ན། </s>
  </p>
  <p id="357">
    <s id="357:1">བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་གི་ལ་ལྟ་སྨོས་ཀྱང་ཅི་འཚལ། </s>
  </p>
  <p id="358">
    <s id="358:1">བཅོམ་ལྡན་འདས་དཔེར་བགྱི་ན་</s>
  </p>
  <p id="359">
    <s id="359:1">མི་དེས་མི་གཙང་བའི་སྣོད་དེ་ནས་ནོར་བུ་རིན་པོ་ཆེ་དེ་བླངས་ནས་</s>
  </p>
  <p id="360">
    <s id="360:1">མཆིས་ལ། དེ་མཆིས་མ་ཐག་ཏུ་ཡང་སེམས་ཅན་དེ་དག་གནོད་པ་རྣམ་པ་དུ་མས་ཤས་ཆེར་ཡོངས་སུ་བསྐོར་བ་དེ་བཞིན་དུ། </s>
    <s id="360:2">བཅོམ་ལྡན་འདས་དེ་བཞིན་གཤེགས་པ་ཡོངས་སུ་མྱ་ངན་ལས་འདས་ཤིང་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ཀྱང་འཇིག་རྟེན་གྱི་ཁམས་གཞན་དུ་མཆིས་ནས</s>
  </p>
  <p id="361">
    <s id="361:1">འདི་ལྟ་བུའི་མདོ་སྡེ་འཛིན་པ། བྱང་ཆུབ་སེམས་དཔའ་ཡང་དག་པར་འཛིན་དུ་སྩོལ་བ་རྣམས་གཅིག་ལ་གཅིག་རབ་ཏུ་རྣམ་པར་འཁྲུག་པར་འགྱུར་ཞིང་། ཆོས་ཀྱི་སྒྲ་ཡང་འབྱུང་བར་མི་འགྱུར་ལ། ཆོས་མ་ལགས་པ་ཉིད་ཀྱི་སྒྲ་འབྱུང་བ་ཁོ་ནར་བས་སོ་ཞེས་དེ་སྐད་ཅེས་གསོལ་པ་ལགས་སོ། །</s>
    <s id="361:2">དེ་ཅིའི་སླད་དུ་ཞེ་ན། </s>
  </p>
  <p id="362">
    <s id="362:1">འདི་ལྟར་སེམས་ཅན་དེ་དག་ནི་ཆོས་མ་ལགས་པ་ལ་གནས་པར་འགྱུར་ཞིང་ཆོས་མ་ལགས་པས་འཚོ་བ་ཉིད་ཡང་དག་པར་བླངས་ནས་</s>
  </p>
  <p id="363">
    <s id="363:1">གནས་པར་འགྱུར་ལ། </s>
    <s id="363:2">གཅིག་ལ་གཅིག་འཐབ་མོ་དང་། སུན་འབྱིན་པ་དང་། མཚང་འདྲུ་<ref folio="F.18.a"/>བ་དང་སྨོད་པ་ལ་འཇུག་པར་བགྱིད་པར་འགྱུར་ཏེ</s>
  </p>
  <p id="364">
    <s id="364:1">དེ་དག་གཅིག་ལ་གཅིག་དགེ་བའི་ཆོས་ལས་ཉམས་ནས་</s>
  </p>
  <p id="365">
    <s id="365:1">སྡུག་བསྔལ་ཐོབ་པར་འགྱུར་ཞིང་། དེ་དག་ཆོས་སྩོགས་པ་དང་། དགེ་བ་སྩོགས་པ་ལྷུར་ལེན་པར་མི་འགྱུར་བའི་སླད་དུའོ། །</s>
    <s id="365:2">བཅོམ་ལྡན་འདས་རིགས་ཀྱི་བུའམ། རིགས་ཀྱི་བུ་མོ་དོན་འཚལ་བ། དོན་ཡོངས་སུ་ཚོལ་བར་འཚལ་བ། སངས་རྒྱས་ཀྱི་བྱང་ཆུབ་ཡང་དག་པར་སྒྲུབ་པར་འཚལ་བ་དང་། ཉན་ཐོས་ཀྱི་ཐེག་པ་པས་ཀྱང་འཇིག་རྟེན་གྱི་ཁམས་འདིར་སྐྱེ་བར་མི་བགྱི་ན</s>
  </p>
  <p id="366">
    <s id="366:1">བྱང་ཆུབ་སེམས་དཔའི་ཐེག་པ་པས་ལྟ་སྨོས་ཀྱང་ཅི་འཚལ། </s>
  </p>
  <p id="367">
    <s id="367:1">དེ་ཅིའི་སླད་དུ་ཞེ་ན། </s>
    <s id="367:2">བཅོམ་ལྡན་འདས་དཔེར་བགྱི་ན་</s>
  </p>
  <p id="368">
    <s id="368:1">སེམས་ཅན་དམྱལ་བ་ཆེན་པོ་མནར་མེད་པ་དང་། ཡང་སོས་དང་། ཐིག་ནག་དང་། ཚ་བ་དང་། རབ་ཏུ་ཚ་བ་དང་། དེ་དག་ལས་གཞན་པ་སེམས་ཅན་དམྱལ་བ་ཆེན་པོ་དག་ཏུ་སེམས་ཅན་གང་དག་སྐྱེས་པ་དེ་དག་ལ་སྐད་ཅིག་ཐང་ཅིག་ཡུད་ཙམ་ཡང་བདེ་བ་མི་དམིགས་པ་དེ་བཞིན་དུ། </s>
    <s id="368:2">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པ་དེའི་འཇིག་རྟེན་གྱི་ཁམས་རིན་པོ་ཆེའི་གདུགས་གཅིག་པ་ན་བྱང་ཆུབ་སེམས་དཔའ་གང་དག་མཆིས་པ་དེ་དག་གིས་འཇིག་རྟེན་གྱི་ཁམས་མི་མཇེད་འདི་ན་སེམས་ཅན་མནར་མེད་པར་སྐྱེས་པ་རྣམས་དང་འདྲ་བར་བྱང་ཆུབ་སེམས་དཔའ་སེམས་དཔའ་ཆེན་པོ་འདིར་སྐྱེས་པ་དེ་དག་ལ་ཡང་བདེ་བ་ཅི་ཡང་ཡང་དག་པར་རྗེས་སུ་མ་མཐོང་ལགས་སོ། །</s>
    <s id="368:3">སངས་རྒྱས་ཀྱི་ཞིང་བདེ་བ་གཅིག་པུ་མཆོག་ཏུ་གྱུར་པ་དང་། འཇིག་རྟེན་གྱི་ཁམས་དེ་ན་སེམས་ཅན་དེ་དག་ནི་རང་བཞིན་གྱིས་བདེ་བ་ལགས་སོ། །</s>
    <s id="368:4">བཅོམ་ལྡན་འདས་བདག་ནི་སེམས་ཅན་འདིར་སྐྱེས་པ་རྣམས་ཀྱིས་དེ་མངོན་པར་ཡིད་ཆེས་པར་དཀའ་བར་འགྱུར་བར་སྨྲ་ལགས་ཏེ་བཅོམ་ལྡན་འདས་འོན་ཀྱང་ཆོས་ཀྱི་ཐེ་ཚོམ་གཅད་པ་དང་། ཆོས་ཀྱི་ཕྱག་རྒྱའི་སྒོ་མཉན་པའི་སླད་དུ་གང་གི་དོན་དུ་བདག་འདིར་མཆིས་པ་དེ་བཅོམ་ལྡན་འདས་ལས་བདག་ཅག་ཐོས་པར་འཚལ་ལགས་སོ། །</s>
    <s id="368:5">དེ་ཅིའི་སླད་དུ་ཞེ་ན། </s>
  </p>
  <p id="369">
    <s id="369:1">བཅོམ་ལྡན་འདས་བདེ་བ་<ref folio="F.18.b"/>དང་སྡུག་བསྔལ་དེ་དག་ཐམས་ཅད་མི་རྟག་པ་ལགས་པའི་སླད་དུའོ། །</s>
    <s id="369:2">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལས་གང་ལ་བདེ་བ་མ་མཆིས་པ་དང་། སྡུག་བསྔལ་བ་མ་མཆིས་པ་དང་། རྟག་པ་མ་མཆིས་པ་དང་། མི་རྟག་པ་མ་མཆིས་པ་དང་། རྟོག་པ་མ་མཆིས་པ་དང་། རྣམ་པར་རྟོག་པ་མ་མཆིས་པ་དང་། དངོས་པོ་མ་མཆིས་པ་དང་། དངོས་པོ་མ་མཆིས་པ་མ་མཆིས་པ་དང་། འདུས་བྱས་མ་མཆིས་པ་དང་། འདུས་མ་བྱས་མ་མཆིས་པ་དང་། གདགས་པ་མ་མཆིས་པ་དང་། གདགས་པ་མ་མཆིས་པ་མ་མཆིས་པ་དང་། འཇིག་རྟེན་པ་མ་མཆིས་པ་དང་། འཇིག་རྟེན་ལས་འདས་པ་མ་མཆིས་པ་དང་། ཟག་པ་དང་བཅས་པ་མ་མཆིས་པ་དང་། ཟག་པ་མ་མཆིས་པ་མ་མཆིས་པ་དང་། བདེན་པ་མ་མཆིས་པ་དང་། བརྫུན་པ་མ་མཆིས་པ་དང་། བྱང་ཆུབ་མ་མཆིས་པ་དང་། བྱང་ཆུབ་ཀྱི་ཡན་ལག་རྣམས་མ་མཆིས་པ་དང་། སྟོབས་རྣམས་མ་མཆིས་པ་དང་། སྣང་བ་མ་མཆིས་པ་དང་། མུན་པ་མ་མཆིས་པ་དང་། རྣམ་པར་རིག་པ་མ་མཆིས་པ་དང་། རྣམ་པར་རིག་པ་མ་ལགས་པ་མ་མཆིས་པ་དང་། འབྲས་བུ་མ་མཆིས་པ་དང་། འབྲས་བུ་མ་ལགས་པ་མ་མཆིས་པ་དང་། ལམ་མ་མཆིས་པ་དང་། ལམ་མ་ལགས་པ་མ་མཆིས་པ་དང་། འཇུག་པ་མ་མཆིས་པ་དང་། མཐར་ཐུག་པ་མ་མཆིས་པ་དང་། འཇིག་རྟེན་མ་མཆིས་པ་དང་། འཇིག་རྟེན་ནས་ངེས་པར་འབྱུང་བ་མ་མཆིས་པ་རྣམ་པ་དེ་ལྟ་བུའི་ཆོས་ཐོས་པར་འཚལ་ལགས་སོ། །</s>
    <s id="369:3">དེ་ཅིའི་སླད་དུ་ཞེ་ན། </s>
  </p>
  <p id="370">
    <s id="370:1">བཅོམ་ལྡན་འདས་བསོད་ནམས་ཀྱི་ཚོགས་ལས་ཡང་དག་པར་བྱུང་བ། ཀུན་ཏུ་རྟོག་པ་ལས་བྱུང་བའི་བདེ་བ་དེ་དག་དང་གཞན་ཐམས་ཅད་འཇིག་རྟེན་ལ་བསྟན་པར་བགྱི་བའི་སླད་དུའོ། །</s>
    <s id="370:2">བཅོམ་ལྡན་འདས་སངས་རྒྱས་ཀྱི་ཆོས་རྣམས་ནི་བསྟན་དུ་མི་རུང་ལགས་ཏེ། </s>
  </p>
  <p id="371">
    <s id="371:1">བཅོམ་ལྡན་འདས་དེ་ལ་སྟོབས་རྣམས་མ་མཆིས། </s>
  </p>
  <p id="372">
    <s id="372:1">མི་འཇིགས་པ་རྣམས་མ་མཆིས། </s>
  </p>
  <p id="373">
    <s id="373:1">རྫུ་འཕྲུལ་མ་མཆིས། </s>
  </p>
  <p id="374">
    <s id="374:1">རྫུ་འཕྲུལ་གྱི་<ref folio="F.19.a"/>ཆོ་འཕྲུལ་མ་མཆིས། </s>
  </p>
  <p id="375">
    <s id="375:1">ཀུན་བརྗོད་པ་མ་མཆིས། </s>
  </p>
  <p id="376">
    <s id="376:1">ཀུན་བརྗོད་པའི་ཆོ་འཕྲུལ་མ་མཆིས། </s>
  </p>
  <p id="377">
    <s id="377:1">རྗེས་སུ་བསྟན་པ་མ་མཆིས། </s>
  </p>
  <p id="378">
    <s id="378:1">རྗེས་སུ་བསྟན་པའི་ཆོ་འཕྲུལ་མ་མཆིས་ལགས་སོ། །</s>
    <s id="378:2">མི་འཇིགས་པ་རྣམས་མ་མཆིས་ཤིང་སྟོབས་རྣམས་མ་མཆིས་ལ། </s>
    <s id="378:3">བདེ་བ་མ་མཆིས་ཤིང་སྡུག་བསྔལ་མ་མཆིས་ལགས་ཏེ། </s>
  </p>
  <p id="379">
    <s id="379:1">དེ་དག་ཐམས་ཅད་ནི་རློམ་སེམས་ལགས་ཤིང་། དེ་དག་ཐམས་ཅད་ནི་གཡོ་བ་ལགས་པའི་སླད་དུའོ། །</s>
    <s id="379:2">བཅོམ་ལྡན་འདས་དེ་བཞིན་ཉིད་རྗེས་སུ་ཐོབ་པ་དང་། རྗེས་སུ་མ་ཐོབ་པའི་སླད་དུ་དེ་བཞིན་གཤེགས་པ་ནི་དེ་བཞིན་གཤེགས་པ་ཞེས་བགྱི་བའི་གྲངས་སུ་མཆི་བ་མ་ལགས་ཏེ། </s>
  </p>
  <p id="380">
    <s id="380:1">འདི་ལྟར་དེ་དག་ཐམས་ཅད་ནི་གཡོ་བ་དང་། རློམ་སེམས་དང་། གཡོས་པ་དང་། སྤྲོས་པ་ལགས་པའི་སླད་དུའོ། །</s>
    <s id="380:2">དེ་བཞིན་གཤེགས་པས་ནི་བདེན་པའམ། བརྫུན་པའམ། འདུས་བྱས་སམ། འདུས་མ་བྱས་སམ། ཟག་པ་དང་བཅས་པ་འམ། ཟག་པ་མ་མཆིས་པའམ། ཁ་ན་མ་ཐོ་བ་དང་བཅས་པའམ། ཁ་ན་མ་ཐོ་བ་མ་མཆིས་པའམ། འཇིག་རྟེན་པའམ། འཇིག་རྟེན་ལས་འདས་པའམ། ཚུལ་ཁྲིམས་སམ། འཆལ་པའི་ཚུལ་ཁྲིམས་སམ། སྟོབས་རྣམས་སམ། སྟོབས་མ་མཆིས་པའམ། མི་འཇིགས་པའམ། མི་འཇིགས་པ་མ་མཆིས་པའམ། སྦྱིན་གནས་སམ། སྦྱིན་གནས་མ་ལགས་པ་འམ། དེ་བཞིན་གཤེགས་པའམ། སངས་རྒྱས་སམ། བྱང་ཆུབ་སེམས་དཔའ་འམ། ཉན་ཐོས་སམ། རང་སངས་རྒྱས་སམ། སྨོན་ལམ་རྣམས་སམ། བྱིན་གྱི་རླབས་རྣམས་ཀྱི་རློམ་སེམས་ཐམས་ཅད་ཡང་དག་པར་བཅོམ་ཞིང་ལམ་ཡོངས་སུ་མཁྱེན་ཏེ</s>
  </p>
  <p id="381">
    <s id="381:1">དེ་བས་ན་དེ་བཞིན་གཤེགས་པ་ནི་བག་ཚ་བ་མི་མངའ་བར་སེང་གེ་ལྟ་བུ་དང་། གླང་པོ་ཆེ་ལྟ་བུའི་སྒྲ་སྒྲོགས་པར་མཛད་ལགས་སོ། །</s>
    <s id="381:2">དེ་བཞིན་གཤེགས་པ་ནི་བཞེད་ན་</s>
  </p>
  <p id="382">
    <s id="382:1">མི་འཐུན་པ་རྣམས་ལ་མི་འཐུན་པའི་འདུ་ཤེས་ཅན་དུ་གནས་པར་མཛད། </s>
  </p>
  <p id="383">
    <s id="383:1">འཐུན་པ་རྣམས་ལ་འཐུན་པའི་འདུ་ཤེས་ཅན་དུ་གནས་པར་མཛད་དོ། །</s>
  </p>
  <p id="384">
    <s id="384:1">དེ་བཞིན་གཤེགས་པ་ནི་བཞེད་ན་<ref folio="F.19.b"/>དྲན་པ་དང་ལྡན་ཞིང་མཁྱེན་བཞིན་དུ་དེ་གཉི་གས་ཀྱང་བཏང་སྙོམས་པར་གནས་པར་མཛད་དོ། །</s>
  </p>
  <p id="385">
    <s id="385:1">བཅོམ་ལྡན་འདས་དེ་བཞིན་གཤེགས་པའི་གནས་པ་དེ་དག་ནི་སངས་རྒྱས་ཀྱི་གནས་པ་དག་དང་། རང་བྱུང་གི་གནས་པ་དག་དང་། ཉན་ཐོས་དང་། རང་སངས་རྒྱས་རྣམས་དང་། ཡང་ཐུན་མོང་མ་ལགས་པའི་གནས་པ་དག་ལགས་ན། </s>
  </p>
  <p id="386">
    <s id="386:1">དེ་དག་ལས་གཞན་པའི་སེམས་ཅན་ཐ་ཆད་རྣམས་དང་ཐུན་མོང་མ་ལགས་པ་ལྟ་སྨོས་ཀྱང་ཅི་འཚལ། </s>
  </p>
  <p id="387">
    <s id="387:1">བཅོམ་ལྡན་འདས་ཅིའི་སླད་དུ་ཐུན་མོང་མ་ལགས་ཤེ་ན། </s>
  </p>
  <p id="388">
    <s id="388:1">དེ་ལས་གཞན་པའི་སེམས་ཅན་ཐ་ཆད་ཀྱིས་དེ་ལྟ་བུའི་གནས་པ་དེ་དག་དང་། དེ་སྙེད་ཀྱི་གནས་པ་དེ་དག་དང་། ཡུན་ཇི་སྲིད་ནས་གནས་པ་དེ་དག་དང་། སྦྱོར་བ་དེ་ལྟ་བུའི་གནས་པ་དེ་དག་དང་། བདེ་བ་དེ་ལྟ་བུའི་གནས་པ་དེ་དག་འཚལ་བར་རྔོ་མི་ཐོག་ཅིང་། བཅོམ་ལྡན་འདས་དེ་བཞིན་གཤེགས་པ་དང་བྲལ་བའི་སེམས་ཅན་རྣམས་ཀྱི་གནས་དེ་དག་འཚལ་བར་རྔོ་མི་ཐོག་པའི་སླད་དུའོ། །</s>
    <s id="388:2">བཅོམ་ལྡན་འདས་དེ་དག་ནི་སེམས་ཅན་གཞན་དག་གི་སྤྱོད་ཡུལ་མ་ལགས་ཤིང་། དེ་བཞིན་གཤེགས་པའི་གནས་པ་དེ་ལྟ་བུ་དེ་དག་ནི་ཉན་ཐོས་དང་རང་སངས་རྒྱས་ཐམས་ཅད་ཀྱི་སྤྱོད་ཡུལ་མ་ལགས་ཏེ། </s>
  </p>
  <p id="389">
    <s id="389:1">བཅོམ་ལྡན་འདས་སྤྱོད་ཡུལ་མ་ལགས་ཞེས་བགྱི་བ་ནི་སྤྱོད་པ་མ་མཆིས་ཤིང་། རྣམ་པར་སྤྱོད་པ་མ་མཆིས་པ་སྟེ། </s>
  </p>
  <p id="390">
    <s id="390:1">དེས་ན་སྤྱོད་ཡུལ་མ་ལགས་ཞེས་བགྱིའོ། །</s>
  </p>
  <p id="391">
    <s id="391:1">དེ་ཅིའི་སླད་དུ་ཞེ་ན། </s>
    <s id="391:2">བཅོམ་ལྡན་འདས་དེ་ལ་ཉན་ཐོས་དག་གམ། རང་སངས་རྒྱས་དག་གི་སྤྱོད་པ་མ་མཆིས་པའི་སླད་དུའོ། །</s>
    <s id="391:3">དེ་ཅིའི་སླད་དུ་ཞེ་ན། </s>
  </p>
  <p id="392">
    <s id="392:1">བཅོམ་ལྡན་འདས་གནས་པ་དེ་མཐའ་ཡས་པའི་སླད་དུའོ། །</s>
    <s id="392:2">བཅོམ་ལྡན་འདས་ཅིའི་སླད་དུ་གནས་པ་མཐའ་ཡས་པ་ལགས་ཤེ་ན། </s>
  </p>
  <p id="393">
    <s id="393:1">བཅོམ་ལྡན་འདས་དེ་བཞིན་གཤེགས་པ་དག་གི་མོས་པ་ནི་མཐའ་ཡས་ཏེ། </s>
  </p>
  <p id="394">
    <s id="394:1">གང་གིས་ཀྱང་འཚལ་བར་རྔོ་མི་ཐོག་ལགས་སོ། །</s>
    <s id="394:2">དེ་ཅིའི་སླད་དུ་ཞེ་ན། </s>
  </p>
  <p id="395">
    <s id="395:1">བཅོམ་ལྡན་འདས་གནས་པ་དེ་ནི་ཡི་གེ་མ་མཆིས་པ་ལགས་ཏེ། </s>
  </p>
  <p id="396">
    <s id="396:1">ཡི་གེ་མ་མཆིས་པ་ཞེས་བགྱི་བ་ནི་བརྗོད་དུ་མ་མཆིས་པ་ལགས་ལ། </s>
    <s id="396:2">ཡི་གེ་<ref folio="F.20.a"/>ནི་བརྗོད་པ་ཁོ་ན་ལགས་པས་དེའི་སླད་དུ་བཅོམ་ལྡན་འདས་དེ་ནི་རང་བྱུང་གི་གནས་པ་མ་ལགས་སོ། །</s>
    <s id="396:3">བཅོམ་ལྡན་འདས་གང་དག་གནས་པ་དེ་ལ་རྣམ་པར་ལྟ་བར་མི་འགྱུར་ཞིང་རབ་ཏུ་འཚལ་བར་མི་འགྱུར་བའི་སེམས་ཅན་དེ་དག་འཇིག་རྟེན་གྱི་ཁམས་གཞན་ནས་ཤི་འཕོས་པ་ལགས་སོ། །</s>
    <s id="396:4">གང་དག་གནས་པ་དེ་གློ་བར་ཆུད་པར་མི་འགྱུར་བ་དེ་དག་གིས་ནི་གནོད་པ་ཆེན་པོ་དང་ལྡན་པར་འཚལ་བར་བགྱིའོ། །</s>
  </p>
  <p id="397">
    <s id="397:1">བཅོམ་ལྡན་འདས་དེ་བཞིན་གཤེགས་པའི་གནས་པ་དེ་ནི་བཅོམ་ལྡན་འདས་དོན་གྱི་སྒོ་དང་། ཆོས་ཀྱི་སྒོ་དེ་ལགས་ཏེ། </s>
  </p>
  <p id="398">
    <s id="398:1">འཁོར་སྒོ་དྲུག་ཁྲི་བརྒྱད་སྟོང་དང་ལྡན་པ་ལགས་སོ། །</s>
    <s id="398:2">དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པའི་བྱང་ཆུབ་ནི་ནམ་མཁའ་ལྟ་བུར་ཚད་མ་མཆིས་ཤིང་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་སྒོ་གཅིག་པའི་ཚད་ལས་རྗེས་སུ་ཐོབ་པ་ལགས་སོ། །</s>
    <s id="398:3">སྒོའི་ཚིག་འདི་བསྟན་ཅིང་བཤད་པ་ན་བྱང་ཆུབ་སེམས་དཔའ་སེམས་དཔའ་ཆེན་པོ་བདུན་ཁྲི་བདུན་སྟོང་གིས་ནི་སྒྲིབ་པ་མེད་པའི་ཆོས་ཀྱི་སྒོ་རྗེས་སུ་ཐོབ་སྟེ</s>
  </p>
  <p id="399">
    <s id="399:1">འདི་ལྟ་སྟེ། དེ་བཞིན་གཤེགས་པའི་གནས་པ་དེ་ཉིད་དོ། །</s>
  </p>
  <p id="400">
    <s id="400:1">དེ་དག་ཐམས་ཅད་ཀྱིས་བདག་ཅག་གིས་དེང་བྱང་ཆུབ་ཐོབ་པོ། །བདག་ཅག་གིས་དེང་བྱང་ཆུབ་ཐོབ་པོ་ཞེས་བྱ་བའི་ཚིག་ཀྱང་སྨྲས་སོ། །</s>
  </p>
  <p id="401">
    <s id="401:1">སྲོག་ཆགས་བྱེ་བ་ཁྲག་ཁྲིག་ཕྲག་དྲུག་ཅུ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེས་ཏེ། </s>
  </p>
  <p id="402">
    <s id="402:1">བཅོམ་ལྡན་འདས་ཀྱིས་དེ་དག་སེམས་དང་པོ་བསྐྱེད་པ་ཉིད་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="403">
    <s id="403:1">སྲོག་ཆགས་བྱེ་བ་ཁྲག་ཁྲིག་ས་ཡ་ཕྲག་བརྒྱད་ནི་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་སྐྱེས་སོ། །</s>
  </p>
  <p id="404">
    <s id="404:1">དགེ་སློང་སུམ་སྟོང་ནི་ལེན་པ་མེད་པར་ཟག་པ་རྣམས་ལས་སེམས་རྣམ་པར་གྲོལ་ལོ། །</s>
  </p>
  <p id="405">
    <s id="405:1">དེ་ནས་བཅོམ་ལྡན་འདས་ཀྱིས་དེའི་ཚེ་འཛུམ་པ་མཛད་དེ། </s>
  </p>
  <p id="406">
    <s id="406:1">བཅོམ་ལྡན་འདས་ཀྱིས་འཛུམ་པ་མཛད་ནས་</s>
  </p>
  <p id="407">
    <s id="407:1">ཀྱང་། དེ་ནས་དེ་མ་ཐག་ཏུ་དེའི་ཚེ་འཇིག་རྟེན་དུ་འོད་ཆེན་པོ་བྱུང་བར་གྱུར་ཅིང་། ས་ཆེན་པོ་ཡང་གཡོས་པར་གྱུར་ཏོ། །</s>
  </p>
  <p id="408">
    <s id="408:1">དེ་ནས་ཚེ་དང་ལྡན་པ་ཀུན་དགའ་བོས་ཆོས་<ref folio="F.20.b"/>གོས་ཕྲག་པ་གཅིག་ཏུ་གཟར་ནས། </s>
  </p>
  <p id="409">
    <s id="409:1">པུས་མོ་གཡས་པའི་ལྷ་ང་ས་ལ་བཙུགས་ཏེ། </s>
  </p>
  <p id="410">
    <s id="410:1">བཅོམ་ལྡན་འདས་ག་ལ་བ་དེར་ལོགས་སུ་ཐལ་མོ་སྦྱར་བ་བཏུད་ནས། </s>
  </p>
  <p id="411">
    <s id="411:1">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="412">
    <s id="412:1">བཅོམ་ལྡན་འདས་འཛུམ་པ་མཛད་པ་དང་། འཇིག་རྟེན་དུ་སྣང་བ་ཆེན་པོ་བྱུང་བ་དང་། འཇིག་རྟེན་དུ་ས་ཆེན་པོ་གཡོས་པའི་རྒྱུ་ནི་གང་ལགས། རྐྱེན་ནི་གང་ལགས། </s>
    <s id="412:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="412:3">ཀུན་དགའ་བོ་བྱང་ཆུབ་སེམས་དཔའ་དྲ་བ་ཅན་གྱི་འོད་ཀྱིས་ཆོས་ཀྱི་སྒོ་དེ་བསྟན་ཅིང་བཤད་པ་ན། </s>
  </p>
  <p id="413">
    <s id="413:1">བྱང་ཆུབ་སེམས་དཔའ་བདུན་ཁྲི་བདུན་སྟོང་གིས་སྒྲིབ་པ་མེད་པའི་ཆོས་ཀྱི་ཕྱག་རྒྱའི་སྒོ་ཐོབ་པར་གྱུར་ཅིང་། </s>
    <s id="413:2">ཀུན་དགའ་བོ་བྱང་ཆུབ་སེམས་དཔའ་དྲ་བ་ཅན་གྱི་འོད་ཀྱིས་ཆོས་ཀྱི་སྒོའི་ཚིག་བསྟན་པ་དེ་ནི་ནམ་མཁས་ཡོངས་སུ་ཟིན་པའི་ས་ཕྱོགས་དེ་ཉིད་དུ་སངས་རྒྱས་བརྒྱད་སྟོང་ལས་བླངས་ཏེ</s>
  </p>
  <p id="414">
    <s id="414:1">བླངས་ནས་</s>
  </p>
  <p id="415">
    <s id="415:1">ཀྱང་དེའི་རྗེས་ལ་བྱང་ཆུབ་སེམས་དཔའ་དྲ་བ་ཅན་གྱི་འོད་སྒྲིབ་པ་མེད་པའི་ཆོས་ཀྱི་སྒོས་ངེས་པར་བྱུང་བ་དང་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་བ་ལ་མཁས་པར་གྱུར་པའི་ཕྱིར་རོ། །</s>
  </p>
  <p id="416">
    <s id="416:1">ཡང་དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་བདུན་ཅུ་རྩ་བརྒྱད་འདས་པ་ན་འཇིག་རྟེན་གྱི་ཁམས་རིན་པོ་ཆེ་བརྩེགས་པ་གཅིག་པ་ན། </s>
  </p>
  <p id="417">
    <s id="417:1">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་མཐའ་ཡས་ཁྱུ་མཆོག་ཅེས་བྱ་བ་ད་ལྟར་བཞུགས་ཏེ་</s>
    <s id="417:2">འཚོ་ཞིང་གཞེས་ལ་འཁོར་འབུམ་ཕྲག་དུ་མ་ལ་ཆོས་ཀྱང་སྟོན་ཏོ། །</s>
  </p>
  <p id="418">
    <s id="418:1">བཅོམ་ལྡན་འདས་དེའི་རྒྱལ་ཚབ་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་ཅེས་བྱ་བ་དེ་འཁོར་དེར་འདུས་པར་གྱུར་ཏེ་འདུག་ནས། </s>
  </p>
  <p id="419">
    <s id="419:1">དེས་གསུང་བསལ་བའི་སྒྲ་དེ་ཐོས་ཏེ། </s>
  </p>
  <p id="420">
    <s id="420:1">དེ་བཞིན་གཤེགས་པར་ཤཱཀྱ་ཐུབ་པའི་འོད་དེ་ཡང་མཐོང་ནས་དེ་བཞིན་གཤེགས་པ་རིན་ཆེན་མཐའ་ཡས་ཁྱུ་མཆོག་ལ་འདི་སྐད་ཅེས་གསོལ་ཏོ། །</s>
  </p>
  <p id="421">
    <s id="421:1">བཅོམ་ལྡན་འདས་གསུང་བསལ་བའི་སྒྲ་དང་འོད་གདའ་བ་དེ་སུའི་ལགས། </s>
    <s id="421:2">དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་<ref folio="F.21.a"/>པའི་སངས་རྒྱས་རིན་ཆེན་མཐའ་ཡས་ཁྱུ་མཆོག་གིས་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་དེ་</s>
  </p>
  <p id="422">
    <s id="422:1">ལ་བཀའ་སྩལ་པ། </s>
    <s id="422:2">དོན་ཡོད་ཁྱུ་མཆོག་རྣམ་པར་གནོན་ནུབ་ཕྱོགས་སུ་སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་ཞིང་གྲངས་མེད་པ་བདུན་ཅུ་རྩ་བརྒྱད་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="423">
    <s id="423:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་ད་ལྟར་བཞུགས་ཏེ་</s>
    <s id="423:2">འཚོ་ཞིང་གཞེས་ལ། འདི་ལྟ་སྟེ། </s>
  </p>
  <p id="424">
    <s id="424:1">སེམས་པ་དཔེ་མེད་པའི་བྱང་ཆུབ་སེམས་དཔའ་རྣམས་ལས་བརྩམས་ནས་</s>
  </p>
  <p id="425">
    <s id="425:1">བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཡང་དག་པར་ཚིམ་པར་བྱེད་པ། སེམས་ཅན་ཐམས་ཅད་ཀྱི་ཐེ་ཚོམ་གཅོད་པ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །</s>
  </p>
  <p id="426">
    <s id="426:1">དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་མཐའ་ཡས་ཁྱུ་མཆོག་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་གྱིས་འདི་སྐད་ཅེས་གསོལ་ཏོ། །</s>
  </p>
  <p id="427">
    <s id="427:1">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། སེམས་པ་དཔེ་མེད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དག་བལྟ་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="428">
    <s id="428:1">དེ་སྐད་ཅེས་གསོལ་པ་དང་། </s>
    <s id="428:2">བཅོམ་ལྡན་འདས་དེ་བཞིན་གཤེགས་པ་རིན་ཆེན་མཐའ་ཡས་ཁྱུ་མཆོག་གིས་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="429">
    <s id="429:1">རིགས་ཀྱི་བུ་ཁྱོད་དེའི་དུས་ལ་ད་བབ་པར་ཤེས་ན་</s>
  </p>
  <p id="430">
    <s id="430:1">རིགས་ཀྱི་བུ་ཁྱོད་སོང་ལ་སངས་རྒྱས་ཀྱི་ཞིང་དེར་ཤེས་བཞིན་དུ་གནས་པར་ཡང་བྱོས་ཤིག །</s>
    <s id="430:2">དེ་ཅིའི་ཕྱིར་ཞེ་ན། </s>
  </p>
  <p id="431">
    <s id="431:1">དོན་ཡོད་ཁྱུ་མཆོག་རྣམ་པར་གནོན་འཇིག་རྟེན་གྱི་ཁམས་མི་མཇེད་དེར་སྐྱེས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་སྐྱེས་པ་དེ་དག་བསྙེན་པར་<ref folio="F.21.b"/>དཀའ་བའི་ཕྱིར་རོ། །</s>
  </p>
  <p id="432">
    <s id="432:1">ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་བསྙུན་གསོལ་ལ། </s>
    <s id="432:2">དེ་བཞིན་གཤེགས་པ་དེ་ལ་ལག་པ་ལྟ་བུའི་པད་མ་འདི་ཡང་ཕུལ་ཅིག །</s>
  </p>
  <p id="433">
    <s id="433:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་སྟན་ལས་ལངས་ནས། </s>
  </p>
  <p id="434">
    <s id="434:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ། </s>
  </p>
  <p id="435">
    <s id="435:1">བསྐོར་བ་ཡང་བྱས་ནས་བྱང་ཆུབ་སེམས་དཔའ་བདུན་ཁྲི་བརྒྱད་སྟོང་དང་ལྷན་ཅིག་ཏུ་འཇིག་རྟེན་གྱི་ཁམས་མི་མཇེད་དུ་འོངས་ཏེ། </s>
  </p>
  <p id="436">
    <s id="436:1">དེ་འོངས་ནས་</s>
  </p>
  <p id="437">
    <s id="437:1">དེ་མ་ཐག་ཏུ་འཇིག་རྟེན་གྱི་ཁམས་མི་མཇེད་ན་མེ་ཏོག་གི་ཤིང་ངམ། འབྲས་བུའི་ཤིང་ཇི་སྙེད་ཡོད་པ་དེ་དག་ཐམས་ཅད་ཀྱིས་དེའི་ཚེ་དུས་མ་ཡིན་པའི་མེ་ཏོག་དག་དང་། དུས་མ་ཡིན་པའི་འབྲས་བུ་དག་གཏོར་ཏོ། །</s>
  </p>
  <p id="438">
    <s id="438:1">མེ་ཏོག་གི་ཆར་པ་ཡང་བབ་པོ། །སྤོས་ཀྱི་ཆར་པ་རྣམ་པ་སྣ་ཚོགས་དག་ཀྱང་བབ་པོ། །</s>
    <s id="438:2">རོལ་མོའི་སྒྲ་རྣམ་པ་སྣ་ཚོགས་དག་ཀྱང་གྲག་གོ། །</s>
  </p>
  <p id="439">
    <s id="439:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དེར་སོང་སྟེ་</s>
    <s id="439:2">ཕྱིན་ནས། </s>
  </p>
  <p id="440">
    <s id="440:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། </s>
  </p>
  <p id="441">
    <s id="441:1">ལག་པ་གཉི་གས་བཅོམ་ལྡན་འདས་ཀྱི་ཞབས་ལ་བཟུང་ངོ་། །</s>
  </p>
  <p id="442">
    <s id="442:1">གདོང་གིས་ཀྱང་ཡོངས་སུ་གཏུགས་ཏེ། </s>
  </p>
  <p id="443">
    <s id="443:1">ཚིག་དེ་སྐད་ཅེས་ཀྱང་གསོལ་ཏོ། །</s>
  </p>
  <p id="444">
    <s id="444:1">བཅོམ་ལྡན་འདས་བྱང་ཆུབ་སེམས་དཔའ་དོན་ཡོད་ཁྱུ་མཆོག་རྣམ་པར་གནོན་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ལོ། །</s>
  </p>
  <p id="445">
    <s id="445:1">དེ་སྐད་ཅེས་གསོལ་པ་དང་། </s>
    <s id="445:2">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="446">
    <s id="446:1">དོན་ཡོད་ཁྱུ་མཆོག་རྣམ་པར་གནོན་བཀུར་སྟི་བྱས་པ་དང་། མཆོད་པ་དང་། རི་མོ་བྱས་པར་གྱུར་ཅིག །</s>
  </p>
  <p id="447">
    <s id="447:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་ས་ལས་ལངས་<ref folio="F.22.a"/>ཏེ་</s>
    <s id="447:2">སྤྱན་སྔར་འདུག་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="448">
    <s id="448:1">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་མཐའ་ཡས་ཁྱུ་མཆོག་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ། ཞེས་བསྙུན་གསོལ་ཞིང་། </s>
    <s id="448:2">བཅོམ་ལྡན་འདས་ལ་བཅོམ་ལྡན་འདས་ཀྱིས་ལག་པ་ལྟ་བུའི་པད་མ་བསྐུར་བ་ལགས་ན། </s>
  </p>
  <p id="449">
    <s id="449:1">བཅོམ་ལྡན་འདས་ཀྱིས་ཐུགས་བརྩེ་བ་ཉེ་བར་བཟུང་སྟེ། </s>
  </p>
  <p id="450">
    <s id="450:1">བྱང་ཆུབ་སེམས་དཔའ་དོན་ཡོད་ཁྱུ་མཆོག་རྣམ་པར་གནོན་ལས་བཞེས་སུ་གསོལ། </s>
  </p>
  <p id="451">
    <s id="451:1">བཅོམ་ལྡན་འདས་ཀྱིས་བྱང་ཆུབ་སེམས་དཔའ་དོན་ཡོད་ཁྱུ་མཆོག་རྣམ་པར་གནོན་ལས་ལག་པ་ལྟ་བུའི་པད་མ་དེ་བཞེས་ཏེ། </s>
  </p>
  <p id="452">
    <s id="452:1">བཞེས་ནས་</s>
  </p>
  <p id="453">
    <s id="453:1">ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་ལ་བཀའ་སྩལ་པ། </s>
    <s id="453:2">དོན་ཡོད་ཁྱུ་མཆོག་རྣམ་པར་གནོན་ཅི་བཅོམ་ལྡན་འདས་དེ་བཞིན་གཤེགས་པ་རིན་ཆེན་མཐའ་ཡས་ཁྱུ་མཆོག་གནོད་པ་ཆུང་ངམ། ཉམ་ང་བ་ཉུང་ངམ། འགྱུར་བ་མི་མངའ་འམ། </s>
    <s id="453:3">གསོལ་པ། </s>
    <s id="453:4">བཅོམ་ལྡན་འདས་དེ་བཞིན་གཤེགས་པ་རིན་ཆེན་མཐའ་ཡས་ཁྱུ་མཆོག་དེ་གནོད་པ་ཆུང་ཞིང་སྟོབས་དང་ལྡན་ལ་འགྱུར་བ་མི་མངའ་སྟེ</s>
  </p>
  <p id="454">
    <s id="454:1">སངས་རྒྱས་ཀྱི་ཞིང་དེ་ན་བདེ་བར་རེག་པ་ལ་གནས་ལགས་སོ། །</s>
    <s id="454:2">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་མ་ཕམ་པ་ལ་ལག་པ་ལྟ་བུའི་པད་མ་དེ་བྱིན་ནོ། །</s>
  </p>
  <p id="455">
    <s id="455:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་མ་ཕམ་པས་ལག་པ་ལྟ་བུའི་པད་མ་དེ་བླངས་ནས་</s>
  </p>
  <p id="456">
    <s id="456:1">ཚིག་གསོལ་པ། </s>
    <s id="456:2">བཅོམ་ལྡན་འདས་དགེ་བའི་རྩ་བ་འདིས་རིགས་ཀྱི་བུ་དང་། རིགས་ཀྱི་བུ་མོ་གང་དག་བླ་ན་</s>
  </p>
  <p id="457">
    <s id="457:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེད་པ་དེ་དག་གི་སངས་རྒྱས་ཀྱི་ཞིང་ཡོངས་སུ་དག་པར་གྱུར་ཅིག །</s>
  </p>
  <p id="458">
    <s id="458:1">སེམས་ཅན་ཡོངས་སུ་སྨིན་པར་གྱུར་ཅིག །</s>
  </p>
  <p id="459">
    <s id="459:1">དེ་ཅིའི་སླད་དུ་ཞེ་ན། </s>
    <s id="459:2">བཅོམ་ལྡན་འདས་སེམས་ཅན་<ref folio="F.22.b"/>ཡོངས་སུ་མ་སྨིན་པ་རྣམས་ལ་ཆོས་བསྟན་པ་དང་། སེམས་ཅན་དགེ་བའི་རྩ་བ་མ་སྐྱེད་པ་རྣམས་དང་། དགེ་བའི་རྩ་བ་ཆུང་ངུ་རྣམས་དང་། དམན་པ་ལ་མོས་པ་རྣམས་ལ་ཆོས་བསྟན་པ་དཀའ་བའི་སླད་དུ་སྟེ། </s>
  </p>
  <p id="460">
    <s id="460:1">དེ་ཅིའི་སླད་དུ་ཞེ་ན། </s>
    <s id="460:2">བཅོམ་ལྡན་འདས་ལག་པ་ལྟ་བུའི་པད་མ་འདི་ལས་འཇིག་རྟེན་གྱི་ཁམས་ཇི་སྙེད་མཐོང་བར་འཚལ་བ་དེ་སྙེད་ཀྱང་མཐོང་བ་དང་། ལག་པ་ལྟ་བུའི་པད་མ་འདི་ཉིད་ལས་བཅོམ་ལྡན་འདས་དེ་བཞིན་གཤེགས་པ་རིན་ཆེན་མཐའ་ཡས་ཁྱུ་མཆོག་དེའི་འཇིག་རྟེན་གྱི་ཁམས་རིན་པོ་ཆེའི་ཕུང་པོ་ཞེས་བགྱི་བ་གང་ལགས་པ་དེ་ཡང་མཐོང་བ་དང་། འཇིག་རྟེན་གྱི་ཁམས་དེ་ན་བྱང་ཆུབ་སེམས་དཔའ་གང་དག་ཐེག་པ་ལ་ཡང་དག་པར་ཞུགས་པ་དེ་དག་ཀྱང་མཐོང་བ་དང་། དེ་ན་གང་ཉན་ཐོས་ཕུན་སུམ་ཚོགས་པ་ཕལ་ཆེར་རིག་པ་གསུམ་དང་ལྡན་པ་དང་། རིག་པ་དྲུག་དང་ལྡན་པ་དེ་དག་ཀྱང་མཐོང་བར་འགྱུར་བའི་སླད་དུའོ། །</s>
    <s id="460:3">བཅོམ་ལྡན་འདས་དེ་བཞིན་གཤེགས་པ་དེའི་སངས་རྒྱས་ཀྱི་ཞིང་དེར་པད་མ་དེ་དག་ལས་ཀྱི་རྣམ་པར་སྨིན་པ་ཆེན་པོས་མངོན་པར་གྲུབ་པ་ལགས་ཏེ། </s>
  </p>
  <p id="461">
    <s id="461:1">བཅོམ་ལྡན་འདས་དེ་ལྟ་ལགས་པས་ན་དགེ་བའི་རྩ་བ་དེ་ནི་བྱང་ཆུབ་སེམས་དཔའ་དག་ཆོས་ཐམས་ཅད་ལ་སྒྲིབ་པ་མ་མཆིས་པར་བགྱི་བའི་སླད་དུ་ཡོངས་སུ་བསྔོ་བར་བགྱིའོ། །</s>
  </p>
  <p id="462">
    <s id="462:1">བཅོམ་ལྡན་འདས་དགེ་བའི་རྩ་བ་དེ་ནི་བྱང་ཆུབ་སེམས་དཔའ་གང་དག་བླ་ན་</s>
  </p>
  <p id="463">
    <s id="463:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་མ་བསྐྱེད་པ་དེ་དག་ཀྱང་བྱང་ཆུབ་ཏུ་སེམས་བསྐྱེད་པའི་སླད་དུ་ཡོངས་སུ་བསྔོ་བར་བགྱིའོ། །</s>
  </p>
  <p id="464">
    <s id="464:1">དགེ་བའི་རྩ་བ་དེ་ཡང་ཇི་ལྟར་དེ་བཞིན་གཤེགས་པས་ཆོས་ཐམས་ཅད་ཀྱི་དེ་བཞིན་ཉིད་མངོན་པར་རྫོགས་པར་སངས་རྒྱས་པ་དང་། འཁྲུག་པ་མ་མཆིས་པའི་དེ་བཞིན་ཉིད་མངོན་པར་རྫོགས་པར་སངས་རྒྱས་པར་དེ་ལྟར་ཡོངས་སུ་བསྔོ་བར་བགྱིའོ། །</s>
  </p>
  <p id="465">
    <s id="465:1">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་བཟང་སྐྱོང་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="466">
    <s id="466:1">བཟང་སྐྱོང་ཁྱོད་ཀྱིས་བྱམས་པས་གང་སྨྲས་པ་ཤེས་སམ། </s>
    <s id="466:2">དེ་བཞིན་གཤེགས་པས་མངོན་པར་རྫོགས་པར་སངས་<ref folio="F.23.a"/>རྒྱས་པའི་ཆོས་དེ་དག་གང་ཡིན། </s>
  </p>
  <p id="467">
    <s id="467:1">གསོལ་པ། </s>
    <s id="467:2">བཅོམ་ལྡན་འདས་གང་དག་དེ་བཞིན་གཤེགས་པས་དེ་བཞིན་ཉིད་མངོན་པར་རྫོགས་པར་སངས་རྒྱས་ཤིང་། མི་འཁྲུགས་པ་ཉིད་མངོན་པར་རྫོགས་པར་སངས་རྒྱས་པའི་ཆོས་དེ་དག་གང་ཡང་མ་མཆིས་ལགས་ཏེ། </s>
  </p>
  <p id="468">
    <s id="468:1">བཅོམ་ལྡན་འདས་འདི་ལྟར་དེ་བཞིན་གཤེགས་པས་ཆོས་དེ་དག་དམིགས་པ་མ་ལགས་ཤིང་། དེ་དག་ནི་ཆོས་ཀྱང་མ་ལགས་ཆོས་མ་མཆིས་པ་ཡང་མ་ལགས་པའི་སླད་དུའོ། །</s>
    <s id="468:2">བཅོམ་ལྡན་འདས་གལ་ཏེ་ཆོས་ཤིག་དམིགས་པར་གྱུར་ན་</s>
  </p>
  <p id="469">
    <s id="469:1">ནི་དེ་བཞིན་གཤེགས་པས་ཆོས་ཀྱི་འདུ་ཤེས་དམིགས་པ་ཁོ་ནར་འགྱུར་བ་ཞིག་ན་འདུ་ཤེས་ནི་མི་དམིགས་ལགས་སོ། །</s>
    <s id="469:2">དེ་ཅིའི་སླད་དུ་ཞེ་ན། </s>
  </p>
  <p id="470">
    <s id="470:1">བཅོམ་ལྡན་འདས་འདུ་ཤེས་ཐམས་ཅད་མ་མཆིས་ལགས་ཏེ་</s>
    <s id="470:2">རེ་ཞིག་དེ་བཞིན་གཤེགས་པས་བདག་ཉིད་ཀྱང་མ་དམིགས་ལགས་ན་འདུ་ཤེས་རྣམས་ཡང་དག་པར་དམིགས་པར་འགྱུར་བ་ལྟ་སྨོས་ཀྱང་ཅི་འཚལ། </s>
  </p>
  <p id="471">
    <s id="471:1">ཆོས་རྣམས་ལ་ཆོས་ཀྱི་འདུ་ཤེས་ཡང་དག་པར་འཇུག་པར་འགྱུར་བ་ལྟ་སྨོས་ཀྱང་ཅི་འཚལ། </s>
  </p>
  <p id="472">
    <s id="472:1">བཅོམ་ལྡན་འདས་ཆོས་དེ་དག་ཀྱང་འདུ་ཤེས་ཇི་ལྟ་བ་བཞིན་ལགས་ཏེ། </s>
  </p>
  <p id="473">
    <s id="473:1">དེ་ལྟ་ལགས་པས་བཅོམ་ལྡན་འདས་ཀྱིས་ཆོས་གང་ཡང་གཟུང་བར་མ་གསུངས། </s>
  </p>
  <p id="474">
    <s id="474:1">ངེས་པར་འབྱུང་བར་མ་གསུངས། </s>
  </p>
  <p id="475">
    <s id="475:1">ཡང་དག་པར་འདའ་བར་མ་གསུངས། </s>
  </p>
  <p id="476">
    <s id="476:1">འཐོབ་པར་མ་གསུངས་ལགས་ཏེ། </s>
  </p>
  <p id="477">
    <s id="477:1">དེ་ཅིའི་སླད་དུ་ཞེ་ན། </s>
    <s id="477:2">བཅོམ་ལྡན་འདས་གལ་ཏེ་དེ་བཞིན་གཤེགས་པས་ཆོས་རྣམས་བཙལ་བར་བགྱི་ན་</s>
  </p>
  <p id="478">
    <s id="478:1">དེ་གང་ནས་བཙལ་བར་བགྱི་ལགས། </s>
    <s id="478:2">ཆོས་དེ་དག་ནི་དེ་བཞིན་ཉིད་དེ་དེ་བཞིན་ཉིད་ལ་དེ་བཞིན་གཤེགས་པ་མ་མཆིས་པ་དང་། </s>
    <s id="478:3">དེ་བཞིན་གཤེགས་པ་ནི་དེ་བཞིན་ཏེ། </s>
  </p>
  <p id="479">
    <s id="479:1">དེ་བཞིན་ཉིད་ཀྱི་རྣམ་པས་དེ་བཞིན་གཤེགས་པ་ལགས་པ་དང་། </s>
    <s id="479:2">དེ་བཞིན་གཤེགས་པ་ནི་མཚན་མ་མ་མཆིས་པ་སྟེ་མཚན་མ་མ་མཆིས་པའི་རྣམ་པས་དེ་བཞིན་གཤེགས་པ་ལགས་པ་དང་། </s>
    <s id="479:3">དེ་བཞིན་གཤེགས་པ་ནི་མཚན་མ་དང་བྲལ་བ་སྟེ། </s>
  </p>
  <p id="480">
    <s id="480:1">མཚན་མ་དང་བྲལ་བའི་རྣམ་པས་དེ་བཞིན་གཤེགས་པ་ལགས་པ་དང་། </s>
    <s id="480:2">དེ་བཞིན་གཤེགས་པ་ནི་བསམ་འཚལ་བ་སྟེ་བས་མ་འཚལ་བའི་རྣམ་པས་དེ་བཞིན་<ref folio="F.23.b"/>གཤེགས་པ་ལགས་པ་དང་། </s>
    <s id="480:3">དེ་བཞིན་གཤེགས་པ་ནི་འཁྲུག་པ་མ་མཆིས་པ་སྟེ། </s>
  </p>
  <p id="481">
    <s id="481:1">འཁྲུག་པ་མ་མཆིས་པའི་རྣམ་པས་དེ་བཞིན་གཤེགས་པ་ལགས་པ་དང་། </s>
    <s id="481:2">ཆོས་ཐམས་ཅད་ཀྱང་དེ་བཞིན་གཤེགས་པ་ཇི་ལྟ་བ་བཞིན་ཏེ། </s>
  </p>
  <p id="482">
    <s id="482:1">ཇི་ལྟ་བ་བཞིན་གྱི་རྣམ་པས་དེ་བཞིན་གཤེགས་པ་ལགས་ཤིང་། </s>
    <s id="482:2">བཅོམ་ལྡན་འདས་དེ་ལྟར་ཆོས་ཐམས་ཅད་ནི་དེ་བཞིན་གཤེགས་པ་ལགས་ཏེ། </s>
  </p>
  <p id="483">
    <s id="483:1">བཅོམ་ལྡན་འདས་དེས་ན་དེ་བཞིན་གཤེགས་པ་པད་མ་དག་ལ་བཞུགས་པ་ལགས་ཤིང་། པད་མ་དག་ལ་བཞུགས་པ་ཇི་ལྟ་བ་བཞིན་དུ་དེ་བཞིན་གཤེགས་པ་ཉིད་དང་སངས་རྒྱས་ཉིད་ལ་བཞུགས་པ་ཡང་དེ་དང་འདྲ་ལགས་ཏེ། </s>
  </p>
  <p id="484">
    <s id="484:1">གང་ལ་བཞུགས་པ་དེ་ལ་ཡང་མི་འཛིན་ཅིང་མི་དམིགས་པ་དེ་དག་ནི་འཇིག་རྟེན་ན་སྦྱིན་གནས་རྣམས་ཞེས་བགྱི་བའི་གྲངས་སུ་མཆི་བའི་སླད་དུའོ། །</s>
    <s id="484:2">དེ་སྐད་ཅེས་གསོལ་པ་དང་། </s>
    <s id="484:3">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="485">
    <s id="485:1">བཟང་སྐྱོང་ཁྱོད་གང་ལ་གནས་ནས་དེ་སྐད་ཅེས་སྟོན། </s>
  </p>
  <p id="486">
    <s id="486:1">བཟང་སྐྱོང་གིས་གསོལ་པ། </s>
    <s id="486:2">བཅོམ་ལྡན་འདས་བདག་ནི་འཇིག་རྟེན་གང་ལ་གནས་པ་དེ་ཉིད་ལ་གནས་ནས་དེ་སྐད་ཅེས་སྟོན་ལགས་ཏེ། </s>
  </p>
  <p id="487">
    <s id="487:1">ཇི་ལྟར་བྱིས་པ་དག་གིས་བཟུང་བ་བཞིན་དུ་ནི་མ་ལགས་སོ། །</s>
    <s id="487:2">བྱིས་པ་དག་གིས་བཟུང་བ་གང་ཞེ་ན། </s>
  </p>
  <p id="488">
    <s id="488:1">འཁྲུག་པ་ལགས་ཏེ། གང་གི་སླད་དུ་འཁྲུག་པ་བཟུང་བ་དེའི་སླད་དུ་འཁྲུག་ཅིང་རབ་ཏུ་འཁྲུག་ལགས་སོ། །</s>
    <s id="488:2">བཅོམ་ལྡན་འདས་འཇིག་རྟེན་ནི་མི་གནས་པ་ལགས་ཏེ། </s>
  </p>
  <p id="489">
    <s id="489:1">ཇི་ལྟར་འཇིག་རྟེན་མི་གནས་པ་ལགས་ཤེ་ན། </s>
  </p>
  <p id="490">
    <s id="490:1">སྒྱུ་མའི་གནས་ལ་འཇིག་རྟེན་མི་གནས་ཏེ། </s>
  </p>
  <p id="491">
    <s id="491:1">བྱིས་པ་རྣམས་ནི་དེ་ལ་བདག་གི་གནས་ནི་འཇིག་རྟེན་གྱི་གནས་ལགས་སོ། །ཞེས་རྩོད་དེ། </s>
  </p>
  <p id="492">
    <s id="492:1">དེ་ནི་བྱིས་པ་རྣམས་ཀྱི་འགྲོ་བ་མ་ལགས་པའི་སླད་དུའོ། །</s>
    <s id="492:2">སྨིག་རྒྱུའི་གནས་ལ་འཇིག་རྟེན་མི་གནས་ཤིང་མི་རྟག་པའི་གནས་ལ་འཇིག་རྟེན་མི་གནས་ཏེ་</s>
  </p>
  <p id="493">
    <s id="493:1">བྱིས་པ་རྣམས་ཀྱི་སྐྲག་པ་ལགས་པའི་སླད་དུའོ། །</s>
    <s id="493:2">མིག་ཡོར་གྱི་གནས་ལ་འཇིག་རྟེན་མི་གནས་ཏེ</s>
  </p>
  <p id="494">
    <s id="494:1">འཕགས་པ་རྣམས་དང་<ref folio="F.24.a"/>ཐ་མི་དད་པའི་སླད་དུའོ། །</s>
    <s id="494:2">མི་སྡུག་པའི་གནས་ལ་འཇིག་རྟེན་མི་གནས་ཏེ། </s>
  </p>
  <p id="495">
    <s id="495:1">བྱིས་པ་རྣམས་ནི་ལས་ཀྱི་ཀུན་ནས་སློང་བའི་སླད་དུའོ། །</s>
    <s id="495:2">བཅོམ་ལྡན་འདས་འཇིག་རྟེན་གྱི་གནས་འདི་ལ་འཇིག་རྟེན་གྱི་འཁྲུག་པའི་སྐབས་མ་མཆིས་ལགས་ཏེ། </s>
  </p>
  <p id="496">
    <s id="496:1">བཅོམ་ལྡན་འདས་དེ་ལྟ་ལགས་པས་བདག་གི་གནས་ནི་འཇིག་རྟེན་གྱི་གནས་ཁོ་ན་</s>
  </p>
  <p id="497">
    <s id="497:1">ལགས་སོ། །</s>
    <s id="497:2">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་བཟང་སྐྱོང་ལ་བཀའ་སྩལ་པ། </s>
    <s id="497:3">བཟང་སྐྱོང་ཅི་ཁྱོད་ཀྱིས་ཆོས་ཡང་དག་པར་མཐོང་བས་དེ་སྐད་ཅེས་སྟོན་ཏམ། </s>
    <s id="497:4">གསོལ་པ། </s>
    <s id="497:5">བཅོམ་ལྡན་འདས་ཆོས་གང་དག་ལགས་པ་དེ་དག་ནི་བཅོམ་ལྡན་འདས་ཀྱིས་ཀྱང་མངོན་པར་རྫོགས་པར་སངས་མ་རྒྱས་པ་ཁོ་ན་ལགས་སོ། །</s>
    <s id="497:6">དེ་སྐད་ཅེས་གསོལ་པ་དང་། </s>
    <s id="497:7">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="498">
    <s id="498:1">བཟང་སྐྱོང་ཅི་ངས་ཆོས་རྣམས་མངོན་པར་རྫོགས་པར་སངས་མ་རྒྱས་སམ། </s>
    <s id="498:2">གསོལ་པ། </s>
    <s id="498:3">བཅོམ་ལྡན་འདས་ཅི་ཆོས་རྣམས་མངོན་པར་རྫོགས་པར་འཚང་རྒྱ་ལགས་སམ། </s>
    <s id="498:4">བཅོམ་ལྡན་འདས་ཀྱིས་མངོན་པར་རྫོགས་པར་སངས་རྒྱས་པ་གང་དག་ལགས་པ་དེ་དག་ཀྱང་ཅི་ཆོས་རྣམས་ལགས་སམ། </s>
    <s id="498:5">འོན་ཏེ་ཆོས་མ་མཆིས་པ་རྣམས་ལགས། </s>
    <s id="498:6">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="498:7">བཟང་སྐྱོང་ལེགས་སོ་ལེགས་སོ། །</s>
  </p>
  <p id="499">
    <s id="499:1">དེ་བཞིན་གཤེགས་པས་ཆོས་རྣམས་མངོན་པར་རྫོགས་པར་སངས་རྒྱས་པ་གང་དག་ཡིན་པ་དེ་དག་ནི་ཆོས་རྣམས་ཀྱང་མ་ཡིན། </s>
  </p>
  <p id="500">
    <s id="500:1">ཆོས་རྣམས་མེད་པ་ཡང་མ་ཡིན་ཏེ། </s>
  </p>
  <p id="501">
    <s id="501:1">བཟང་སྐྱོང་དེ་ལ་ངའི་ཡེ་ཤེས་མི་རྒྱུ་ཞིང་མིག་མི་འཇུག་ལ། </s>
    <s id="501:2">འགྲོ་བ་མི་ཤེས་ཤིང་བློ་མི་འཇུག་སྟེ། </s>
  </p>
  <p id="502">
    <s id="502:1">སྣང་བ་མི་ཤེས་ཤིང་ཡོངས་སུ་གཅོད་པ་མི་ཤེས་ལ་མི་འཛིན་ཏེ། </s>
  </p>
  <p id="503">
    <s id="503:1">དེ་དག་ནི་ཀུན་ནས་ཉོན་མོངས་པ་ཡང་མ་ཡིན། </s>
  </p>
  <p id="504">
    <s id="504:1">རྣམ་པར་བྱང་བ་ཡང་མ་ཡིན་པའི་ཕྱིར་རོ། །</s>
  </p>
  <p id="505">
    <s id="505:1">བཟང་སྐྱོང་འོན་ཀྱང་གལ་ཏེ་གང་མཚན་ཉིད་མེད་པའི་སྤྱོད་པའི་འདུ་ཤེས་དང་། མཚན་ཉིད་མེད་པའི་སྤྱོད་པའི་ཆོས་དེ་དག་ངས་བསྟན་ཀྱང་བཟང་སྐྱོང་སེམས་ཅན་རྣམས་<ref folio="F.24.b"/>དེ་ལ་རྨོངས་པར་འགྱུར་རོ། །</s>
  </p>
  <p id="506">
    <s id="506:1">བཟང་སྐྱོང་ཆོས་དེ་ལ་དེ་བཞིན་གཤེགས་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་སྲིད་པ་ཐ་མ་པ་མ་གཏོགས་པར་ཆོག་ཤེས་པ་སུ་ཡང་མི་རྙེད་མི་དམིགས་སོ། །</s>
  </p>
  <p id="507">
    <s id="507:1">བཟང་སྐྱོང་བྱང་ཆུབ་སེམས་དཔའ་སེམས་དཔའ་ཆེན་པོ་སྲིད་པ་ཐ་མ་པ་དང་། སྐྱེ་བ་གཅིག་གིས་ཐོགས་པ་གང་དག་ཡིན་པ་དེ་དག་ཀྱང་ཆོས་དེ་དག་བསྟན་པ་ཐོས་ན་</s>
  </p>
  <p id="508">
    <s id="508:1">སྐྲག་པར་འགྱུར་ན་</s>
  </p>
  <p id="509">
    <s id="509:1">དེ་དག་པས་གཞན་པའི་སེམས་ཅན་ཐ་ཆད་རྣམས་ལྟ་ཅི་སྨོས་ཏེ</s>
  </p>
  <p id="510">
    <s id="510:1">དེ་དག་གིས་ཆོས་དེ་དག་རྟོགས་པར་འགྱུར་བ་འདི་ནི་གནས་མེད་དོ། །</s>
  </p>
  <p id="511">
    <s id="511:1">བཟང་སྐྱོང་དགེ་སློང་དང་། དགེ་སློང་མ་དང་། དགེ་བསྙེན་དང་། དགེ་བསྙེན་མ་ལུས་མ་བསྒོམས་པ་དག་དང་། སེམས་མ་བསྒོམས་པ་དག་དང་། ཚུལ་ཁྲིམས་མ་བསྒོམས་པ་དག་དང་། ཤེས་རབ་མ་བསྒོམས་པ་དག་འབྱུང་བར་འགྱུར་བའི་དུས་དེ་ལྟ་བུ་འབྱུང་བར་འགྱུར་ཞིང་། </s>
    <s id="511:2" flag="alternateSource">བཟང་སྐྱོང་ཚོད་དེ་ལྟ་བུ་འབྱུང་བར་འགྱུར་ཏེ</s>
  </p>
  <p id="512">
    <s id="512:1">དེ་དག་གིས་རྣམ་པར་མི་རྟོག་ཅིང་ཀུན་ནས་ཉོན་མོངས་པ་མེད་ལ། སྣང་བ་མེད་པའི་བྱང་ཆུབ་ལ་མ་ཞུགས་པའི་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་གཏེར་དང་། ཆོས་ཀྱི་གཏེར་བསྟན་པའི་ཆོས་ཀྱི་རྣམ་གྲངས་དེ་</s>
  </p>
  <p id="513">
    <s id="513:1">ཐོས་ནས་</s>
  </p>
  <p id="514">
    <s id="514:1">སྐྲག་ཅིང་དངང་ལ་དངང་བར་འགྱུར་ཞིང་གཡང་ས་ཆེན་པོར་ཡང་ལྟུང་བར་འགྱུར་རོ། །</s>
  </p>
  <p id="515">
    <s id="515:1">དེ་བཞིན་གཤེགས་པས་ཆོས་ཐམས་ཅད་མངོན་པར་རྫོགས་པར་སངས་རྒྱས་སོ་ཞེས་ཇི་སྐད་བརྗོད་དེ། </s>
  </p>
  <p id="516">
    <s id="516:1">དེ་ལ་ངའི་ཡེ་ཤེས་མི་འཇུག་ཅིང་མིག་མི་འཇུག་ལ། བློ་མི་འཇུག་གོ་ཞེས་དེ་སྐད་ཅེས་ཀྱང་གསུངས་པའི་ཕྱིར་རོ། །</s>
  </p>
  <p id="517">
    <s id="517:1">དེའི་ཕྱིར་དེ་ལྟ་བུའི་མདོ་སྡེ་འཛིན་པའི་དགེ་སློང་དེ་དག་ལ་གནོད་སེམས་སུ་གྱུར་པའི་སེམས་དང་ལྡན་པ་དག་དང་། ཞེ་འགྲས་པར་གྱུར་པའི་སེམས་དང་ལྡན་པ་དག་གསོད་པའི་འདུ་ཤེས་བསྐྱེད་པར་འགྱུར་ཞིང་། འཁྲུག་ལོང་གི་འདུ་ཤེས་བསྐྱེད་པར་འགྱུར་རོ། །</s>
  </p>
  <p id="518">
    <s id="518:1">བཟང་སྐྱོང་ང་ལ་འཁྲུག་ལོང་བྱེད་པ་གང་དག་ཡིན་པ་དེ་དག་ཡོངས་སུ་འཛིན་པར་འགྱུར་ཞིང་། </s>
    <s id="518:2">ངའི་ཡང་དག་པའི་ཡེ་ཤེས་རབ་ཏུ་སྟོན་པར་བྱེད་པ་དེ་དག་བརྙས་པར་འགྱུར་<ref folio="F.25.a"/>བའི་དུས་དེ་ལྟ་བུ་ཇི་ཙམ་དུ་ཕྱིན་ཅི་ལོག་ཏུ་འགྱུར་བ་ལ་ལྟོས། </s>
  </p>
  <p id="519">
    <s id="519:1">བཟང་སྐྱོང་དེ་བཞིན་གཤེགས་པ་སློབ་དཔོན་མི་མངའ་ཞིང་རང་བྱུང་ལ་ད་ལྟར་འཁོར་གྱི་ནང་དུ་སེང་གེའི་སྒྲ་ཡང་དག་པར་སྒྲོགས་པར་མཛད་ན། </s>
  </p>
  <p id="520">
    <s id="520:1">མི་བླུན་པོ་དེ་དག་ནི་དེ་བཞིན་གཤེགས་པ་མི་ཤེས་ཤིང་། དེ་བཞིན་གཤེགས་པའི་ཆོས་ཉིད་མི་ཤེས་ཏེ། </s>
  </p>
  <p id="521">
    <s id="521:1">དེ་དག་མི་ཤེས་ཤིང་མ་མཐོང་བས་དེའི་ཚེ་ངའི་བསྔགས་པ་གང་ཡིན་པ་དེ་ལ་དེ་དག་བསྔགས་པ་མ་ཡིན་པའི་འདུ་ཤེས་འབྱུང་བར་འགྱུར་ཞིང་། གང་ངའི་བསྔགས་པ་མ་ཡིན་པ་དེ་ལ་ནི་དེ་དག་བསྔགས་པའི་འདུ་ཤེས་འབྱུང་བ་ལ་ལྟོས། </s>
  </p>
  <p id="522">
    <s id="522:1">བཟང་སྐྱོང་ངའི་བསྔགས་པ་མ་ཡིན་པ་ཡང་གང་ཞེ་ན། </s>
  </p>
  <p id="523">
    <s id="523:1">བཟང་སྐྱོང་ཆོས་གང་ལ་ལ་འཛིན་པའི་ཆོས་འདི་ནི་བཟང་སྐྱོང་ངའི་བསྔགས་པ་མ་ཡིན་པ་སྟེ། </s>
  </p>
  <p id="524">
    <s id="524:1">དེའི་ཚེ་དེ་དག་ནི་བསྔགས་པ་མ་ཡིན་པ་སྨྲ་བ་དག་དང་། འཁྲུག་ལོང་བྱེད་པ་དག་དང་། དགེ་སྦྱོང་སུན་འབྱིན་པ་དག་དང་། དགེ་སྦྱོང་གདོལ་པ་དག་དང་། དགེ་སྦྱོང་མྱགས་པ་དག་དང་། དགེ་སྦྱོང་ཤིང་རུལ་པ་ལྟ་བུ་དག་དང་། མུ་སྟེགས་ཅན་གཞན་གྱི་སྤྱོད་ཡུལ་གྱི་ལྟ་བ་ཅན་དག་དང་། གཉིས་ལ་སྤྱོད་པ་དག་དང་། རྟག་ཆད་དུ་སྨྲ་བ་དག་དང་། ཆོས་འཛིན་པ་ཆོས་ཀྱི་རློམ་སེམས་ཉིད་ལ་གནས་པ་དག་དང་། སྤྲོས་པ་དང་བཅས་པ་དག་དང་། མངོན་པར་འདུ་བྱེད་པ་དང་བཅས་པ་དག་དང་། འཇིག་རྟེན་རྒྱང་པན་པ་ལ་དགའ་བ་དག་དང་། འཁོར་བ་ན་སྤྱོད་པ་དག་དང་། ཡང་དག་པའི་ལྟ་བའི་ལམ་ལ་ཕྱིར་ཕྱོགས་པ་དག་ཡིན་པར་ངས་རབ་ཏུ་བསྟན་པ་ཡིན་ནོ། །</s>
  </p>
  <p id="525">
    <s id="525:1">དེའི་ཚེ་དེ་དག་ནི་དོན་དམ་པའི་འདུ་ཤེས་ཅན་དག་དང་། མེའི་སྦྱིན་བསྲེག་འཛིན་པ་དག་དང་། རལ་པ་ཅན་མ་ཡིན་པ་དག་དང་། ལས་སྨྲ་བ་དག་དང་། བྱེད་པ་སྨྲ་བ་དག་ཏུ་འགྱུར་ཏེ</s>
  </p>
  <p id="526">
    <s id="526:1">བཟང་སྐྱོང་གལ་ཏེ་ཏིང་ངེ་འཛིན་དེ་ལྟ་བུ་ཞིག་ཡོད་པར་གྱུར་ན་དེ་དག་ཀྱང་བྱང་ཆུབ་མངོན་པར་རྫོགས་པར་སངས་རྒྱས་པར་འགྱུར་རོ། །</s>
  </p>
  <p id="527">
    <s id="527:1">བཟང་སྐྱོང་དེ་དག་ནི་ང་ཡོངས་སུ་མྱ་ངན་ལས་འདས་ནས་དེ་ལ་ལས་དང་བྱེད་པ་དག་གིས་སྐྱོན་དག་མཐོང་སྟེ། </s>
  </p>
  <p id="528">
    <s id="528:1">ལྡོག་པ་རྗེས་སུ་ཐོབ་ནས། </s>
  </p>
  <p id="529">
    <s id="529:1">ངའི་བསྟན་པ་ལ་རབ་ཏུ་འབྱུང་བར་འགྱུར་ཞིང་ཆོས་དེ་<ref folio="F.25.b"/>དག་ནུབ་པར་བྱེད་པར་འགྱུར་ཏེ། </s>
  </p>
  <p id="530">
    <s id="530:1">བཟང་སྐྱོང་དེ་ལྟ་བས་ན་ང་ཡོངས་སུ་མྱ་ངན་ལས་འདས་ནས། </s>
  </p>
  <p id="531">
    <s id="531:1">མི་བླུན་པོ་དེ་དང་དེ་དག་མེའི་མཆོད་སྦྱིན་པ་རལ་པ་ཅན་ལྟ་བུ་དང་། རྒན་ཞུགས་ལྟ་བུ་དང་། རྨུན་པོ་ལྟ་བུར་ཡང་འགྱུར་རོ། །</s>
  </p>
  <p id="532">
    <s id="532:1">བཟང་སྐྱོང་དེ་དག་ནི་དམིགས་པ་དང་བཅས་པ་དང་། སྤྲོས་པ་དང་བཅས་པ་དང་། མངོན་པར་འདུ་བྱེད་པ་དང་བཅས་པ་དང་། འཇིག་རྟེན་པའི་ཡང་དག་པའི་ལྟ་བས་ངའི་ལས་དང་བྱེད་པ་ལ་འཇུག་པར་བྱེད་ཅིང་། སངས་རྒྱས་ཀྱི་ཡེ་ཤེས་ཅུང་ཟད་ཙམ་རྗོད་པར་བྱེད་པ་གང་དག་ཡིན་པ་དེ་དང་དེ་དག་ནི་ངའི་བསྔགས་པ་མ་ཡིན་པ་སྨྲ་བ་དག་སྟེ</s>
  </p>
  <p id="533">
    <s id="533:1">དེ་དག་ངེས་པར་འབྱུང་བར་མ་ཡིན་པར་སྨྲ་བའོ་ཞེས་ང་སྨྲའོ། །</s>
  </p>
  <p id="534">
    <s id="534:1">དེ་ཅིའི་ཕྱིར་ཞེ་ན། </s>
    <s id="534:2">བཟང་སྐྱོང་དེ་དང་དེ་དག་ནི་བསྐལ་པ་གྲངས་མེད་པ་བྱེ་བས་ཡང་དག་པར་བསྒྲུབས་པའི་བྱང་ཆུབ་དེ་སྤོང་བའི་མེ་མདག་ཕྲ་མོ་དག་གིས་སྲེག་པར་བྱེད་པ་ཡིན་ཏེ། </s>
  </p>
  <p id="535">
    <s id="535:1">བཟང་སྐྱོང་དེ་དག་ནི་དེ་བཞིན་གཤེགས་པའི་བསྔགས་པ་མ་ཡིན་པ་སྨྲ་བ་དག་དང་། འཁྲུག་ལོང་བྱེད་པ་དག་ཡིན་ནོ། །</s>
  </p>
  <p id="536">
    <s id="536:1">བཟང་སྐྱོང་དེ་བཞིན་གཤེགས་པའི་བསྔགས་པ་སྨྲ་བ་དག་དང་། གསུངས་པ་སྨྲ་བ་དེ་དག་ཀྱང་གང་ཞེ་ན། </s>
  </p>
  <p id="537">
    <s id="537:1">བཟང་སྐྱོང་ཆོས་ཐམས་ཅད་འཛིན་པ་མེད་པ་དག་དང་། སྤྲོས་པ་མེད་པ་དག་དང་། མངོན་པར་འདུ་བྱེད་པ་མེད་པ་དག་དང་། དུས་གསུམ་རྗེས་སུ་ཚོལ་བ་དག་དང་། ཡི་གེ་མེད་པ་དག་དང་། འདོར་བ་མེད་པ་དག་སྟེ</s>
  </p>
  <p id="538">
    <s id="538:1">བཟང་སྐྱོང་དེ་དང་དེ་དག་ནི་དེ་བཞིན་གཤེགས་པའི་བསྔགས་པ་སྨྲ་བ་དག་དང་། གདགས་པ་མི་བྱེད་པ་དག་དང་། སངས་རྒྱས་ཀྱི་སྲས་དག་དང་། ཐུགས་ཀྱི་སྲས་དག་དང་། ཆོས་ལས་སྐྱེས་པ་དག་ཡིན་ནོ། །</s>
  </p>
  <p id="539">
    <s id="539:1">བཟང་སྐྱོང་མདོ་སྡེ་འདི་ལྟ་བུ་སྟོན་པ་དང་། མདོ་སྡེ་འདི་ལྟ་བུ་ཡང་དག་པར་ལེན་པ་གང་དག་ཡིན་པ་དེ་དང་དེ་དག་ནི་བཟང་སྐྱོང་དེ་བཞིན་གཤེགས་པས་གསུངས་པ་སྨྲ་བ་དག་དང་། ཆོས་སྨྲ་བ་དག་དང་། དེ་བཞིན་གཤེགས་པའི་བསྟན་པ་ལ་ཆོས་ཀྱི་རྗེས་སུ་འཐུན་པའི་ཆོས་ལ་ཞུགས་པ་དག་དང་། ངའི་སྲས་དག་དང་། ཐུགས་ཀྱི་སྲས་དག་དང་། ཞལ་ནས་སྐྱེས་པ་དག་དང་། ངས་བྱིན་གྱིས་<ref folio="F.26.a"/>བརླབས་པ་དག་དང་། ངས་བསྐོས་པ་དག་དང་། ངས་ཡང་དག་པར་དགའ་བར་བྱས་པ་དག་ཡིན་ཞིང་དེ་དག་གིས་ཆོས་ཀྱི་མཆོད་སྡོང་བཙུགས་པ་ཡིན། </s>
  </p>
  <p id="540">
    <s id="540:1">དེ་དག་གིས་ཆོས་ཀྱི་རྔ་ཡང་བརྡུངས་པ་ཡིན་ཞིང་དེ་དག་གིས་ཆོས་ཀྱི་དུང་ཡང་བུས་པ་ཡིན། </s>
  </p>
  <p id="541">
    <s id="541:1">དེ་དག་གིས་ཆོས་ཀྱི་རྒྱལ་མཚན་ཡང་བསྒྲེང་བ་ཡིན་ཞིང་། </s>
    <s id="541:2">སངས་རྒྱས་བཅོམ་ལྡན་འདས་རྣམས་ཀྱིས་དེ་དག་གིས་སྤྱོད་པ་བསྩགས་པ་ཡིན། </s>
  </p>
  <p id="542">
    <s id="542:1">དེ་དག་གི་ཡོན་ཏན་གྱི་ཕྲེང་བ་འདི་ཡང་རྗེས་སུ་འབྲང་བར་བྱེད་ཅིང་དེ་དག་གི་སྲུང་བ་བཞག་པ་ཡང་ཡིན། </s>
  </p>
  <p id="543">
    <s id="543:1">དེ་དག་ནི་ཕྱིར་རྒོལ་བ་རྣམས་ཚར་གཅོད་པར་ཡང་འགྱུར་ཞིང་དེ་དག་ནི་འཇིག་རྟེན་གྱི་མེ་ཏོག་ལྟ་བུ་དག་ཀྱང་ཡིན། </s>
  </p>
  <p id="544">
    <s id="544:1">དེ་དག་འབྱུང་བ་ཡང་མཆོག་ཏུ་རྙེད་པར་དཀའ་ཞིང་དེ་དག་གི་མཐོང་བ་ཡང་རྣམ་པར་དག་པ་ཡིན། </s>
  </p>
  <p id="545">
    <s id="545:1">དེ་དག་ནི་བྱང་ཆུབ་ཀྱི་སྣོད་ཀྱང་ཡིན་ཞིང་དེ་དག་ནི་བྱང་ཆུབ་སེམས་དཔའ་རྣམས་ཀྱིས་ཡང་དག་པར་དགའ་བར་བྱས་པ་དག་ཀྱང་ཡིན། </s>
  </p>
  <p id="546">
    <s id="546:1">དེ་དག་ནི་དེ་བཞིན་གཤེགས་པ་རྣམས་ཀྱིས་ཡང་དག་པར་དགའ་བར་བྱས་པ་དག་ཀྱང་ཡིན། </s>
  </p>
  <p id="547">
    <s id="547:1">དེ་དག་གི་ཆོས་ཀྱི་མིག་ཀྱང་ཕྱེ་བ་ཡིན་ཞིང་དེ་དག་ཆོས་ཐམས་ཅད་ལ་སྒྲིབ་པ་མེད་པ་ཡང་ཡིན། </s>
  </p>
  <p id="548">
    <s id="548:1">དེ་དག་ནི་དེ་བཞིན་གཤེགས་པ་མཉེས་པར་བྱེད་པར་འོས་པ་དག་ཀྱང་ཡིན་ཞིང་དེ་དག་ནི་དེ་བཞིན་གཤེགས་པ་རྣམས་ལ་བྱས་པ་གཟོབ་དག་ཀྱང་ཡིན། </s>
  </p>
  <p id="549">
    <s id="549:1">དེ་དག་ནི་ཆོས་ཀྱི་རྒྱན་གྱིས་བརྒྱན་པ་དག་ཀྱང་ཡིན་ཞིང་ཡེ་ཤེས་ཀྱིས་བརླན་པ་དག་ཀྱང་ཡིན། </s>
  </p>
  <p id="550">
    <s id="550:1">དེ་དག་ནི་ཆོས་ཀྱི་ཆར་པ་འབེབས་པར་བྱེད་པ་དག་ཀྱང་ཡིན་ཞིང་རྒྱལ་བའི་ཐུགས་ཀྱི་སྲས་དག་ཚིམ་པར་བྱེད་པ་དག་ཀྱང་ཡིན། </s>
  </p>
  <p id="551">
    <s id="551:1">དེ་དག་ནི་སངས་རྒྱས་ཀྱི་ཆོས་རྣམས་ཀྱིས་རྣམ་པར་འཕེལ་བར་བྱེད་པ་དག་ཀྱང་ཡིན་ཞིང་དེ་དག་ནི་ཡོན་ཏན་གྱི་ལོ་མ་རྣམས་སྐྱེས་པ་དག་ཀྱང་ཡིན། </s>
  </p>
  <p id="552">
    <s id="552:1">དེ་དག་ནི་བྱང་ཆུབ་ཀྱི་ཡན་ལག་གི་མེ་ཏོག་རྣམས་ཀྱིས་མེ་ཏོག་ཀུན་ཏུ་རྒྱས་པ་དག་ཀྱང་ཡིན་ཞིང་། དེ་དག་གི་ནི་འདོད་ཆགས་དང་བྲལ་བའི་འབྲས་བུ་རྣམས་རབ་ཏུ་བྱེད་པ་དག་ཀྱང་ཡིན། </s>
  </p>
  <p id="553">
    <s id="553:1">དེ་དག་ནི་བྱང་ཆུབ་ཀྱི་སྙིང་པོ་ལ་འདུག་པ་དག་ཀྱང་ཡིན་ཞིང་དེ་དག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་<ref folio="F.26.b"/>ཐོབ་པ་ཡང་ཡིན། </s>
  </p>
  <p id="554">
    <s id="554:1">དེ་དག་ནི་ལམ་སྟོན་པར་བྱེད་པ་དག་ཀྱང་ཡིན་ཞིང་</s>
    <s id="554:2">དེ་དག་ནི་ཆོས་ཀྱི་སྦྱིན་པས་རླན་པར་བྱེད་པ་དག་ཀྱང་ཡིན་ནོ། །</s>
  </p>
  <p id="555">
    <s id="555:1">བཟང་སྐྱོང་མདོར་ན་རིགས་ཀྱི་བུ་དེ་དག་གི་ཡོན་ཏན་རྣམས་ཏེ། </s>
  </p>
  <p id="556">
    <s id="556:1">བཟང་སྐྱོང་གལ་ཏེ་དེ་བཞིན་གཤེགས་པས་ཐམས་ཅད་ཡང་དག་པར་བསྟན་ཀྱང་དེ་ནི་ཡིད་ཆེས་པར་དཀའ་བར་འགྱུར་རོ། །</s>
  </p>
  <p id="557">
    <s id="557:1">བཟང་སྐྱོང་དེ་དང་དེ་དག་ནི་ངའི་བསྔགས་པ་སྨྲ་བ་དག་དང་། ཆོས་ཀྱི་རྗེས་སུ་འཐུན་པའི་ཆོས་སྨྲ་བ་དག་ཡིན་ནོ། །</s>
  </p>
  <p id="558">
    <s id="558:1">བཟང་སྐྱོང་འདི་ལྟ་སྟེ། དཔེར་ན་མི་ཞིག་གིས་མཚོ་མ་དྲོས་པ་མཐོང་བར་གྱུར་ཅིང་དེའི་བསྔགས་པ་ཡང་ཐོས་པར་གྱུར་ལ། </s>
    <s id="558:2">དེའི་ཚེ་དེས་སྔོན་མ་མཐོང་བའི་མཚོ་ཆེན་པོ་གཞན་ཞིག་ཀྱང་མཐོང་ནས་</s>
  </p>
  <p id="559">
    <s id="559:1">མཚོ་མ་དྲོས་པ་དེ་ནི་འདིའི་ཚད་ཁོ་ན</s>
  </p>
  <p id="560">
    <s id="560:1">འོ་ཞེས་ཚིག་སྨྲ་བར་བྱེད་ཅིང་དེ་བདག་གིས་མ་དྲོས་པའི་བསྔགས་པ་བརྗོད་དོ་ཞེས་ཟེར་ལ། </s>
    <s id="560:2">བསྔགས་པ་མ་ཡིན་པ་ཉིད་སྨྲ་བ་དེ་བཞིན་དུ་བཟང་སྐྱོང་དེ་དག་ནི་མི་བླུན་པོ་དག་ཡིན་ཞིང་དེ་དག་ནི་ཡོན་ཏན་དེ་ལྟ་བུ་དག་དང་། ཡེ་ཤེས་དེ་ལྟ་བུ་དག་དང་བྲལ་བ་དག་སྟེ</s>
  </p>
  <p id="561">
    <s id="561:1">དེ་དག་ནི་བདག་ཅག་གིས་དེ་བཞིན་གཤེགས་པའི་བསྔགས་པ་བརྗོད་པར་བྱའོ་ཞེས་ཟེར་ལ། </s>
    <s id="561:2">འཇིག་རྟེན་པའི་ཡང་དག་པའི་ལྟ་བ་དང་། མངོན་པར་འདུ་བྱེད་པ་དང་བཅས་ཤིང་ཟག་པ་དང་བཅས་པའི་ཕུང་པོ་ཐམས་ཅད་ཀྱི་སྦྱོར་བས་ཀུན་ཏུ་སྤྱོད་པར་བྱེད་ཅིང་། དེ་བཞིན་གཤེགས་པའི་ཡེ་ཤེས་དེ་ནི་ཐོགས་པ་མེད་པའོ་ཞེས་ཚིག་དེ་སྐད་ཅེས་ཀྱང་སྨྲ་བར་བྱེད་དེ</s>
  </p>
  <p id="562">
    <s id="562:1">དེ་དག་ནི་བདག་ཅག་གིས་བསྔགས་པ་བརྗོད་པར་བྱའོ་ཞེས་ཟེར་ལ། </s>
    <s id="562:2">བསྔགས་པ་མ་ཡིན་པ་ཉིད་སྨྲ་བར་འགྱུར་རོ། །</s>
  </p>
  <p id="563">
    <s id="563:1">བཟང་སྐྱོང་འདི་ལྟ་སྟེ་དཔེར་ན་མི་ལ་ལ་ཞིག་གིས་གསེར་ནི་ཁ་དོག་སེར་པོ་དང་གསེར་ནི་ཁ་དོག་སེར་པོ་སྣང་བའོ་ཞེས་གསེར་གྱི་མིང་ཐོས་པར་གྱུར་ལ། </s>
    <s id="563:2">དེས་འཛམ་བུའི་ཆུ་བོའི་གསེར་གྱི་ཁ་དོག་མཐོང་ཞིང་རིན་ཐང་ཡང་ཐོས་ནས</s>
  </p>
  <p id="564">
    <s id="564:1">ཀྱེ་མི་ཁྱོད་ནི་བརྫུན་དུ་སྨྲ་བ་སྟེ། </s>
  </p>
  <p id="565">
    <s id="565:1">ཁྱོད་ཀྱིས་སྨྲས་པ་དེ་ལ་གསེར་གྱི་ཁ་དོག་སེར་པོ་དེ་མེད་དོ་ཞེས་སྤོང་བར་བྱེད་ཅིང་། གཤེ་བར་བྱེད་པ་དེ་བཞིན་དུ་བཟང་སྐྱོང་མི་བླུན་པོ་མིག་མེད་པ་དེ་དག་གིས་དེ་བཞིན་གཤེགས་པའི་མཚན་ཐོས་ཤིང་ཆོས་<ref folio="F.27.a"/>ཀྱི་མིང་ཐོས་ཀྱང་། </s>
    <s id="565:2">ཆོས་ཀྱི་མིང་དེ་ཡང་ཡང་དག་པའི་ལྟ་བའོ་ཞེས་དེ་སྐད་ཐོས་ཤིང་། དེ་བཞིན་གཤེགས་པའི་མཚན་དེ་ཡང་མཚན་ཕུན་སུམ་ཚོགས་པ་དང་། རིགས་ཕུན་སུམ་ཚོགས་པ་དང་། སྤྱོད་ཡུལ་ཕུན་སུམ་ཚོགས་པ་དང་། འཁོར་ཕུན་སུམ་ཚོགས་པ་དང་། ཆོ་ག་དང་སྤྱོད་པ་ཕུན་སུམ་ཚོགས་པའོ་ཞེས་དེ་སྐད་ཐོས་ལ། </s>
    <s id="565:3">དེ་བཞིན་གཤེགས་པ་ཡེ་ཤེས་ཀྱི་མཚན་ཉིད་གང་གིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཞེས་བྱ་བའི་གྲངས་སུ་འགྲོ་བ་དང་། ཆོས་ཀྱི་མཚན་ཉིད་གང་གིས་དེ་བཞིན་གཤེགས་པས་ཆོས་ཐམས་ཅད་གསུངས་པའི་དེ་བཞིན་གཤེགས་པའི་མཚན་ཉིད་ཀྱི་ཡེ་ཤེས་དེ་ནི་ཐོས་པར་མ་གྱུར་ཏེ</s>
  </p>
  <p id="566">
    <s id="566:1">གང་གི་ཚེ་དེ་དག་དེ་བཞིན་གཤེགས་པའི་ཡེ་ཤེས་ཀྱི་མཚན་ཉིད་དེ་ཐོས་པར་གྱུར་པ་དེའི་ཚེ་མི་བླུན་པོ་དེ་དག་དེ་ནི་དེ་ལྟར་མ་ཡིན་ནོ། །</s>
  </p>
  <p id="567">
    <s id="567:1">ཞེས་དེ་སྐད་ཅེས་སྨྲ་བར་འགྱུར་རོ། །</s>
  </p>
  <p id="568">
    <s id="568:1">བཟང་སྐྱོང་འདི་ལྟ་སྟེ་དཔེར་ན་མི་ལ་ལ་ཞིག་གིས་རྒྱ་མཚོ་ཆེན་པོའི་མིང་ཐོས་པར་གྱུར་ལ། རྒྱ་མཚོ་ཆེན་པོའི་ཡོན་ཏན་རྣམས་ནི་ཐོས་པར་མ་གྱུར་ཏེ། </s>
  </p>
  <p id="569">
    <s id="569:1">གང་གི་ཚེ་དེས་རྒྱ་མཚོ་ཆེན་པོ་ནི་འཕང་དུ་དཔག་ཚད་བརྒྱད་ཁྲི་བཞི་སྟོང་ཡོད་ལ་ཐད་ཀར་ནི་དཔག་ཚད་ཚད་མེད་པ་དང་། རིན་པོ་ཆེ་རྣམ་པ་སྣ་ཚོགས་ཀྱིས་གང་བ་དང་རོ་གཅིག་ཅིང་གང་བ་ཡང་མེད་བྲི་བ་ཡང་མེད་པ་ཡིན་ནོ་ཞེས་རྒྱ་མཚོ་ཆེན་པོའི་ཡོན་ཏན་བསྒྲགས་པ་ཐོས་ཤིང་ཡོན་ཏན་བསྒྲགས་པ་དེ་དེས་ཐོས་ནས་ཆུ་བོ་ཆེན་པོ་དག་ཀྱང་འབབ་ལ། </s>
    <s id="569:2">གང་བར་ཡང་མི་འགྱུར་བ་དང་། དེ་ལས་རིན་པོ་ཆེ་དེ་སྙེད་འབྱུང་བར་ཡང་འགྱུར་བ་དང་། དེ་ཡང་རྒྱར་ནི་དཔག་ཏུ་མེད་པ་ཡིན་ནོ་ཞེས་ཇི་སྐད་བྱ་ཞེས་ཡིད་མི་ཆེས་ཤིང་རྒྱ་མཚོ་ཆེན་པོའི་ཡོན་ཏན་དེ་ལྟ་བུ་དེ་དག་ཡིན་པ་འདི་ནི་གནས་མེད་དོ་ཞེས་ཟེར་བ་དེ་བཞིན་དུ། </s>
    <s id="569:3">བཟང་སྐྱོང་མི་བླུན་པོ་དེ་དག་གིས་དེ་བཞིན་གཤེགས་པའི་མཚན་ཐོས་པར་གྱུར་ཅིང་སངས་རྒྱས་ཀྱི་སྒྲ་ཐོས་པར་གྱུར་ཀྱང་། དེ་བཞིན་གཤེགས་པའི་ཡོན་ཏན་དེ་དག་དེས་ཐོས་པར་མ་གྱུར་ཅིང་ཆོས་ཤེས་པའི་ཡོན་ཏན་དག་ཐོས་པར་མ་གྱུར་ཏེ</s>
  </p>
  <p id="570">
    <s id="570:1">གང་གི་ཚེ་དེས་ཐམས་ཅད་<ref folio="F.27.b"/>མཁྱེན་པའི་ཡེ་ཤེས་ཆོས་དཀོན་མཆོག་དཔག་ཏུ་མེད་པས་གང་བ། འདོད་ཆགས་དང་བྲལ་བ་དང་། རྣམ་པར་གྲོལ་བ་ཆེན་པོ་སྒྲུབ་པར་བྱེད་པ་དཔག་ཏུ་མེད་པ། སངས་རྒྱས་ཀྱི་སྤྱན་སྒྲིབ་པ་མེད་པ། ཟག་པ་མེད་པའི་ཆོས་གང་བ་ཡང་མེད། </s>
  </p>
  <p id="571">
    <s id="571:1">བྲི་བ་ཡང་མེད་པ་དང་། གཏིང་དཔག་དཀའ་བ་དང་། མི་འཁྲུགས་པ་དང་། ཆོས་ཐམས་ཅད་ཀྱི་ཡེ་ཤེས་ཀྱི་ཕྱག་རྒྱ་དང་། ཇི་ལྟར་རྒྱ་མཚོ་ཆེན་པོ་མིའི་རོ་དང་ལྷན་ཅིག་ཏུ་མི་གནས་པ་དེ་བཞིན་དུ་དེ་བཞིན་གཤེགས་པ་ལྟ་བ་ཐིབས་པོ་ཐམས་ཅད་ཀྱིས་ཆུད་ཟོས་པའི་སེམས་ཅན་རྣམས་དང་ལྷན་ཅིག་མི་གནས་པ་དང་། ཇི་ལྟར་རྒྱ་མཚོ་ཆེན་པོ་འདི་ལྟ་སྟེ། </s>
  </p>
  <p id="572">
    <s id="572:1">ལན་ཚྭའི་རོར་རོ་གཅིག་པ་དེ་བཞིན་དུ་དེ་བཞིན་གཤེགས་པའི་རྣམ་པར་གྲོལ་བར་རོ་གཅིག་པར་འགྱུར་བའི་ཆོས་ཀྱི་རྣམ་གྲངས་དེ་ལྟ་བུ་དེ་ཐོས་ཤིང་དེ་དག་དེ་སྐད་ཅེས་ཐོས་ནས་</s>
  </p>
  <p id="573">
    <s id="573:1">ཁོང་དུ་ཆུད་པར་མི་བྱེད་ཅིང་མངོན་པར་ཡིད་ཆེས་པར་མི་བྱེད་ལ། མོས་པར་མི་བྱེད་དེ</s>
  </p>
  <p id="574">
    <s id="574:1">དེ་ལྟ་མ་ཡིན་ནོ་ཞེས་ཚིག་སྨྲ་བར་བྱེད་དོ། །</s>
  </p>
  <p id="575">
    <s id="575:1">བཟང་སྐྱོང་མི་བླུན་པོ་དེ་དག་བདག་ཅག་གིས་ཅི་ཤེས་ཞེའམ། བདག་ཅག་གིས་ཇི་སྙེད་བསླབས་ཞེས་དེ་ལྟར་ཡང་ལྟ་བར་མི་འགྱུར་བ་ལ་ལྟོས། </s>
  </p>
  <p id="576">
    <s id="576:1">རེ་ཞིག་བདག་ཅག་ཉིད་ཀྱི་སྤྱོད་པ་ཡང་མི་ཤེས་པ་དང་། བདག་ཅག་ག་ལས་སྤྱད་ཅེས་གནས་མི་ཤེས་པ་དང་། ལས་མི་ཤེས་པ་དང་། རྣམ་པར་སྨིན་པ་མི་ཤེས་པ་དང་། བདག་ཅག་ལས་གང་གིས་འདིར་སྐྱེས་པ་དང་། བདག་ཅག་གི་ལས་འདིར་སྐྱེས་པ་དང་། བདག་ཅག་གི་འགྲོ་བ་ཡང་གང་ཡིན་པ་དང་། བདག་ཅག་རྣམ་པ་ཇི་ལྟ་བུ་དང་། སྦྱོར་བ་ཇི་ལྟ་བུ་དང་། བདག་ཅག་ཤེས་པ་དང་ལྡན་ཞིང་ལས་བྱེད་དམ། ཤེས་པ་དང་མི་ལྡན་ཞིང་ལས་བྱེད་ཅེས་དེ་དག་གིས་དེ་སྐད་ཅེས་བདག་ཉིད་བརྗོད་པར་བྱའོ། །</s>
  </p>
  <p id="577">
    <s id="577:1">གལ་ཏེ་ཆོས་དེ་དག་ལ་མི་བླུན་པོ་དེ་དག་ཆོས་ཀྱི་འདུ་ཤེས་དང་ངའི་བསྔགས་པ་མ་ཡིན་པའི་འདུ་ཤེས་བསྐྱེད་ན་</s>
  </p>
  <p id="578">
    <s id="578:1">ངའི་ཚིག་གིས་མི་བླུན་པོ་དེ་དག་མདོ་སྡེ་དག་ལ་མི་རྟོན་པར་འགྱུར་རོ། །</s>
  </p>
  <p id="579">
    <s id="579:1">ང་འདས་ནས་</s>
  </p>
  <p id="580">
    <s id="580:1">དེ་བཞིན་གཤེགས་པའི་བསྔགས་པ་བརྗོད་པ་དང་། ཆོས་ཀྱི་བསྔགས་པ་<ref folio="F.28.a"/>བརྗོད་པ་དང་། དགེ་འདུན་གྱི་བསྔགས་པ་བརྗོད་པ་ན་</s>
    <s id="580:2">དེ་ལ་ཁྱེད་ཅག་གིས་མི་གུས་པར་མི་བྱ་ཞིང་ཡིད་མི་ཆེས་པར་མ་ཡིན་ལ། </s>
    <s id="580:3">སེམས་གཞན་དུ་འགྱུར་བ་དང་། མངོན་པར་མི་དགའ་བར་མི་བྱའོ་ཞེས་ཀྱང་དེ་བཞིན་གཤེགས་པས་གསུངས་སོ། །</s>
  </p>
  <p id="581">
    <s id="581:1">གལ་ཏེ་དེ་ལ་ངས་གདམས་ངག་བསྐྱེད་པར་བྱ་ན་འདི་ལྟ་སྟེ་ཞེ་འགྲས་པའི་སེམས་དང་ལྡན་པ་དེ་ནི་དགེ་སྦྱོང་གི་ཆོས་མ་ཡིན་ཞིང་། </s>
    <s id="581:2">དགེ་སྦྱོང་མ་ཡིན་པ་དང་ཐུན་མོང་བ་འདི་ལྟ་སྟེ། </s>
  </p>
  <p id="582">
    <s id="582:1">དགེ་སྦྱོང་མ་ཡིན་པ་རྣམས་དང་དགེ་སྦྱོང་མ་ཡིན་པར་ཐུན་མོང་བའི་ལམ་ལ་ཞུགས་པའི་གནས་དེ་</s>
  </p>
  <p id="583">
    <s id="583:1">ནི་སྐྱོན་མང་པོའི་ཤས་ཆེ་བ་ཡིན་ཞིང་། </s>
    <s id="583:2">དེ་བཞིན་གཤེགས་པ་རྣམས་ཀྱི་བྱང་ཆུབ་གཏིང་དཔག་དཀའ་བ་ཡིན་ཏེ</s>
  </p>
  <p id="584">
    <s id="584:1">དེའི་ཕྱིར་བདག་གིས་དྲན་པ་ཉེ་བར་གཞག་པ་རྣམས་ཁོ་ན་བསྟན་པར་བྱའོ་ཞེས་གདམས་པར་བྱའོ། །</s>
  </p>
  <p id="585">
    <s id="585:1">བཟང་སྐྱོང་དེ་ལ་ཆོས་ཐམས་ཅད་ཀྱི་ངོ་བོ་ཉིད་ཀྱིས་གནས་པ་དག་ནི་མི་གནས་པ་དག་ཉིད་དེ། </s>
  </p>
  <p id="586">
    <s id="586:1">ཆོས་ཐམས་ཅད་དེ་ལྟར་གནས་པ་དག་ཉིད་རྣམ་པར་མི་རྟོག་པ་དག་གོ། །</s>
  </p>
  <p id="587">
    <s id="587:1">བཟང་སྐྱོང་འདི་ལྟ་སྟེ་འཇུག་པའི་སྒོ་དང་། རྟོགས་པའི་སྒོ་དང་། རྣམ་པར་ཐར་པའི་སྒོ་དེ་ནི་དྲན་པ་ཉེ་བར་གཞག་པ་རྣམས་ཀྱི་སྒོ་ཡིན་ནོ། །</s>
  </p>
  <p id="588">
    <s id="588:1">བཟང་སྐྱོང་གནས་དང་གནས་མ་ཡིན་པ་དེ་ནི་གཉིས་ཡིན་ནོ། །</s>
  </p>
  <p id="589">
    <s id="589:1">བཟང་སྐྱོང་ཡང་དག་པའི་ལྟ་བ་དང་མཐའ་མི་དམིགས་པའི་ཕྱིར་མཐའ་རྣམ་པར་སྤངས་པ་ནི་གཉིས་ལ་མ་ཆགས་པ་ཡིན་ནོ། །</s>
  </p>
  <p id="590">
    <s id="590:1">བཟང་སྐྱོང་དེ་བཞིན་གཤེགས་པས་མཐའ་མ་བརྙེས་པའི་ཕྱིར་མཐའ་རྣམ་པར་སྤངས་པ་མ་ཡིན་མོད་ཀྱི། </s>
    <s id="590:2">འོན་ཀྱང་གང་གི་ཕྱིར་མི་དམིགས་པ་དེ་ཉིད་ཀྱི་ཕྱིར་དེ་བཞིན་གཤེགས་པས་དེ་རྣམ་པར་སྤངས་པ་ཡིན་ནོ། །</s>
  </p>
  <p id="591">
    <s id="591:1">བཟང་སྐྱོང་དེ་བཞིན་གཤེགས་པས་རྣམ་པར་སྤངས་པའི་ཆོས་དེ་དག་ཇི་ལྟར་བྱིས་པ་དག་གིས་བཟུང་བ་དེ་བཞིན་དུ་མཁས་པ་དག་འཛིན་པར་མི་བྱེད་དོ། །</s>
  </p>
  <p id="592">
    <s id="592:1">བཟང་སྐྱོང་ཇི་ལྟར་ཆོས་རྣམས་ཀྱི་ཆོས་ཀྱི་མཚན་ཉིད་དེ་ལྟར་རྣམ་པར་སྤངས་པ་མ་ཡིན་ཞིང་། ཡང་དག་པར་འདས་པ་མ་ཡིན་ལ། </s>
    <s id="592:2">བོར་བ་མ་ཡིན་ཞིང་རྙེད་པ་མ་ཡིན་ནོ། །</s>
  </p>
  <p id="593">
    <s id="593:1">བཟང་སྐྱོང་གང་ངའི་ཐད་དུ་ཕྱིན་ནས་འདི་སྐད་ཅེས་སྨྲ་བའི་ལྷ་དེའི་<ref folio="F.28.b"/>ཚིག་ལན་ངས་འདི་སྐད་ཅེས་བཏབ་སྟེ། </s>
  </p>
  <p id="594">
    <s id="594:1">དགེ་སྦྱོང་དགྱེས་པ་མཛད་དམ། </s>
    <s id="594:2">ངས་སྨྲས་པ། </s>
    <s id="594:3">ལྷ་ངས་ཅི་སྙེད། </s>
    <s id="594:4">དགེ་སྦྱོང་ཐུགས་ངན་མཛད་དམ། </s>
    <s id="594:5">ངས་སྨྲས་པ། </s>
    <s id="594:6">ལྷ་ངའི་ཅི་ཆུད་ཟོས། </s>
  </p>
  <p id="595">
    <s id="595:1">དེས་གསོལ་པ། </s>
    <s id="595:2">དགེ་སྦྱོང་དགྱེས་པའང་མ་ལགས་ཐུགས་ངན་ཡང་མི་མཛད་པ་ནི་དགེ་སྦྱོང་ལེགས་སོ་ལེགས་སོ། །</s>
  </p>
  <p id="596">
    <s id="596:1">བཟང་སྐྱོང་ལྷ་དེ་འཁོར་འདི་ཉིད་དུ་འདུས་པར་གྱུར་ནས་འདུག་སྟེ། </s>
  </p>
  <p id="597">
    <s id="597:1">བཟང་སྐྱོང་དེས་ཆོས་ཐམས་ཅད་རང་བཞིན་གྱིས་ཡོངས་སུ་མྱ་ངན་ལས་འདས་པ་དག་ཀུན་དུ་ཤེས་སོ། །</s>
  </p>
  <p id="598">
    <s id="598:1">ལྷ་དེས་ནི་སྔོན་སངས་རྒྱས་ལྔ་བརྒྱ་དག་མཉེས་པར་བྱས་ཏེ། </s>
  </p>
  <p id="599">
    <s id="599:1">དེ་དག་མཉེས་པར་བྱས་པས་ལྷ་དེ་དེ་ལྟར་མངོན་པར་ཤེས་པ་མྱུར་བར་གྱུར་ཏོ། །</s>
  </p>
  <p id="600">
    <s id="600:1">བཟང་སྐྱོང་སེམས་ཅན་དགེ་བའི་རྩ་བ་མ་བསྐྱེད་པ་རྣམས་དང་། དགེ་བའི་རྩ་བ་ཡོངས་སུ་མ་སྨིན་པ་རྣམས་ཆོས་དེ་དག་ལ་འདུལ་བའི་ཕྱིར་མོས་པར་ང་མི་སྨྲའོ། །</s>
  </p>
  <p id="601">
    <s id="601:1">དེ་བཞིན་དུ་ཉན་ཐོས་རྣམས་ཀྱི་མོས་པ་མ་མཐོང་ངོ་། །</s>
  </p>
  <p id="602">
    <s id="602:1">བཟང་སྐྱོང་ཆོས་དེ་དག་གང་ལ་ལས་ཐོས་ནས་</s>
  </p>
  <p id="603">
    <s id="603:1">ཐོས་པའི་མོད་ལ་མོས་པར་འགྱུར་བའམ། དད་པར་འགྱུར་བའམ། ཡིད་ཆེས་པར་འགྱུར་བའི་དགེ་བའི་རྩ་བ་དེ་ནི་ནང་གི་ཆུང་ངུར་འགྱུར་ཏེ</s>
  </p>
  <p id="604">
    <s id="604:1">དེའི་གོང་ན་ཤེས་རབ་ཀྱི་ཕུང་པོའི་ཡེ་ཤེས་ཤིན་ཏུ་རྒྱས་པས་ཡེ་ཤེས་ལ་འཇུག་པའི་དགེ་བའི་རྩ་བ་རྣམས་ནི་རྒྱ་ཆེ་བར་བལྟ་བར་བྱའོ། །</s>
  </p>
  <p id="605">
    <s id="605:1">དེ་ནས་བཟང་སྐྱོང་ལ་སོགས་པ་བྱང་ཆུབ་སེམས་དཔའ་ལྔ་བརྒྱ་ཙམ་པོ་དེ་དག་གིས་བཅོམ་ལྡན་འདས་ལ་ལག་པ་ལྟ་བུའི་པད་མ་དེས་གཏོར་ཅིང་མངོན་པར་གཏོར་ནས་ཚིག་འདི་སྐད་ཅེས་གསོལ་ཏོ། །</s>
  </p>
  <p id="606">
    <s id="606:1">བཅོམ་ལྡན་འདས་གང་དག་ལག་པ་ལྟ་བུའི་པད་མའི་ཆོས་ཀྱི་རྣམ་གྲངས་དེ་</s>
  </p>
  <p id="607">
    <s id="607:1">ལ་དམིགས་ནས་</s>
  </p>
  <p id="608">
    <s id="608:1">ཡོངས་སུ་ཚོལ་བར་བགྱིད་པའམ། ཉན་པར་བགྱིད་པ་དེ་དག་ཐམས་ཅད་བླ་ན་</s>
  </p>
  <p id="609">
    <s id="609:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་ལགས་སོ། །</s>
    <s id="609:2">བཅོམ་ལྡན་འདས་ཕྱོགས་བཅུ་ན་སངས་རྒྱས་བཅོམ་ལྡན་འདས་གང་དག་བཞུགས་ཏེ་</s>
  </p>
  <p id="610">
    <s id="610:1">འཚོ་ཞིང་གཞེས་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་ལ་ཡང་དམིགས་པ་དེས་འདི་ལྟ་སྟེ</s>
  </p>
  <p id="611">
    <s id="611:1">སེམས་ཅན་རྣམས་ཀྱི་བྱང་ཆུབ་ཀྱི་<ref folio="F.29.a"/>ཕྱོགས་ཀྱི་ཆོས་ཡོངས་སུ་སྨིན་པར་བགྱི་བའི་སླད་དུ་ཆོས་བསྟན་པར་གསོལ་བ་འདེབས་ལགས་སོ། །</s>
    <s id="611:2">དེ་ནས་བཅོམ་ལྡན་འདས་ཀྱིས་མཁྱེན་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="612">
    <s id="612:1">བཟང་སྐྱོང་ཁྱོད་ལ་སེམས་ཅན་རྣམས་ཀྱིས་ཕན་བཏགས་སམ་ཞེ་ན་གང་གི་ཕྱིར་ཁྱོད་སེམས་ཅན་རྣམས་ཀྱི་བྱང་ཆུབ་ཀྱི་ཕྱོགས་ཀྱི་ཆོས་ཡོངས་སུ་སྨིན་པར་བྱ་བའི་ཕྱིར་སེམས་ཅན་རྣམས་ཀྱི་དོན་དུ་གོ་ཆ་བགོས་ཤིང་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་ལ་ཡང་ཆོས་བསྟན་པར་གསོལ་བ་འདེབས། </s>
  </p>
  <p id="613">
    <s id="613:1">དེ་སྐད་ཅེས་བཀའ་སྩལ་པ་དང་། </s>
    <s id="613:2">བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་གིས་འདི་སྐད་ཅེས་གསོལ་ཏོ། །</s>
  </p>
  <p id="614">
    <s id="614:1">བཅོམ་ལྡན་འདས་བདག་ལ་སེམས་ཅན་དེ་དག་གིས་སྨན་བཏགས་པས་བདག་གིས་དེ་དག་ཀྱང་སངས་རྒྱས་ཀྱི་ཞིང་དག་ཏུ་དགོད་པར་བགྱི་བའམ། དེ་དག་གིས་གནོད་པ་བགྱིས་པས་དེ་དག་སངས་རྒྱས་ཀྱི་ཞིང་དག་ཏུ་དགོད་པར་མི་བགྱིའོ་ཞེས་གནོད་པར་བགྱི་བའམ། ཕན་གདགས་པའི་སླད་དུ་སེམས་ཅན་རྣམས་ཀྱི་དོན་དུ་གོ་ཆ་དེ་བགོས་པ་མ་ལགས་ཏེ། </s>
  </p>
  <p id="615">
    <s id="615:1">བཅོམ་ལྡན་འདས་བྱང་ཆུབ་སེམས་དཔའ་རྣམས་དེ་ལྟ་བུའི་གོ་ཆ་མི་འཚལ་བའི་སླད་དུའོ། །</s>
    <s id="615:2">བཅོམ་ལྡན་འདས་དཔེར་བགྱི་ན་</s>
  </p>
  <p id="616">
    <s id="616:1">ཡན་ལག་ཐམས་ཅད་ལས་མེ་ཏོག་ཀུན་དུ་རྒྱས་པའི་ཤིང་ཡོངས་འདུ་ས་བརྟོལ་གྱིས་སུམ་ཅུ་རྩ་གསུམ་པའི་ལྷ་རྣམས་དགའ་བར་འགྱུར་བ་དང་། ཡན་ལག་ཐམས་ཅད་ལས་མེ་ཏོག་ཀུན་དུ་རྒྱས་པའི་ཤིང་ཡོངས་འདུ་ས་བརྟོལ་མཐོང་ནས</s>
  </p>
  <p id="617">
    <s id="617:1">དེ་ལ་ཡང་སུམ་ཅུ་རྩ་གསུམ་པའི་ལྷ་རྣམས་མིའི་མ་ལགས་པའི་འདོད་པའི་ཡོན་ཏན་ལྔ་པོ་དག་གིས་རྩེ་ཞིང་དགའ་ལ་དགའ་མགུར་སྤྱོད་པར་བགྱིད་པར་གྱུར་ན། </s>
  </p>
  <p id="618">
    <s id="618:1">བཅོམ་ལྡན་འདས་འོ་ན་ཅི་སུམ་ཅུ་རྩ་གསུམ་པའི་ལྷ་རྣམས་ཀྱིས་ཡན་ལག་ཐམས་ཅད་ལས་མེ་ཏོག་ཀུན་དུ་རྒྱས་པའི་ཤིང་ཡོངས་འདུ་ས་བརྟོལ་ལ་གནོད་པར་བགྱི་བའམ། སྨན་གདགས་པར་བགྱིས་ལགས་སམ། </s>
    <s id="618:2">གང་གི་སླད་དུ་ཡོངས་འདུ་ས་བརྟོལ་མཐོང་ནས་</s>
  </p>
  <p id="619">
    <s id="619:1">སུམ་ཅུ་རྩ་གསུམ་པའི་<ref folio="F.29.b"/>ལྷ་རྣམས་དགའ་བར་འགྱུར་ཞིང་། </s>
    <s id="619:2">མིའི་མ་ལགས་པའི་འདོད་པའི་ཡོན་ཏན་ལྔ་པོ་དག་གིས་རྩེ་ཞིང་དགའ་ལ་དགའ་མགུར་སྤྱོད་པར་བགྱིད་ཅིང་ཡན་ལག་ཐམས་ཅད་ལས་མེ་ཏོག་ཀུན་ཏུ་རྒྱས་པའི་ཤིང་ཡོངས་འདུ་ས་བརྟོལ་དུ་རེག་ནས་</s>
  </p>
  <p id="620">
    <s id="620:1">སུམ་ཅུ་རྩ་གསུམ་པའི་ལྷ་རྣམས་དགའ་བར་འགྱུར། </s>
  </p>
  <p id="621">
    <s id="621:1">བཅོམ་ལྡན་འདས་སུམ་ཅུ་རྩ་གསུམ་པའི་ལྷ་རྣམས་ཀྱིས་ཡོངས་འདུ་ས་བརྟོལ་ལ་གནོད་པར་བགྱི་བའམ། སྨན་གདགས་པ་ཅི་ཡང་མ་བགྱིས་ལགས་མོད་ཀྱི། </s>
    <s id="621:2">འོན་ཀྱང་སུམ་ཅུ་རྩ་གསུམ་པའི་ལྷ་རྣམས་ཀྱིས་འདོད་པ་ལ་ལོངས་སྤྱོད་པར་བགྱི་བའི་སླད་དུ་ཡན་ལག་ཐམས་ཅད་ལས་མེ་ཏོག་ཀུན་ཏུ་རྒྱས་པའི་ཤིང་ཡོངས་འདུ་ས་བརྟོལ་གྱི་ཐད་དུ་མངོན་པར་མཆི་བར་འོས་པ་ལགས་པ་དེ་བཞིན་དུ། </s>
    <s id="621:3">བཅོམ་ལྡན་འདས་བདག་ལ་སེམས་ཅན་རྣམས་ཀྱིས་གནོད་པར་བགྱི་བའམ། སྨན་གདགས་པ་མ་བགྱིས་ལགས་མོད་ཀྱི་</s>
    <s id="621:4">འོན་ཀྱང་ཡེ་ཤེས་སངས་རྒྱས་ཀྱི་ཡེ་ཤེས་དེ་བསྒྲུབས་ཏེ</s>
  </p>
  <p id="622">
    <s id="622:1">ཡན་ལག་ཐམས་ཅད་ལས་མེ་ཏོག་ཀུན་དུ་རྒྱས་པའི་ཤིང་ཡོངས་འདུ་ས་བརྟོལ་བཞིན་དུ་ཅི་ནས་ཀྱང་སེམས་ཅན་གྲངས་མ་མཆིས་དཔག་ཏུ་མ་མཆིས་པ་དེ་དག་མངོན་པར་མཆི་བའི་འོས་སུ་བགྱི་བའི་སླད་དུ་སེམས་ཅན་རྣམས་ཀྱི་དོན་དུ་དེ་ལྟ་བུའི་གོ་ཆ་འཚལ་ལགས་ཏེ། </s>
  </p>
  <p id="623">
    <s id="623:1">དེ་ལ་ཡང་སེམས་ཅན་རྣམས་དགའ་བ་མ་མཆིས་པའི་དེ་བཞིན་གཤེགས་པའི་དབང་པོ་ལྔ་པོ་དག་གིས་སུམ་ཅུ་རྩ་གསུམ་པའི་ལྷ་དག་བཞིན་དུ་རྩེ་ཞིང་དགའ་ལ་དགའ་མགུར་སྤྱོད་པར་བགྱིད་ལགས་སོ། །</s>
    <s id="623:2">བཅོམ་ལྡན་འདས་བདག་ཅག་གིས་གོ་ཆ་དེ་ཡང་སེམས་ཅན་ལས་དབེན་པར་བགྱི་བའི་སླད་དུ་བགོས་ལགས་ཀྱི། སེམས་ཅན་དམིགས་པར་བགྱི་བའི་སླད་དུ་མ་ལགས། </s>
    <s id="623:3">བདག་ལས་དབེན་པར་བགྱི་བའི་སླད་དུ་བགོས་ལགས་ཀྱི། བདག་དམིགས་པར་བགྱི་བའི་སླད་དུ་མ་ལགས། </s>
    <s id="623:4">ཆོས་ལས་དབེན་པར་བགྱི་བའི་སླད་དུ་བགོས་ལགས་ཀྱི། ཆོས་དམིགས་པར་བགྱི་བའི་སླད་དུ་མ་ལགས། </s>
    <s id="623:5">ཕུང་པོ་ལས་དབེན་པར་བགྱི་བའི་སླད་དུ་བགོས་ལགས་ཀྱི། ཕུང་པོ་དམིགས་པར་བགྱི་བའི་སླད་དུ་མ་ལགས། </s>
    <s id="623:6">ཁམས་ལས་<ref folio="F.30.a"/>དབེན་པར་བགྱི་བའི་སླད་དུ་བགོས་ལགས་ཀྱི། ཁམས་དམིགས་པར་བགྱི་བའི་སླད་དུ་མ་ལགས། </s>
    <s id="623:7">སྐྱེ་མཆེད་ལས་དབེན་པར་བགྱི་བའི་སླད་དུ་བགོས་ལགས་ཀྱི། སྐྱེ་མཆེད་དམིགས་པར་བགྱི་བའི་སླད་དུ་མ་ལགས་ཏེ། </s>
  </p>
  <p id="624">
    <s id="624:1">འདི་ལྟ་སྟེ། དབེན་པའི་གོ་ཆ་དེ་ལྟ་བུའི་གོ་ཆ་དེ་བགོས་ལགས་སོ། །</s>
    <s id="624:2">བཅོམ་ལྡན་འདས་གོ་ཆ་དེ་ནི་དབེན་པའི་གོ་ཆ་ལགས་ཏེ། </s>
  </p>
  <p id="625">
    <s id="625:1">དེ་ལ་ནི་གོ་ཆ་མ་མཆིས་གོ་ཆའི་འབྲས་བུ་མ་མཆིས་ཏེ། </s>
  </p>
  <p id="626">
    <s id="626:1">གང་ཡང་ཐོབ་པར་བགྱི་བའི་སླད་དུ་མ་ལགས། དོར་བར་བགྱི་བའི་སླད་དུ་མ་ལགས་པ་དེ་ལྟ་བུའི་གོ་ཆ་དེ་བགོས་ལགས་སོ། །</s>
    <s id="626:2">བདག་འདི་ནི་གོ་ཆའོ་ཞེས་མོས་པར་མི་བགྱིད་ཅིང་གཡར་གྱིས་མི་ལེན་པ་དང་། གོ་ཆ་འདི་ནི་འདི་ལྟ་བུའོ་ཞེས་གཡར་གྱིས་མི་ལེན་པ་དང་། ཚད་དེ་ལྟ་བུའོ་ཞེས་གཡར་གྱིས་མི་ལེན་པ་དང་། གོ་ཆ་འདི་ནི་འདིའི་ཕྱིར་རོ་ཞེས་གཡར་གྱིས་མི་ལེན་པ་དེ་ལྟ་བུའི་གོ་ཆ་དེ་བགོས་ལགས་སོ། །</s>
    <s id="626:3">བཅོམ་ལྡན་འདས་གལ་ཏེ་གཡར་གྱིས་བླངས་ན་</s>
  </p>
  <p id="627">
    <s id="627:1">ནི་བདག་ཉེ་བར་བླངས་པར་འགྱུར་བ་ཞིག་ན། </s>
  </p>
  <p id="628">
    <s id="628:1">བཅོམ་ལྡན་འདས་བདག་ཉེ་བར་མི་ལེན་ལགས་ཏེ། </s>
  </p>
  <p id="629">
    <s id="629:1">དེ་ཉེ་བར་མི་ལེན་ཅིང་བྱང་ཆུབ་སེམས་དཔའ་ནི་བདག་གམ་བདག་མ་མཆིས་པ་ལ་མི་གནས་པའི་སླད་དུའོ། །</s>
    <s id="629:2">བཅོམ་ལྡན་འདས་གལ་ཏེ་བདག་མ་མཆིས་པ་ལ་གནས་ན་</s>
  </p>
  <p id="630">
    <s id="630:1">ནི་བདག་ཁོ་ན་ལ་གནས་པར་འགྱུར་བ་ཞིག་ན། </s>
  </p>
  <p id="631">
    <s id="631:1">བཅོམ་ལྡན་འདས་ཆོས་ཐམས་ཅད་མི་གནས་པའི་སླད་དུའོ། །</s>
    <s id="631:2">བཅོམ་ལྡན་འདས་འཇིག་རྟེན་དུ་གོ་ཆ་དེ་དེ་ལྟར་རབ་ཏུ་བསྒོམས་པ་ལགས་ཏེ། </s>
  </p>
  <p id="632">
    <s id="632:1">བཅོམ་ལྡན་འདས་ཇི་ལྟར་ཅི་ཡང་མ་བསྒོམས་པ་དེ་ལྟར་རབ་ཏུ་བསྒོམས་པ་ལགས་པའི་སླད་དུའོ། །</s>
    <s id="632:2">གཞན་ཡང་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་གིས་འདི་སྐད་ཅེས་གསོལ་ཏོ། །</s>
  </p>
  <p id="633">
    <s id="633:1">བཅོམ་ལྡན་འདས་བདག་གིས་སོ་སོའི་སྐྱེ་བོའི་ཆོས་རྣམས་ཐག་རིང་ཞེས་བགྱི་བར་ཡང་དག་པར་རྗེས་སུ་མ་མཐོང་ཞིང་། སངས་རྒྱས་ཀྱི་ཆོས་རྣམས་ཐག་ཉེ་ཞེས་བགྱི་བར་ཡང་དག་པར་རྗེས་སུ་མ་མཐོང་། </s>
  </p>
  <p id="634">
    <s id="634:1">སློབ་པའི་ཆོས་རྣམས་ཐག་རིང་ཞེས་བགྱི་བར་ཡང་དག་པར་རྗེས་སུ་མ་མཐོང་ཞིང་། </s>
    <s id="634:2">སངས་རྒྱས་ཀྱི་ཆོས་<ref folio="F.30.b"/>རྣམས་ཐག་ཉེ་ཞེས་བགྱི་བར་ཡང་དག་པར་རྗེས་སུ་མ་མཐོང་། </s>
  </p>
  <p id="635">
    <s id="635:1">སངས་རྒྱས་ཀྱི་ཆོས་དེ་དག་ཅེས་དེ་ལྟར་ཡང་ཡང་དག་པར་རྗེས་སུ་མ་མཐོང་ཞིང་། </s>
    <s id="635:2">སངས་རྒྱས་ཀྱི་ཆོས་དེ་དག་དེ་བཞིན་ཞེས་ཡང་དག་པར་རྗེས་སུ་མ་མཐོང་ལགས་ཏེ། </s>
  </p>
  <p id="636">
    <s id="636:1">བཅོམ་ལྡན་འདས་བདག་གིས་ཕན་ཡོན་ཅི་ཡང་ཡང་དག་པར་རྗེས་སུ་མ་མཐོང་ཞིང་ཉེས་དམིགས་ཅི་ཡང་ཡང་དག་པར་རྗེས་སུ་མ་མཐོང་བ་དེ་ལྟ་བུའི་གོ་ཆ་བགོས་ལགས་ཏེ། </s>
  </p>
  <p id="637">
    <s id="637:1">འཇིག་རྟེན་དུ་གོ་ཆ་དེ་དེ་ལྟར་རབ་ཏུ་བགོས་པ་ལགས་སོ། །</s>
    <s id="637:2">དེ་ནས་བཟང་སྐྱོང་ལ་སོགས་པ་བྱང་ཆུབ་སེམས་དཔའ་ལྔ་བརྒྱས་བཅོམ་ལྡན་འདས་ལ་པད་མ་གང་དག་གཏོར་བ་དེ་དག་ཕྱོགས་བཅུའི་འཇིག་རྟེན་གྱི་ཁམས་དག་ཏུ་དོང་ནས</s>
  </p>
  <p id="638">
    <s id="638:1">སངས་རྒྱས་བཅོམ་ལྡན་འདས་རྣམས་ཀྱི་སྟེང་དུ་ཆར་བབ་ཅིང་སེམས་ཅན་ཡོངས་སུ་སྨིན་པར་ཡང་བྱས་སོ།། །།</s>
  </p>
  <p id="639">
    <s id="639:1">བམ་པོ་གསུམ་པ། </s>
    <s id="639:2">ཡང་དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་དེའི་ཕ་རོལ་གྱི་ཡང་ཆེས་ཕ་རོལ་ན་འཇིག་རྟེན་གྱི་ཁམས་མཚན་གྱི་གཟི་བརྗིད་རྒྱལ་པོ་ཞེས་བྱ་བ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་མ་མེད་པའི་ང་རོ་ཞེས་བྱ་བ་བཞུགས་ཏེ</s>
  </p>
  <p id="640">
    <s id="640:1">འཚོ་ཞིང་གཞེས་ལ་ཆོས་ཀྱང་སྟོན་ཏོ། །</s>
  </p>
  <p id="641">
    <s id="641:1">བཅོམ་ལྡན་འདས་དེས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ཞེས་བྱ་བ་འདི་ནི་ངའི་འོག་ཏུ་བླ་ན་</s>
  </p>
  <p id="642">
    <s id="642:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་རོ་ཞེས་བླ་ན་</s>
  </p>
  <p id="643">
    <s id="643:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="644">
    <s id="644:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་སྣང་བ་ཆེན་པོ་དེ་མཐོང་ཞིང་གསུང་བསལ་བའི་སྒྲ་དེ་ཡང་ཐོས་ཏེ། </s>
  </p>
  <p id="645">
    <s id="645:1">དེ་ཐོས་ནས་ཀྱང་དེ་བཞིན་གཤེགས་པ་མཚན་མ་མེད་པའི་ང་རོ་ལ་འདི་སྐད་ཅེས་གསོལ་ཏོ། །</s>
  </p>
  <p id="646">
    <s id="646:1">བཅོམ་ལྡན་འདས་འོད་གདའ་བ་འདི་དང་། གསུང་བསལ་བའི་སྒྲ་གྲག་པ་འདི་སུའི་ལགས། </s>
    <s id="646:2">དེ་སྐད་ཅེས་གསོལ་པ་དང་། </s>
    <s id="646:3">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་<ref folio="F.31.a"/>བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="647">
    <s id="647:1">སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་སངས་རྒྱས་ཀྱི་ཞིང་འདི་ནས་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་དེའི་ཕ་རོལ་གྱི་ཡང་ཆེས་ཕ་རོལ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="648">
    <s id="648:1">དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
  </p>
  <p id="649">
    <s id="649:1">འཚོ་ཞིང་གཞེས་ལ། བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཡང་དག་པར་ཚིམ་པར་བྱེད་པ་སེམས་ཅན་ཐམས་ཅད་ཀྱི་ཐེ་ཚོམ་གཅོད་པ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏེ</s>
  </p>
  <p id="650">
    <s id="650:1">འོད་དེ་དང་གསུང་བསལ་བའི་སྒྲ་གྲག་པ་དེ་ནི་དེའི་ཡིན་ནོ། །</s>
  </p>
  <p id="651">
    <s id="651:1">སངས་རྒྱས་ཀྱི་ཞིང་དེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་མཐའ་ཡས་ཤིང་དཔག་ཏུ་མེད་པ་དག་མཚམས་སུ་ལྷགས་སོ། །</s>
  </p>
  <p id="652">
    <s id="652:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་དེས་འདི་སྐད་ཅེས་གསོལ་ཏོ། །</s>
  </p>
  <p id="653">
    <s id="653:1">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="654">
    <s id="654:1">བྱང་ཆུབ་སེམས་དཔའ་དེ་དག་ཀྱང་བལྟ་བར་བགྱིའོ། །</s>
  </p>
  <p id="655">
    <s id="655:1">དེ་ཅིའི་སླད་དུ་ཞེ་ན། </s>
    <s id="655:2">སེམས་ཅན་དེ་ལྟ་བུ་དེ་དག་ཐོས་པར་ཡང་ཤིན་ཏུ་དཀའ་ལགས་ན་ལྟ་བ་ལྟ་སྨོས་ཀྱང་ཅི་འཚལ་ཞིང་བསྙེན་བཀུར་བགྱི་བ་ལྟ་སྨོས་ཀྱང་ཅི་འཚལ་བའི་སླད་དུའོ། །</s>
    <s id="655:3">དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་མ་མེད་པའི་ང་རོས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="656">
    <s id="656:1">རིགས་ཀྱི་བུ་དེའི་དུས་ལ་དབབ་པར་ཤེས་ན་</s>
  </p>
  <p id="657">
    <s id="657:1">སོང་ཤིག །</s>
    <s id="657:2">དེ་བཞིན་གཤེགས་པས་སྐབས་ཕྱེ་བས། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་སྟན་ལས་ལངས་ནས་</s>
  </p>
  <p id="658">
    <s id="658:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ་</s>
  </p>
  <p id="659">
    <s id="659:1">བསྐོར་བ་ཡང་བྱས་ནས་</s>
  </p>
  <p id="660">
    <s id="660:1">སོང་སྟེ</s>
  </p>
  <p id="661">
    <s id="661:1">བཅོམ་ལྡན་འདས་<ref folio="F.31.b"/>ཀྱིས་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ཁྱོད་ཀྱིས་པད་མ་འདི་ངའི་ཚིག་གིས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་ཕུལ་ཅིག་ཅེས་དེའི་ལག་ཏུ་པད་མ་གཅིག་བྱིན་ནོ། །</s>
  </p>
  <p id="662">
    <s id="662:1">དེ་ནས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་པད་མ་དེ་ལག་པས་བླངས་ནས་འཇིག་རྟེན་གྱི་ཁམས་མི་མཇེད་དུ་འོངས་སོ། །</s>
  </p>
  <p id="663">
    <s id="663:1">པད་མ་ཆེན་པོ་དེ་ལས་ཀྱང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་མ་མེད་པའི་ང་རོ་བྱང་ཆུབ་སེམས་དཔའི་སྤྱད་པ་སྤྱོད་པ་ན་འཁོར་ཁྱད་པར་དུ་འཕགས་པ་གང་དག་བྱུང་བར་གྱུར་པ་དེ་དག་ཐམས་ཅད་ཀུན་ཏུ་སྣང་སྟེ</s>
  </p>
  <p id="664">
    <s id="664:1">སེམས་ཅན་དེ་དག་གིས་ལོངས་སྤྱད་པར་བྱ་བའི་ཕྱིར་པད་མ་ཆེན་པོ་དེ་ལྟ་བུ་དག་གིས་ཀྱང་འཇིག་རྟེན་གྱི་ཁམས་དེ་ཁྱབ་བོ། །</s>
    <s id="664:2">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་པད་མ་དེ་ཐོགས་ནས</s>
  </p>
  <p id="665">
    <s id="665:1">འཇིག་རྟེན་གྱི་ཁམས་མི་མཇེད་དུ་སོན་ཏོ། །</s>
  </p>
  <p id="666">
    <s id="666:1">འཇིག་རྟེན་གྱི་ཁམས་མི་མཇེད་འདིར་དེ་ཕྱིན་ནས། </s>
  </p>
  <p id="667">
    <s id="667:1">དེ་ནས་དེ་མ་ཐག་ཏུ་དེ་ཉིད་ཀྱི་ཚེ་འཇིག་རྟེན་གྱི་ཁམས་མི་མཇེད་འདི་ན་ཤིང་ལྗོན་པའི་རྣམ་པའམ། འབྲས་བུའི་རྣམ་པའམ། མེ་ཏོག་གི་རྣམ་པའམ། ལོ་མའི་རྣམ་པ་ཇི་སྙེད་ཡོད་པ་དང་། ཐ་ན་སོར་བཞི་ཙམ་པ་དེ་ཐམས་ཅད་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བའི་ལག་པ་ལས་ཀུན་ཏུ་སྣང་ངོ་། །</s>
    <s id="667:2">འཇིག་རྟེན་གྱི་ཁམས་མི་མཇེད་འདི་ན་སེམས་ཅན་ཇི་སྙེད་ཡོད་པ་དེ་དག་གིས་རང་རང་གི་སྐད་དག་མངོན་པར་བརྗོད་དེ</s>
  </p>
  <p id="668">
    <s id="668:1">དེ་དག་མངོན་པར་བརྗོད་པ་ན་མི་རྟག་པ་དང་། སྡུག་བསྔལ་བ་དང་། བདག་མེད་པའི་སྒྲ་གྲག་ཅིང་། </s>
    <s id="668:2">དབང་པོ་དང་། སྟོབས་དང་། བྱང་ཆུབ་ཀྱི་ཡན་ལག་དང་། བསམ་གཏན་དང་། རྣམ་པར་ཐར་པ་དང་། ཏིང་ངེ་འཛིན་དང་། སྙོམས་པར་འཇུག་པའི་སྒྲ་དག་ཀྱང་གྲག་གོ། །</s>
  </p>
  <p id="669">
    <s id="669:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="670">
    <s id="670:1">ཨ་ལ་ལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་རྫུ་འཕྲུལ་<ref folio="F.32.a"/>མངོན་པར་འདུ་མཛད་པ་ཆེན་པོ་འདི་ཀུན་ཏུ་གདའ་ལགས་སོ། །</s>
    <s id="670:2">དེ་སྐད་ཅེས་གསོལ་པ་དང་། </s>
    <s id="670:3">བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="671">
    <s id="671:1">ཤ་ར་དྭ་ཏིའི་བུ་རྫུ་འཕྲུལ་མངོན་པར་འདུ་བྱེད་པ་འདི་ནི་དེ་བཞིན་གཤེགས་པའི་མ་ཡིན་ཏེ། </s>
  </p>
  <p id="672">
    <s id="672:1">ཤ་ར་དྭ་ཏིའི་བུ་རྫུ་འཕྲུལ་མངོན་པར་འདུ་བྱེད་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བའི་ཡིན་ནོ། །</s>
  </p>
  <p id="673">
    <s id="673:1">ཤ་ར་དྭ་ཏིའི་བུ་སངས་རྒྱས་ཀྱི་ཞིང་འདི་ནས་ཤར་ཕྱོགས་ཀྱི་ཕྱོགས་ཆར་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན། </s>
  </p>
  <p id="674">
    <s id="674:1">འཇིག་རྟེན་གྱི་ཁམས་མཚན་གྱི་གཟི་བརྗིད་རྒྱལ་པོ་ཞེས་བྱ་བ་ཡོད་དེ། </s>
  </p>
  <p id="675">
    <s id="675:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་མ་མེད་པའི་ང་རོ་ཞེས་བྱ་བ་བཞུགས་ཏེ། </s>
  </p>
  <p id="676">
    <s id="676:1">འཚོ་ཞིང་གཞེས་པའི་འཇིག་རྟེན་གྱི་ཁམས་དེ་ནས། </s>
  </p>
  <p id="677">
    <s id="677:1">བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ཞེས་བྱ་བ་འཇིག་རྟེན་གྱི་ཁམས་མི་མཇེད་འདིར་འོངས་ཏེ། </s>
  </p>
  <p id="678">
    <s id="678:1">བྱང་ཆུབ་སེམས་དཔའ་དེའི་སྔོན་གྱི་ལས་ཀྱི་རྣམ་པར་སྨིན་པས་འདི་སྣང་ངོ་། །</s>
  </p>
  <p id="679">
    <s id="679:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="680">
    <s id="680:1">བཅོམ་ལྡན་འདས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་དགེ་བའི་རྩ་བ་ཇི་སྙེད་ཅིག་བསགས་ཤིང་དགེ་བའི་རྩ་བ་གང་དག་བསགས་པས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བའི་རྣམ་པར་སྨིན་པར་ཡོངས་སུ་སྦྱང་བ་དེ་ལྟ་བུ་དེ་དག་ཀུན་དུ་གདའ་ལགས། </s>
    <s id="680:2">དེ་སྐད་ཅེས་གསོལ་པ་དང་། </s>
    <s id="680:3">བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="681">
    <s id="681:1">ཤ་ར་དྭ་ཏིའི་བུ་ཁྱོད་ཀྱིས་དེ་བཞིན་གཤེགས་པ་ལ་དོན་དེ་དྲི་བར་སེམས་པ་ནི་ལེགས་སོ་ལེགས་སོ། །</s>
  </p>
  <p id="682">
    <s id="682:1">ཤ་ར་དྭ་ཏིའི་བུ་དེ་བཞིན་གཤེགས་པའི་མཐུ་ཁོ་ནས་ཁྱོད་ཀྱི་སྤོབས་པ་དེ་ཡང་སྐྱེས་པ་ཡིན་ཏེ། </s>
  </p>
  <p id="683">
    <s id="683:1">ཤ་ར་དྭ་ཏིའི་བུ་དེའི་ཕྱིར་ཉོན་ཅིག་དང་ངས་ཁྱོད་ལ་བཤད་དོ། །</s>
  </p>
  <p id="684">
    <s id="684:1">བྱང་ཆུབ་སེམས་དཔའ་སེམས་<ref folio="F.32.b"/>དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་སངས་རྒྱས་བཅོམ་ལྡན་འདས་བྱང་ཆུབ་མངོན་པར་རྫོགས་པར་སངས་རྒྱས་ཏེ། </s>
  </p>
  <p id="685">
    <s id="685:1">བྱང་ཆུབ་ཀྱི་སྙིང་པོ་དམ་པ་ན་བཞུགས་པ་ཇི་སྙེད་བྱུང་བ་ལ། སྔོན་ཐོག་མར་ཆོས་བསྐུལ་བ་བྱས་ཤིང་གསོལ་བ་བྱས་ཏེ། </s>
  </p>
  <p id="686">
    <s id="686:1">འདིས་སྔོན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཚོགས་ཀྱི་དགེ་བའི་རྩ་བ་དག་བསྐྱེད་དེ། </s>
  </p>
  <p id="687">
    <s id="687:1">དེ་དག་གི་ཐད་དུ་སོང་ནས་</s>
  </p>
  <p id="688">
    <s id="688:1">ཁ་ཅིག་ལ་ནི་ཚངས་པར་གྱུར་པས་བསྐུལ་བ་བྱས་ཤིང་གསོལ་བ་བཏབ་བོ། །</s>
    <s id="688:2">དེ་དག་གི་ཐད་དུ་སོང་ནས་</s>
  </p>
  <p id="689">
    <s id="689:1">ཁ་ཅིག་ལ་ནི་བརྒྱ་བྱིན་དུ་གྱུར་པ་དང་། ཁ་ཅིག་ལ་ནི་འཁོར་ལོས་སྒྱུར་བར་གྱུར་པ་དང་། ཁ་ཅིག་ལ་ནི་རྒྱལ་པོ་དྲང་སྲོང་དུ་གྱུར་པས་བསྐུལ་བ་བྱས་ཤིང་གསོལ་བ་བཏབ་བོ། །</s>
    <s id="689:2">ཤ་ར་དྭ་ཏིའི་བུ་འདི་ལྟ་སྟེ་དཔེར་ན། </s>
  </p>
  <p id="690">
    <s id="690:1">ང་ཐོག་མར་མངོན་པར་རྫོགས་པར་སངས་རྒྱས་ནས་</s>
    <s id="690:2">ཚངས་པ་ཆེན་པོས་སེམས་ཅན་ལས་ཀྱི་སྒྲིབ་པ་ཆུང་ངུ་དང་ལྡན་པ་དག་མཆིས་ཏེ། </s>
  </p>
  <p id="691">
    <s id="691:1">ཆོས་མ་ཐོས་པ་དག་ལས་ཉམས་ཤིང་བཅོམ་ལྡན་འདས་ཀྱི་བཀའ་བཞིན་དུ་བགྱིད་པར་ཡང་འགྱུར་ན། </s>
  </p>
  <p id="692">
    <s id="692:1">བཅོམ་ལྡན་འདས་ཆོས་བསྟན་དུ་གསོལ། </s>
  </p>
  <p id="693">
    <s id="693:1">བདེ་བར་གཤེགས་པ་ཆོས་བསྟན་དུ་གསོལ་ཞེས་ཆོས་ཀྱི་འཁོར་ལོ་རབ་ཏུ་བསྐོར་བའི་ཕྱིར་བསྐུལ་ཅིང་གསོལ་བ་བཏབ་པ་དེ་བཞིན་དུ། </s>
    <s id="693:2">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་སངས་རྒྱས་བཅོམ་ལྡན་འདས་ཇི་སྙེད་བྱུང་བ་ལ་བཅོམ་ལྡན་འདས་ཆོས་བསྟན་དུ་གསོལ། </s>
  </p>
  <p id="694">
    <s id="694:1">བཅོམ་ལྡན་འདས་ཆོས་ཀྱི་འཁོར་ལོ་བསྐོར་དུ་གསོལ་ཞེས་བསྐུལ་ཅིང་གསོལ་བ་བཏབ་བོ། །</s>
    <s id="694:2">འདིས་དགེ་བའི་རྩ་བ་གང་དག་བསགས་པ་དེ་དག་ཆོས་ཀྱི་འཁོར་ལོ་བསྐོར་བར་གསོལ་བ་གདབ་པ་མ་གཏོགས་པར་གང་དུ་ཡང་ཡོངས་སུ་མ་བསྔོས་ཏེ</s>
  </p>
  <p id="695">
    <s id="695:1">ཤ་ར་དྭ་ཏིའི་བུ་དེའི་ཕྱིར་དོན་དེ་རབ་ཏུ་གྲུབ་པར་བྱ་བའི་ཕྱིར་ཁྱོད་ལ་དཔེ་བྱ་སྟེ། </s>
  </p>
  <p id="696">
    <s id="696:1">ཤ་ར་དྭ་ཏིའི་བུ་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་དེ་ནི་གདན་ཟླ་བ་ཐེར་འབུམ་དང་། ཉི་མ་ཐེར་འབུམ་རྒྱུ་ཞིང་གླིང་ཆེན་པོ་བཞི་པའི་འཁོར་རྒྱ་མཚོ་ཆེན་པོ་ཐེར་འབུམ་ཕྲག་བཞི་དང་། གླིང་བཞི་པ་ཐེར་འབུམ་ཕྲག་བཞི་དང་། གླིང་<ref folio="F.33.a"/>ཁྲག་ཁྲིག་ཕྲག་བདུན་ཅུ་དང་། འཁོར་རིའི་རྒྱལ་པོ་རི་རབ་ཐེར་འབུམ་དང་། ནང་གི་ཁོར་ཡུག་ཐེར་འབུམ་ཡོད་པ་སྟེ། </s>
  </p>
  <p id="697">
    <s id="697:1">ཤ་ར་དྭ་ཏིའི་བུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་ནི་ཡོངས་སུ་བརྟག་པ་བཟུང་ན་འདི་ལྟ་སྟེ། </s>
  </p>
  <p id="698">
    <s id="698:1">དཔེར་ན་རྒྱ་མཚོ་ཆེན་པོ་དཔག་ཚད་བརྒྱད་ཁྲི་བཞི་སྟོང་དང་ལྡན་པ་བཞིན་དུ་འཕང་དུའང་དེ་ཙམ་དུ་གྱུར་ལ། </s>
    <s id="698:2">ཤ་ར་དྭ་ཏིའི་བུ་དེ་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་ཡུངས་འབྲུས་གང་བར་གྱུར་ཏེ</s>
  </p>
  <p id="699">
    <s id="699:1">དེ་ལ་སྟོབས་དང་ལྡན་ཞིང་མཐུ་དང་བརྩོན་འགྲུས་ཐོབ་པའི་མི་ལ་ལ་ཞིག་བྱུང་ལ། </s>
    <s id="699:2">དེས་ཡུངས་འབྲུའི་ཕུང་པོ་ཆེན་པོ་དེ་ལས་སྤར་གང་བླངས་ནས་</s>
  </p>
  <p id="700">
    <s id="700:1">ཕྱོགས་བཞིར་གཏོར་ཏེ</s>
  </p>
  <p id="701">
    <s id="701:1">དེ་ཡང་རླུང་གིས་མངོན་པར་དེད་ལ། </s>
    <s id="701:2">གང་ཡུངས་འབྲུ་རེ་རེ་ནས་བླངས་ཏེ་འཇིག་རྟེན་གྱི་ཁམས་རེ་རེར་འཕངས་ན། </s>
  </p>
  <p id="702">
    <s id="702:1">ཤ་ར་དྭ་ཏིའི་བུ་འདི་ཇི་སྙམ་དུ་སེམས། </s>
    <s id="702:2">ཡུངས་ཀར་གྱི་འབྲུ་རེ་རེས་བཟུང་བའི་འཇིག་རྟེན་གྱི་ཁམས་དེ་དག་ཇི་སྙེད་དུ་འགྱུར། </s>
  </p>
  <p id="703">
    <s id="703:1">དེ་སྐད་ཅེས་བཀའ་སྩལ་པ་དང་། </s>
    <s id="703:2">བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="704">
    <s id="704:1">བཅོམ་ལྡན་འདས་དཔག་ཏུ་མ་མཆིས་ལགས་སོ། །</s>
    <s id="704:2">བདེ་བར་གཤེགས་པ་དཔག་ཏུ་མ་མཆིས་ལགས་སོ། །</s>
    <s id="704:3">བཀའ་སྩལ་པ། </s>
    <s id="704:4">ཤ་ར་དྭ་ཏིའི་བུ་ཁྱོད་མོས་པར་བྱ། </s>
  </p>
  <p id="705">
    <s id="705:1">ཁོང་དུ་ཆུད་པར་བྱ་སྟེ། </s>
  </p>
  <p id="706">
    <s id="706:1">ཤ་ར་དྭ་ཏིའི་བུ་ཡུངས་འབྲུས་ཡོངས་སུ་ཟིན་པའི་འཇིག་རྟེན་གྱི་ཁམས་ཇི་སྙེད་ཡོད་པ་དེ་དག་ཐམས་ཅད་གྲོང་ཁྱེར་ཆེན་པོ་གཅིག་ཏུ་གྱུར་ལ། </s>
    <s id="706:2">གྲོང་ཁྱེར་ཆེན་པོ་དེའི་ཆུ་ཞེང་དུ་ཇི་ཙམ་དུ་གྱུར་པར་འཕང་དུ་འང་དེ་ཙམ་དུ་གྱུར་ཏེ</s>
  </p>
  <p id="707">
    <s id="707:1">དེའི་རབ་སྲ་ཞིང་བརྟན་ཏེ་མི་ཕྱེད་ལ་མི་ཤིགས་པ་དག་ཀྱང་དེ་ཙམ་དུ་གྱུར་ལ། </s>
    <s id="707:2">ཤ་ར་དྭ་ཏིའི་བུ་གྲོང་ཁྱེར་ཆེན་པོ་དེ་ཡང་འདི་ལྟ་སྟེ་དཔེར་ན། </s>
  </p>
  <p id="708">
    <s id="708:1">འབྲུའི་སྣོད་བྱུར་བུར་གྱུར་པ་བཞིན་དུ་བྱེ་མས་གང་བར་གྱུར་ན། </s>
  </p>
  <p id="709">
    <s id="709:1">ཤ་ར་དྭ་ཏིའི་བུ་འདི་ཇི་སྙམ་དུ་སེམས། </s>
    <s id="709:2">བྱེ་མའི་ཕུང་པོ་དེ་དག་ཇི་ཙམ་དུ་འགྱུར། </s>
  </p>
  <p id="710">
    <s id="710:1">གསོལ་པ། </s>
    <s id="710:2">བཅོམ་ལྡན་འདས་དཔག་ཏུ་མ་མཆིས་ལགས་སོ། །</s>
    <s id="710:3">བདེ་བར་གཤེགས་པ་གྲངས་མ་མཆིས་ལགས་སོ། །</s>
    <s id="710:4">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="710:5">ཤ་ར་དྭ་ཏིའི་བུ་ཁྱོད་མོས་པར་བྱ། </s>
  </p>
  <p id="711">
    <s id="711:1"><ref folio="F.33.b"/>ཁོང་དུ་ཆུད་པར་བྱ་སྟེ། </s>
  </p>
  <p id="712">
    <s id="712:1">རྩིས་མཁན་ནམ། རྩིས་མཁན་ཆེན་པོ་དག་གིས་བྱེ་མའི་ཕུང་པོ་དག་གི་ཚད་གཟུང་བར་ནི་ནུས་ཀྱང་སྲིད་ཀྱི། </s>
    <s id="712:2">བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་ཐོག་མ་མངོན་པར་རྫོགས་པར་སངས་རྒྱས་ཏེ་བྱང་ཆུབ་ཀྱི་སྙིང་པོ་དམ་པ་ན་བཞུགས་པ་གང་དག་མཉེས་པར་བྱས་ནས</s>
  </p>
  <p id="713">
    <s id="713:1">བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་དུ་གསོལ་ཞེས་བསྐུལ་ཅིང་གསོལ་བ་བཏབ་པའི་དེ་བཞིན་གཤེགས་པ་དེ་དག་གི་ཚད་གཟུང་བར་ནི་མི་ནུས་སོ། །</s>
  </p>
  <p id="714">
    <s id="714:1">དེ་བས་ཆེས་མང་བའི་སངས་རྒྱས་བཅོམ་ལྡན་འདས་རྣམས་ལ་རིན་པོ་ཆེ་སྣ་བདུན་ལས་བྱས་པའི་ཆོས་ཀྱི་འཁོར་ལོ་དག་བྱས་ཏེ་</s>
  </p>
  <p id="715">
    <s id="715:1">ཕུལ་བ་དང་། </s>
    <s id="715:2">དེ་བས་ཆེས་མང་བའི་སངས་རྒྱས་བཅོམ་ལྡན་འདས་རྣམས་ལ་མེ་ཏོག་གི་འཁོར་ལོ་དག་དང་། སྤོས་ཀྱི་འཁོར་ལོ་དག་ཕུལ་བ་ཡང་རེ་ཞིག་བླ་ན་</s>
  </p>
  <p id="716">
    <s id="716:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་མ་བསྔོས་ན</s>
  </p>
  <p id="717">
    <s id="717:1">སངས་རྒྱས་བཅོམ་ལྡན་འདས་དག་ལ་གསེར་དངུལ་དང་། ཤིང་ལས་བྱས་པ་རྣམ་པ་སྣ་ཚོགས་ཀྱིས་ཤིན་ཏུ་བརྒྱན་པའི་འཁོར་ལོ་གཞན་དག་ཕུལ་བ་ལྟ་ཅི་སྨོས་ཏེ་འདི་ལྟ་སྟེ། </s>
  </p>
  <p id="718">
    <s id="718:1">སངས་རྒྱས་བཅོམ་ལྡན་འདས་དག་ལ་དེ་དག་དབུལ་བ་ན་ཆོས་ཀྱི་འཁོར་ལོ་བསྐོར་བར་བྱ་བའི་ཕྱིར་དང་། ཡང་དང་ཡང་དུ་གསོལ་བ་གདབ་པའི་ཕྱིར་ཡོངས་སུ་བསྔོས་སོ། །</s>
  </p>
  <p id="719">
    <s id="719:1">དེའི་འོག་ཏུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རབ་ཀྱི་རྩལ་གྱིས་རྣམ་པར་གནོན་པའི་ཁྱུ་མཆོག་རྒྱལ་པོ་ཞེས་བྱ་བ་འཇིག་རྟེན་དུ་བྱུང་ངོ་། །</s>
  </p>
  <p id="720">
    <s id="720:1">དེའི་ཚེ་རྒྱལ་པོ་རྣམ་པར་བསྒྲགས་པའི་སྟོབས་ཀྱིས་འབར་བ་ཞེས་བྱ་བ་ཞིག་བྱུང་སྟེ། </s>
  </p>
  <p id="721">
    <s id="721:1">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་མིའི་སྐྱེ་དགུའི་འཁོར་ལོས་སྒྱུར་བའི་དབང་ཕྱུག་ལ་དབང་བྱེད་དོ། །</s>
  </p>
  <p id="722">
    <s id="722:1">དེ་གང་གི་ཚེ་བཙུན་མོའི་འཁོར་ཏམ། སྐྱེད་མོས་ཚལ་ན་འདུག་པར་གྱུར་ཀྱང་རུང་སྟེ། </s>
  </p>
  <p id="723">
    <s id="723:1">འདོད་པའི་ཡོན་ཏན་དག་གིས་དགའ་བར་འདོད་དམ། རྩེ་བར་འདོད་དམ། དགའ་མགུར་སྤྱོད་པར་འདོད་ན་</s>
  </p>
  <p id="724">
    <s id="724:1">དེ་ལ་བཙུན་མོའི་འཁོར་དེ་</s>
  </p>
  <p id="725">
    <s id="725:1">གླུ་གར་དང་རོལ་མོ་འདོད་པ་དང་ལྡན་པ་<ref folio="F.34.a"/>དག་བྱེད་ཅིང་། དེའི་ཚེ་དེས་མི་རྟག་པ་དང་། སྡུག་བསྔལ་བ་དང་། བདག་མེད་པའི་སྒྲ་ཐོས་སོ། །</s>
  </p>
  <p id="726">
    <s id="726:1">དེའི་ཚེ་དེ་འདོད་པའི་ཡོན་ཏན་དག་ལས་ཡིད་བྱུང་བར་གྱུར་ཏེ། </s>
  </p>
  <p id="727">
    <s id="727:1">མ་ཆགས་པའི་ཡིད་དང་། སྐྲག་པའི་ཡིད་དང་། སྐྱོ་བའི་ཡིད་དང་ལྡན་པས་དེ་བཞིན་གཤེགས་པ་རབ་ཀྱི་རྩལ་གྱིས་རྣམ་པར་གནོན་པ་ག་ལ་བ་དེར་སོང་སྟེ་</s>
  </p>
  <p id="728">
    <s id="728:1">ཕྱིན་ནས་</s>
  </p>
  <p id="729">
    <s id="729:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ་</s>
  </p>
  <p id="730">
    <s id="730:1">ཕྱོགས་གཅིག་ཏུ་འདུག་པ་དང་། འོངས་པ་དེ་ལ་བཅོམ་ལྡན་འདས་དེས་སྔོན་གྱི་དགེ་བའི་རྩ་བ་གླེང་བ་མཛད་དེ</s>
  </p>
  <p id="731">
    <s id="731:1">དེས་དེ་ཐོས་ནས་འདི་སྙམ་དུ་སེམས་ཏེ། </s>
  </p>
  <p id="732">
    <s id="732:1">དེ་བཞིན་གཤེགས་པ་དེ་ནི་འདི་ལྟར་སྒྲིབ་པ་མི་མངའ་བའི་ཡེ་ཤེས་གཟིགས་པ་དང་ལྡན་ཏེ། </s>
  </p>
  <p id="733">
    <s id="733:1">བཅོམ་ལྡན་འདས་དེ་ནི་དུས་དེ་སྲིད་འདས་ཀྱང་དགེ་བའི་རྩ་བ་དག་ཐུགས་སུ་ཆུད་ཀྱི། </s>
    <s id="733:2">བདག་གིས་ནི་དེ་ལས་དགེ་བའི་རྩ་བ་གཅིག་ཀྱང་མི་ཤེས་སོ་སྙམ་མོ། །</s>
  </p>
  <p id="734">
    <s id="734:1">འདི་ལྟ་སྟེ། </s>
    <s id="734:2">སངས་རྒྱས་བཅོམ་ལྡན་འདས་དེ་སྙེད་ལ། འདོད་པའི་ཡོན་ཏན་གྱི་སྦག་པས་སྦགས་པ། རྒྱལ་སྲིད་ཀྱི་སྦག་པས་སྦགས་པ། དབང་ཕྱུག་གིས་སྦགས་པ་བདག་གིས་དགེ་བའི་རྩ་བ་དག་བྱས་ཤིང་བྱས་ནས་</s>
  </p>
  <p id="735">
    <s id="735:1">ཀྱང་མངོན་པར་མི་ཤེས་ལ། </s>
    <s id="735:2">བྱང་ཆུབ་ཏུ་ཡང་ཡོངས་སུ་མ་བསྔོས་སུ་ཟིན་ཀྱང་གང་ད་ལྟར་བདག་དགེ་བའི་རྩ་བ་གང་ངེས་པར་མངོན་པར་འདུ་བྱེད་པ་དེ་སེམས་ཅན་ཐམས་ཅད་ཀྱི་དོན་དུ་ཡོངས་སུ་བསྔོ་བར་གྱུར་ཅིག །</s>
  </p>
  <p id="736">
    <s id="736:1">གང་དང་གང་དུ་སོ་སོར་སྐྱེ་བ་དང་། གང་དང་གང་དུ་སྐྱེ་བ་དང་། སངས་རྒྱས་ཀྱི་ཞིང་གང་དང་གང་དུ་འགྲོ་བར་གྱུར་པ་ཐམས་ཅད་དུ་སེམས་ཅན་དེ་དག་ལ་རང་རང་གི་སྒྲ་མངོན་པར་བརྗོད་པས་སྒྲ་འབྱིན་པར་གྱུར་ཅིག །</s>
  </p>
  <p id="737">
    <s id="737:1">དེ་ཐམས་ཅད་ཀྱང་སེམས་ཅན་རྣམས་ཀྱིས་མི་རྟག་པ་དང་། སྡུག་བསྔལ་བ་དང་། བདག་མེད་པའི་སྒྲ་ཐོས་པར་གྱུར་ཅིག །</s>
  </p>
  <p id="738">
    <s id="738:1">འཇིག་རྟེན་གྱི་ཁམས་དེ་དག་ན་རྩྭ་དང་། ནགས་ཚལ་གང་དག་ཡོད་པ་དག་ཐ་ན་སོར་བཞི་ཙམ་པ་དག་ཀྱང་རུང་སྟེ། </s>
  </p>
  <p id="739">
    <s id="739:1">ཐམས་ཅད་ལས་མི་རྟག་པ་དང་། སྡུག་བསྔལ་བ་དང་། བདག་མེད་པའི་སྒྲ་འབྱུང་བར་གྱུར་ཅིག །</s>
  </p>
  <p id="740">
    <s id="740:1">སྒྲ་དེ་ཡང་སེམས་ཅན་ཐམས་ཅད་ཀྱིས་ཐོས་པར་གྱུར་ཅིག །</s>
  </p>
  <p id="741">
    <s id="741:1">ཚོགས་ཀྱི་དགེ་<ref folio="F.34.b"/>བའི་རྩ་བ་དེ་ཐམས་ཅད་ཀྱང་འདི་ལྟ་སྟེ། </s>
  </p>
  <p id="742">
    <s id="742:1">དེ་བཞིན་གཤེགས་པ་རབ་ཀྱི་རྩལ་གྱིས་རྣམ་པར་གནོན་པའི་ཁྱུ་མཆོག་གི་ཡེ་ཤེས་ཇི་འདྲ་བ་དེ་ལྟ་བུའི་ཐེག་པ་ཆེན་པོ་ཐོབ་པར་བྱ་བའི་ཕྱིར་སེམས་ཅན་ཐམས་ཅད་དང་ཐུན་མོང་དུ་བྱའོ་ཞེས་རྒྱལ་པོ་རྣམ་པར་བསྒྲགས་པའི་སྟོབས་ཀྱིས་འབར་བས་དེ་ལྟར་རིག་ནས་</s>
  </p>
  <p id="743">
    <s id="743:1">སྟན་ལས་ལངས་ཏེ་</s>
  </p>
  <p id="744">
    <s id="744:1">བཅོམ་ལྡན་འདས་དེའི་སྤྱན་སྔར་འདུག་ནས་</s>
  </p>
  <p id="745">
    <s id="745:1">འདི་སྐད་ཅེས་གསོལ་ཏོ། །</s>
  </p>
  <p id="746">
    <s id="746:1">བཅོམ་ལྡན་འདས་གང་དུ་བདག་དབང་ཕྱུག་ལ་དབང་བགྱིད་པའི་རྣམ་པར་རྒྱལ་བ་ན་བདག་གི་བདོག་པ་གང་ཅི་ཡང་རུང་། </s>
  </p>
  <p id="747">
    <s id="747:1">དེ་ཐམས་ཅད་སངས་རྒྱས་ལ་སོགས་པ་འཕགས་པའི་དགེ་འདུན་གྱིས་ལོངས་སྤྱད་པའི་སླད་དུ་ཕུལ་ལགས་སོ། །</s>
    <s id="747:2">ཕུལ་ནས་</s>
  </p>
  <p id="748">
    <s id="748:1">ཀྱང་འཁོར་ལོས་སྒྱུར་བའི་རྒྱལ་པོ་རྣམ་པར་བསྒྲགས་པའི་སྟོབས་ཀྱིས་འབར་བ་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ</s>
  </p>
  <p id="749">
    <s id="749:1">དེ་རབ་ཏུ་བྱུང་བར་རིག་ནས་རྒྱལ་པོ་དེའི་དཔུང་གི་ཚོགས་ཡན་ལག་བཞི་པ་ཡང་རྗེས་སུ་རབ་ཏུ་བྱུང་ངོ་། །</s>
  </p>
  <p id="750">
    <s id="750:1">རབ་ཏུ་བྱུང་བར་རིག་ནས་རྒྱལ་པོའི་བཙུན་མོའི་འཁོར་ལས་ཁྲག་ཁྲིག་ཕྲག་བཞི་བཅུ་རབ་ཏུ་བྱུང་ངོ་། །</s>
  </p>
  <p id="751">
    <s id="751:1">དེ་དག་རབ་ཏུ་བྱུང་བར་རིག་ནས་གྲོང་མི་དང་། ཡུལ་མི་དག་ཀྱང་རྗེས་སུ་རབ་ཏུ་བྱུང་ངོ་། །</s>
  </p>
  <p id="752">
    <s id="752:1">ཤ་ར་དྭ་ཏིའི་བུ་མདོར་ན་ཁྲག་ཁྲིག་ཕྲག་བརྒྱད་ཅུ་རྗེས་སུ་རབ་ཏུ་བྱུང་སྟེ། </s>
  </p>
  <p id="753">
    <s id="753:1">དེ་དག་དེ་ལྟར་རབ་ཏུ་བྱུང་མ་ཐག་ཏུ་བརྩོན་འགྲུས་བརྩམས་པས་གནས་སོ། །</s>
  </p>
  <p id="754">
    <s id="754:1">དགེ་བའི་ཆོས་ཡོངས་སུ་ཚོལ་བ་ལ་མངོན་པར་བརྩོན་པས་དེ་དག་རིང་པོ་མ་ཐོགས་པ་ཉིད་དུ་མངོན་པར་ཤེས་པ་ལྔ་སྐྱེས་སོ། །</s>
  </p>
  <p id="755">
    <s id="755:1">དེ་དག་རང་གི་མངོན་པར་ཤེས་པ་དང་། རྫུ་འཕྲུལ་གྱི་སྟོབས་དང་། ལུས་དེ་ཉིད་དང་། སྐྱེ་བ་དེ་ཉིད་ཀྱིས་ཤར་ཕྱོགས་སུ་སངས་རྒྱས་ཀྱི་ཞིང་གང་གའི་ཀླུང་གི་བྱེ་མ་སྙེད་དག་ཏུ་སངས་རྒྱས་བཅོམ་ལྡན་འདས་གང་གཱའི་ཀླུང་གི་བྱེ་མ་སྙེད་དག་ལ་བཅོམ་ལྡན་འདས་ཆོས་བསྟན་དུ་གསོལ། </s>
  </p>
  <p id="756">
    <s id="756:1">བདེ་བར་གཤེགས་པ་ཆོས་བསྟན་དུ་གསོལ་ཞེས་ཆོས་ཀྱི་འཁོར་ལོ་བསྐོར་བར་བསྐུལ་ཅིང་གསོལ་བ་བཏབ་བོ། །</s>
    <s id="756:2">དེ་བཞིན་དུ་ལྷོ་ཕྱོགས་དང་། ནུབ་ཕྱོགས་དང་། བྱང་ཕྱོགས་དང་། སྟེང་གི་ཕྱོགས་དང་། དེ་བཞིན་དུ་འོག་གི་ཕྱོགས་དང་། དེ་བཞིན་དུ་ཕྱོགས་<ref folio="F.35.a"/>མཚམས་རྣམས་སུ་སངས་རྒྱས་ཀྱི་ཞིང་གང་གཱའི་ཀླུང་གི་བྱེ་མ་སྙེད་དག་ཏུ་སངས་རྒྱས་བཅོམ་ལྡན་འདས་གང་གཱའི་ཀླུང་གི་བྱེ་མ་སྙེད་དག་ལ་བཅོམ་ལྡན་འདས་ཆོས་བསྟན་དུ་གསོལ། </s>
  </p>
  <p id="757">
    <s id="757:1">བདེ་བར་གཤེགས་པ་ཆོས་བསྟན་དུ་གསོལ་ཞེས་ཆོས་ཀྱི་འཁོར་ལོ་བསྐོར་བར་བསྐུལ་ཅིང་གསོལ་བ་བཏབ་བོ། </s>
    <s id="757:2">དེ་ཕྱིན་ཆད་བྱང་ཆུབ་སེམས་དཔའ་སེམས་དཔའ་ཆེན་པོ་རྣམ་པར་བསྒྲགས་པའི་སྟོབས་ཀྱིས་འབར་བ་དེ་སངས་རྒྱས་ཀྱི་ཞིང་ཡོངས་སུ་མ་དག་པར་ནམ་ཡང་མ་སྐྱེས་ཤིང་མངལ་དུ་སྐྱེ་བ་ནམ་ཡང་ཡོངས་སུ་མ་བཟུང་ངོ་། །</s>
  </p>
  <p id="758">
    <s id="758:1">སངས་རྒྱས་ཀྱི་ཞིང་གང་དང་གང་དུ་སོང་བའི་སངས་རྒྱས་ཀྱི་ཞིང་དེ་ན་ཡལ་གའམ། འདབ་མའམ། ལོ་མའམ། ཤིང་ལྗོན་པའམ། ནགས་ཚལ་གང་དག་ཡོད་པ་དེ་དག་ཐམས་ཅད་ལས་མི་རྟག་པ་དང་། སྡུག་བསྔལ་བ་དང་། སྟོང་པ་དང་། བདག་མེད་པའི་སྒྲ་དག་གྲག་གོ། །</s>
  </p>
  <p id="759">
    <s id="759:1">འཇིག་རྟེན་གྱི་ཁམས་དེ་དག་ན་སེམས་ཅན་གང་དག་འཁོད་པ་དེ་དག་ཀྱང་དེའི་ཚེ་རང་རང་གི་སྒྲ་རབ་ཏུ་བརྗོད་དེ། </s>
  </p>
  <p id="760">
    <s id="760:1">ཕན་ཚུན་སྒྲ་ཐོས་ཤིང་མི་རྟག་པ་དང་། སྡུག་བསྔལ་བ་དང་། བདག་མེད་པའི་སྒྲ་ཐོས་སོ། །</s>
  </p>
  <p id="761">
    <s id="761:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་དེ་བཞིན་གཤེགས་པ་རབ་ཀྱི་རྩལ་གྱིས་རྣམ་པར་གནོན་པའི་ཁྱུ་མཆོག་རྒྱལ་པོ་དེ་ལས་སྔོན་གྱི་ཚོགས་ཀྱི་དགེ་བའི་རྩ་བ་ཐོས་ནས་</s>
  </p>
  <p id="762">
    <s id="762:1">ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ</s>
  </p>
  <p id="763">
    <s id="763:1">དགེ་བའི་རྩ་བ་དེ་ཡང་སེམས་ཅན་ཐམས་ཅད་དང་ཐུན་མོང་དུ་བྱས་ནས་</s>
  </p>
  <p id="764">
    <s id="764:1">བླ་ན་</s>
  </p>
  <p id="765">
    <s id="765:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོས་ཤིང་ལུས་ཐོབ་པ་དེས་ཀྱང་མངོན་པར་ཤེས་པ་རྣམས་སོ་སོར་ཐོབ་ལ། ཏིང་ངེ་འཛིན་གྱི་སྟོབས་བསྐྱེད་པས་ཀྱང་ཤར་ཕྱོགས་སུ་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་དག་ཏུ་སོང་ནས</s>
  </p>
  <p id="766">
    <s id="766:1">སངས་རྒྱས་བཅོམ་ལྡན་འདས་བྱང་ཆུབ་ཀྱི་སྙིང་པོ་དམ་པ་ན་བཞུགས་པ་གང་གཱའི་ཀླུང་གི་བྱེ་མ་སྙེད་དག་ལ་ཆོས་ཀྱི་འཁོར་ལོ་བསྐོར་བར་བསྐུལ་ཅིང་གསོལ་བ་བཏབ་ལ། </s>
    <s id="766:2">དེ་བཞིན་དུ་ཕྱོགས་བཅུ་ཐམས་ཅད་དུ་སོང་ནས་</s>
  </p>
  <p id="767">
    <s id="767:1">རྒྱས་པར་བྱས་པའི་འཁོར་ལོས་སྒྱུར་བའི་རྒྱལ་པོ་རྣམ་པར་བསྒྲགས་པའི་སྟོབས་ཀྱིས་འབར་བ་ཞེས་<ref folio="F.35.b"/>བྱ་བ་དེ་གཞན་ཞིག་ཡིན་པ་སྙམ་དུ་སེམས་ན། </s>
  </p>
  <p id="768">
    <s id="768:1">ཤ་ར་དྭ་ཏིའི་བུ་ཁྱོད་ཀྱིས་དེ་ལྟར་བལྟ་བར་མི་བྱ་སྟེ། </s>
  </p>
  <p id="769">
    <s id="769:1">ཤ་ར་དྭ་ཏིའི་བུ་དེ་ནི་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་འདི་ཡིན་ནོ། །</s>
  </p>
  <p id="770">
    <s id="770:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་ག་ལ་བ་དང་། འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་སོང་སྟེ་</s>
  </p>
  <p id="771">
    <s id="771:1">ཕྱིན་ནས</s>
  </p>
  <p id="772">
    <s id="772:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="773">
    <s id="773:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་འདི་སྐད་ཅེས་གསོལ་ཏོ། །</s>
  </p>
  <p id="774">
    <s id="774:1">བཅོམ་ལྡན་འདས་དེ་བཞིན་གཤེགས་པ་མཚན་མ་མེད་པའི་ང་རོ་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ཞིང་། </s>
    <s id="774:2">བཅོམ་ལྡན་འདས་དེས་པད་མ་ཆེན་པོ་འདི་ཡང་བསྐུར་བ་ལགས་ན་བཅོམ་ལྡན་འདས་བཞེས་སུ་གསོལ། </s>
  </p>
  <p id="775">
    <s id="775:1">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ལས་པད་མ་ཆེན་པོ་དེ་བཞེས་ཏེ། </s>
  </p>
  <p id="776">
    <s id="776:1">བཞེས་ནས་ཀྱང་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="777">
    <s id="777:1">རིགས་ཀྱི་བུ་ཅི་སངས་རྒྱས་ཀྱི་ཞིང་དེ་ན་བཅོམ་ལྡན་འདས་དེ་བཞིན་གཤེགས་པ་མཚན་མ་མེད་པའི་ང་རོ་དེ་སྟོབས་དང་ལྡན་ནམ། བསྙུན་མི་མངའ་འམ། འགྱུར་བ་མི་མངའ་འམ། བདེ་བར་རེག་པ་ལ་གནས་སམ། </s>
    <s id="777:2">བཅོམ་ལྡན་འདས་དེ་བཞིན་གཤེགས་པ་མཚན་མ་མེད་པའི་ང་རོ་དེ་སྟོབས་དང་ལྡན་ཞིང་བསྙུན་མི་མངའ་ལ་འགྱུར་བ་མི་མངའ་སྟེ</s>
  </p>
  <p id="778">
    <s id="778:1">བདེ་བར་རེག་པ་ལ་གནས་ལགས་སོ། །</s>
    <s id="778:2">དེ་ཅིའི་སླད་དུ་ཞེ་ན། </s>
  </p>
  <p id="779">
    <s id="779:1">བཅོམ་ལྡན་འདས་སངས་རྒྱས་ཀྱི་ཞིང་དེར་ནི་འདི་ལྟ་<ref folio="F.36.a"/>སྟེ། </s>
  </p>
  <p id="780">
    <s id="780:1">གསུམ་ཡོངས་སུ་དག་པ་དང་ལྡན་པའི་སེམས་ཅན་ཡོངས་སུ་དག་པ་དག་འདུས་ལགས་ཏེ། </s>
  </p>
  <p id="781">
    <s id="781:1">གསུམ་པོ་གང་ཞེ་ན། </s>
    <s id="781:2">བདེན་པར་ཡོངས་སུ་བསྔོ་བའི་ཕྱིར་དགེ་བའི་རྩ་བ་ཡོངས་སུ་དག་པ་དང་། སྨོན་ལམ་གྱིས་ཚུལ་ཁྲིམས་ཚད་མ་མཆིས་པ་ཡོངས་སུ་དག་པ་དང་། ཆོས་ཐམས་ཅད་མི་དམིགས་པའི་ལྷག་མཐོང་གིས་ཡོངས་སུ་བསྔོ་བའི་ཕྱིར་ལྟ་བ་ཚད་མ་མཆིས་པ་ཡོངས་སུ་དག་པའོ། །</s>
  </p>
  <p id="782">
    <s id="782:1">བཅོམ་ལྡན་འདས་སངས་རྒྱས་ཀྱི་ཞིང་དེ་ན་ཚུལ་ཁྲིམས་ཉམས་པའམ། ལྟ་བ་ཉམས་པའམ། ཆོ་ག་ཉམས་པའི་སེམས་ཅན་གང་ཡང་མ་མཆིས་ལགས་སོ། །</s>
    <s id="782:2">བཅོམ་ལྡན་འདས་སངས་རྒྱས་ཀྱི་ཞིང་དེ་ན་ཉམས་པ་གསུམ་པོ་དག་གི་མིང་ཡང་མི་གདའ་ལགས་སོ། །</s>
    <s id="782:3">བཅོམ་ལྡན་འདས་འཇིག་རྟེན་གྱི་ཁམས་དེ་ལས་བརྩམས་ན་</s>
  </p>
  <p id="783">
    <s id="783:1">མི་མཇེད་ཀྱི་འཇིག་རྟེན་གྱི་ཁམས་འདི་ནི་དགུམ་པའི་རིབ་མ་དང་འདྲ་སྟེ</s>
  </p>
  <p id="784">
    <s id="784:1">གཅིག་ལ་གཅིག་འགུམས་པར་བགྱིད་པ་ལགས་ཀྱིས། </s>
    <s id="784:2">བཅོམ་ལྡན་འདས་ཚུར་གཤེགས་འཇིག་རྟེན་གྱི་ཁམས་དེར་གཤེགས་སོ། །</s>
  </p>
  <p id="785">
    <s id="785:1">དེ་སྐད་ཅེས་གསོལ་པ་དང་། </s>
    <s id="785:2">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="786">
    <s id="786:1">རིགས་ཀྱི་བུ་འཇིག་རྟེན་གྱི་ཁམས་དེར་ཅི་ཞིག་བྱ་སྟེ། </s>
  </p>
  <p id="787">
    <s id="787:1">འཇིག་རྟེན་གྱི་ཁམས་མི་མཇེད་འདི་ཉིད་དུ་སེམས་ཅན་རྣམས་ལ་ཆོས་བསྟན་པས་ཆོག་གོ། །</s>
  </p>
  <p id="788">
    <s id="788:1">བཅོམ་ལྡན་འདས་ལ་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་ལན་གཉིས་སུ་ཡང་འདི་སྐད་ཅེས་གསོལ་ཏོ། །</s>
  </p>
  <p id="789">
    <s id="789:1">བཅོམ་ལྡན་འདས་ཚུར་གཤེགས་འཇིག་རྟེན་གྱི་ཁམས་དེར་གཤེགས་སོ། །</s>
  </p>
  <p id="790">
    <s id="790:1">འཇིག་རྟེན་གྱི་ཁམས་དེར་གལ་ཏེ་བཅོམ་ལྡན་འདས་མི་གཤེགས་ན་</s>
  </p>
  <p id="791">
    <s id="791:1">ནི་བདག་གིས་རང་གི་རྫུ་འཕྲུལ་གྱི་སྟོབས་དང་། སེམས་ཀྱི་སྨོན་ལམ་གྱི་མཐུས་འཇིག་རྟེན་གྱིས་ཁམས་འདི་སུག་པར་བཞག་སྟེ</s>
  </p>
  <p id="792">
    <s id="792:1">ནམ་མཁའ་ལས་འཇིག་རྟེན་གྱི་ཁམས་དེར་གཞག་པར་བགྱིའོ། །</s>
  </p>
  <p id="793">
    <s id="793:1">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བའི་མཐུ་<ref folio="F.36.b"/>ཡང་དག་པར་བསྟན་པའི་ཕྱིར་དང་། སེམས་ཅན་རྣམས་ཀྱི་དགེ་བའི་རྩ་བ་ཡང་དག་པར་བསྐྱེད་པའི་ཕྱིར་དང་། ཡིད་དང་བར་བྱ་བའི་ཕྱིར་བཏང་སྙོམས་སུ་མཛད་དོ། །</s>
  </p>
  <p id="794">
    <s id="794:1">དེ་ནས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་འདི་ལྟ་སྟེ། </s>
  </p>
  <p id="795">
    <s id="795:1">དཔེར་ན་རྫ་མཁན་ནམ། རྫ་མཁན་གྱི་སློབ་མ་མཁས་པ་ཞིག་གིས་རྫ་མཁན་གྱི་འཕང་ལོ་ལ་དབྱུག་གུས་བཙུགས་པ་འཁོར་བར་བྱེད་ཅིང་། མིག་ཀྱང་སྦྲིད་པར་བྱེད་པ་དེ་བཞིན་དུ་དེའི་ཚེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་ཡོངས་སུ་བསྒྱུར་ནས་</s>
  </p>
  <p id="796">
    <s id="796:1">མངོན་པར་བཏེག་གོ། །</s>
  </p>
  <p id="797">
    <s id="797:1">དེ་ནས་འཇིག་རྟེན་གྱི་ཁམས་དེ་མངོན་པར་བཏེག་ཅིང་ཀུན་ཏུ་འཁྲུགས་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="798">
    <s id="798:1">བཅོམ་ལྡན་འདས་འཇིག་རྟེན་གྱི་ཁམས་འདི་ཁྲིད་ལགས་སོ། །</s>
    <s id="798:2">བདེ་བར་གཤེགས་པ་འཇིག་རྟེན་གྱི་ཁམས་འདི་ཁྲིད་ལགས་སོ། །</s>
    <s id="798:3">དེ་ནས་བཅོམ་ལྡན་འདས་ཀྱིས་རྣར་སྙན་པ་དང་། སྙན་ཅིང་འཇེབས་པ་དང་། དགའ་བར་བྱེད་པ་དང་། མཉན་པར་འོས་པ་དང་། ཡིད་དུ་འོང་བ་དང་། ཕོ་བྲང་འཁོར་སྐྱོང་གི་སྐད་དང་། སྐྱེ་བོ་མང་པོ་དགའ་བ་དང་། ཟབ་པ་དང་། མ་ཚང་བ་མེད་པ་དང་། ཤིན་ཏུ་རྣམ་པར་རིག་པར་བྱེད་པ་ཡེ་ཤེས་ཀྱི་རྗེས་སུ་འཇུག་པའི་ཚིག་གིས་ཚེ་དང་ལྡན་པ་ཤ་ར་དྭ་ཏིའི་བུ་ལ་བཀའ་སྩལ་པ། </s>
    <s id="798:4">ཤ་ར་དྭ་ཏིའི་བུ་འདི་ལ་ང་ལ་དབང་མེད་དོ་ཞེས་དེ་སྐད་ཅེས་བཀའ་སྩལ་ནས</s>
  </p>
  <p id="799">
    <s id="799:1">བཅོམ་ལྡན་འདས་ཀྱིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་གོ་བར་མཛད་དོ། །</s>
  </p>
  <p id="800">
    <s id="800:1">དེ་ལྟར་དེའི་ཚེ་སེམས་ཅན་གང་དག་འཇིག་ཚོགས་ལ་ལྟ་བ་ཀུན་ཏུ་ཆགས་པ་དང་། འཇིག་ཚོགས་ལ་ལྟ་བ་ལ་གནས་པ་དང་། འཇིག་ཚོགས་ལ་རྟེན་པ་དེ་དག་ཐམས་ཅད་དེའི་ཚེ་སྐྱོ་བར་གྱུར་ཅིང་སྐྱོ་བ་ཐོབ་བོ། །</s>
    <s id="800:2">དེ་ལྟར་འཁོར་བཞི་པོ་དག་གིས་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བྱང་ཆུབ་སེམས་དཔས་ཡོངས་སུ་བསྐོར་ཅིང་ཆོས་སྟོན་པ་འཁོར་ལོས་སྒྱུར་བའི་རྒྱལ་པོ་བཞིན་དུ་ཆོས་ཀྱི་གདན་ལ་<ref folio="F.37.a"/>བཞུགས་ཤིང་ཆོས་སྟོན་པ། མི་མཇེད་ཀྱི་བདག་པོ་ཚངས་པ་བཞིན་དུ་ཚངས་པས་ཡོངས་སུ་བསྐོར་ཏེ་</s>
  </p>
  <p id="801">
    <s id="801:1">ཚངས་པའི་གདན་ལ་བཞུགས་ཤིང་ཆོས་སྟོན་པ་མཐོང་ངོ་། །</s>
  </p>
  <p id="802">
    <s id="802:1">དེ་ནས་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་སངས་རྒྱས་ཀྱི་ཞིང་གཞན་ཡང་ཡང་དག་པར་བསྟན་པ་བྱས་སོ། །</s>
  </p>
  <p id="803">
    <s id="803:1">དེ་ནས་བཅོམ་ལྡན་འདས་ཀྱིས་ཇི་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་པས་རླུང་གི་དཀྱིལ་འཁོར་ཆེན་པོ་མངོན་པར་སྤྲུལ་པ་མཛད་པ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ། །</s>
  </p>
  <p id="804">
    <s id="804:1">ཅི་ནས་སངས་རྒྱས་ཀྱི་ཞིང་དེ་དག་ཕན་ཚུན་ཐུག་པར་མཛད་དོ། །</s>
  </p>
  <p id="805">
    <s id="805:1">འཇིག་རྟེན་གྱི་ཁམས་དེ་དག་ཀྱང་ཁོང་སྟོང་དུ་གྱུར་ཅིང་བུ་ག་བྱུང་བར་གྱུར་ཏེ། </s>
  </p>
  <p id="806">
    <s id="806:1">སོ་སོར་ཞིག་ཅིང་རབ་ཏུ་རྣམ་པར་ཞིག་གོ། །</s>
  </p>
  <p id="807">
    <s id="807:1">དེ་ལྟར་དེའི་ཚེ་དེ་བཞིན་གཤེགས་པའི་ཆོ་འཕྲུལ་ཆེན་པོ་དེ་ལྟ་བུ་དེ་ཡང་དག་པར་བསྟན་པ་ན་འཇིག་རྟེན་གྱི་ཁམས་འདི་ན་གང་དག་ལྟ་བའི་འདུ་ཤེས་ཅན། རྟག་པ་དང་ཐེར་ཟུག་གི་འདུ་ཤེས་ཅན་ཚངས་པའམ། ཚངས་པ་ཆེན་པོ་དེ་དག་ནི་རང་རང་གི་ཚངས་པའི་གནས་ཞིག་ཅིང་། རབ་ཏུ་རྣམ་པར་ཞིག་ལ་འདི་ལྟ་སྟེ། </s>
  </p>
  <p id="808">
    <s id="808:1">དཔེར་ན་ཆུའི་ཕུང་པོ་ཆེན་པོས་དབུ་བ་རྡོས་པ་ཆེན་པོ་བསྐྱེད་ན་</s>
  </p>
  <p id="809">
    <s id="809:1">མངོན་པར་འཇིག་པ་དང་། རླུང་གི་ཕུང་པོ་ཆེན་པོས་གཏོར་ན་</s>
  </p>
  <p id="810">
    <s id="810:1">རྡུལ་དུ་འགྱུར་ཞིང་རབ་ཏུ་འཇིག་པ་དེ་བཞིན་དུ་</s>
    <s id="810:2">ཚངས་པ་དེ་དག་རང་རང་གི་གནས་སུ་དོང་ནས་</s>
  </p>
  <p id="811">
    <s id="811:1">རྡུལ་དུ་འགྱུར་ཞིང་འཇིག་པ་དག་མཐོང་ངོ་། །</s>
  </p>
  <p id="812">
    <s id="812:1">མཐོང་ནས་ཀྱང་ཤས་ཆེར་སྐྱོ་བར་གྱུར་ཏོ། །</s>
  </p>
  <p id="813">
    <s id="813:1">དེ་དག་སྐྱོ་བར་གྱུར་ནས་བཅོམ་ལྡན་འདས་ཉག་གཅིག་ལ་ཕྱག་འཚལ་ཞིང་འཁོད་དོ། །</s>
  </p>
  <p id="814">
    <s id="814:1">དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="815">
    <s id="815:1">ཤ་ར་དྭ་ཏིའི་བུ་ངས་སྔོན་ཡང་བསྟན་པ་ཡིན་ལ། ད་ཡང་བསྟན་པར་བྱ་སྟེ། </s>
  </p>
  <p id="816">
    <s id="816:1">ཤ་ར་དྭ་ཏིའི་བུ་ཀྱེ་མ་འཇིག་རྟེན་གནས་པ་འདི་ནི་ཡོངས་སུ་སྦག་པས་ཡོངས་སུ་སྦགས་པའོ། །</s>
  </p>
  <p id="817">
    <s id="817:1">ཤ་ར་དྭ་ཏིའི་བུ་ཀྱེ་མ་འཇིག་རྟེན་གནས་པ་འདི་ནི་སྙིང་པོ་མེད་པ་ཉིད་ཀྱི་ཕྱིར་དང་། སྒྱུ་མ་ལྟ་བུའི་ཕྱིར་དབུ་བ་<ref folio="F.37.b"/>རྡོས་པ་ལྟ་བུར་གཟུང་དུ་མེད་པའོ། །</s>
  </p>
  <p id="818">
    <s id="818:1">ཤ་ར་དྭ་ཏིའི་བུ་ཀྱེ་མ་འཇིག་རྟེན་གནས་པ་འདི་ནི་ཕྱིན་ཅི་ལོག་ཏུ་ཀུན་བརྟགས་པའི་ཕྱིར་སྒྱུ་མ་ལྟ་བུའོ། །</s>
  </p>
  <p id="819">
    <s id="819:1">ཤ་ར་དྭ་ཏིའི་བུ་ཀྱེ་མ་འཇིག་རྟེན་གནས་པ་འདི་ནི་ནམ་མཁའ་ལ་ཀུན་དུ་རྒྱུག་པའི་ཀུན་དུ་རྟོགས་པས་ཡོངས་སུ་བཅད་པའི་ཕྱིར་སྨིག་རྒྱུ་ལྟ་བུའོ། །</s>
  </p>
  <p id="820">
    <s id="820:1">ཤ་ར་དྭ་ཏིའི་བུ་ཀྱེ་མ་འཇིག་རྟེན་གནས་པ་འདི་ནི་དངོས་པོར་གཟུང་དུ་མེད་པའི་ཕྱིར་མིག་ཡོར་ལྟ་བུའོ། །</s>
  </p>
  <p id="821">
    <s id="821:1">ཤ་ར་དྭ་ཏིའི་བུ་ཀྱེ་མ་འཇིག་རྟེན་གནས་པ་འདི་ནི་ནམ་མཁའི་ཀུན་དུ་རྟོག་པའི་ལས་ཀྱིས་ཀུན་ནས་བསླང་བའི་ཕྱིར་བྲག་ཅ་ལྟ་བུའོ། །</s>
  </p>
  <p id="822">
    <s id="822:1">ཤ་ར་དྭ་ཏིའི་བུ་འཇིག་རྟེན་གནས་པ་འདི་ཇི་ལྟ་བ་བཞིན་དུ་ཤ་ར་དྭ་ཏིའི་བུ་འཇིག་རྟེན་གནས་པ་འདི་ཕྱིན་ཅི་ལོག་ཏུ་དེ་བཞིན་གཤེགས་པས་མངོན་པར་རྫོགས་པར་སངས་རྒྱས་སོ། །</s>
  </p>
  <p id="823">
    <s id="823:1">ཤ་ར་དྭ་ཏིའི་བུ་ཀྱེ་མ་འཇིག་རྟེན་གནས་པ་འདི་ནི་གསོག་ཡིན་ཏེ། </s>
  </p>
  <p id="824">
    <s id="824:1">ཀྱེ་མ་འཇིག་རྟེན་གནས་པ་འདི་ནི་ཆགས་པ་མེད་པར་དེ་བཞིན་གཤེགས་པས་མངོན་པར་རྫོགས་པར་སངས་རྒྱས་སོ། །</s>
  </p>
  <p id="825">
    <s id="825:1">ཤ་ར་དྭ་ཏིའི་བུ་འཇིག་རྟེན་འདི་ནི་རོ་མྱང་བ་མེད་པ་དང་། ཉེས་དམིགས་དང་། ངེས་པར་འབྱུང་བ་མེད་པའི་བར་དུ་ཡང་དག་པ་ཇི་ལྟ་བ་བཞིན་དུ་ངས་མངོན་པར་མཁྱེན་ཏེ། </s>
  </p>
  <p id="826">
    <s id="826:1">དེ་ལྟར་ངས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པར་བདག་ཉིད་མངོན་པར་མཁྱེན་ཏོ། །</s>
  </p>
  <p id="827">
    <s id="827:1">ཤ་ར་དྭ་ཏིའི་བུ་ངས་འཇིག་རྟེན་འདི་ཇི་ལྟ་བ་བཞིན་དུ་མངོན་པར་མཁྱེན་པ་དེ་བཞིན་དུ་འཇིག་རྟེན་ཀུན་འབྱུང་བ་དང་། འཇིག་རྟེན་འགོག་པར་འགྱུར་བའི་ལམ་ཡང་མངོན་པར་མཁྱེན་ཏེ། </s>
  </p>
  <p id="828">
    <s id="828:1">ཤ་ར་དྭ་ཏིའི་བུ་ད་ལྟར་ངས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པར་བདག་ཉིད་མངོན་པར་མཁྱེན་ཏོ། །</s>
  </p>
  <p id="829">
    <s id="829:1">ཤ་ར་དྭ་ཏིའི་བུ་དེ་ལ་འཇིག་རྟེན་གང་ཞེ་ན། </s>
  </p>
  <p id="830">
    <s id="830:1">ཤ་ར་དྭ་ཏིའི་བུ་འཇིག་རྟེན་ཞེས་བྱ་བ་ནི་ཕུང་པོ་ལྔ་དག་གོ། །</s>
  </p>
  <p id="831">
    <s id="831:1">ལྔ་གང་ཞེ་ན། </s>
    <s id="831:2">གཟུགས་ཀྱི་ཕུང་པོ་དང་། ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། རྣམ་པར་ཤེས་པའི་ཕུང་པོའོ། །</s>
  </p>
  <p id="832">
    <s id="832:1">ཤ་ར་དྭ་ཏིའི་བུ་དེ་ལ་གཟུགས་ཀྱི་ཕུང་པོ་གང་ཞེ་ན། </s>
  </p>
  <p id="833">
    <s id="833:1">ཤ་ར་དྭ་ཏིའི་བུ་གཟུགས་ཀྱི་ཕུང་པོ་ནི་དེ་བཞིན་གཤེགས་<ref folio="F.38.a"/>པས་འདས་པ་དང་། མ་འོངས་པ་དང་། ད་ལྟར་བྱུང་བ་སྤངས་པ་སྟེ། </s>
  </p>
  <p id="834">
    <s id="834:1">དེ་ལ་ངས་འདས་པ་དང་། མ་འོངས་པ་དང་། ད་ལྟར་བྱུང་བའི་གཟུགས་ཀྱི་ཕུང་པོ་གང་སྤངས་པ་དེ་ནི་སེམས་ཅན་རྣམས་གང་འདས་པ་དང་། གང་མ་འོངས་པ་དང་། གང་ད་ལྟར་བྱུང་བ་དེ་ཐམས་ཅད་ནི་གཟུགས་ཀྱི་ཕུང་པོ་མ་ཡིན་ནོ་ཞེས་དེ་སྐད་ཅེས་སྨྲ་བར་གྱུར་ན་</s>
  </p>
  <p id="835">
    <s id="835:1">མི་རུང་སྟེ</s>
  </p>
  <p id="836">
    <s id="836:1">ཤ་ར་དྭ་ཏིའི་བུ་དེ་ལ་དེ་བཞིན་གཤེགས་པ་ནི་ནང་ངམ། ཕྱི་རོལ་ལམ། ཆེན་པོའམ། ཆུང་ངུའམ། བཟང་པོའམ། ངན་པའམ། གང་དག་རྒྱང་རིང་བའམ། གང་དག་ཐག་ཉེ་བ་དུས་གསུམ་དུ་བསྡུས་པ་དེ་དག་ཐམས་ཅད་ནི་གཟུགས་ཀྱི་ཕུང་པོ་སྟེ། </s>
  </p>
  <p id="837">
    <s id="837:1">མཚན་ཉིད་མེད་དོ་ཞེས་བསྟན་ཏོ། །</s>
  </p>
  <p id="838">
    <s id="838:1">དཔེར་ན་ནམ་མཁའི་ཕུང་པོ་ནི་རླུང་གི་རྣམ་པ་དང་། ཆུའི་རྣམ་པ་དང་། མེའི་རྣམ་པ་དང་། སའི་རྣམ་པ་ཡིན་པ་དེ་བཞིན་དུ་གཟུགས་ཀྱི་ཕུང་པོ་དང་། ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། རྣམ་པར་ཤེས་པའི་ཕུང་པོར་བརྗོད་པར་བྱའོ། །</s>
  </p>
  <p id="839">
    <s id="839:1">ཤ་ར་དྭ་ཏིའི་བུ་ཅིའི་ཕྱིར་འདི་སྐད་ཅེས་གཟུགས་ཀྱི་ཕུང་པོ་ཞེས་བྱ་ཞེ་ན། </s>
  </p>
  <p id="840">
    <s id="840:1">ཤ་ར་དྭ་ཏིའི་བུ་བྱིས་པ་སོ་སོའི་སྐྱེ་བོ་རྣམས་ནི་མུན་པར་གྱུར་པ་སྟེ། </s>
  </p>
  <p id="841">
    <s id="841:1">དེ་དག་ལུས་ལ་གཟུགས་ཀྱི་མཚན་ཉིད་ཇི་ལྟ་བ་བཞིན་དང་། ཇི་སྙེད་པ་རབ་ཏུ་མི་ཤེས་པས་བདག་གཟུགས་ཡིན་ནོ། །</s>
  </p>
  <p id="842">
    <s id="842:1">གཟུགས་བདག་གི་ཡིན་ནོ་ཞེས་རྣམ་པར་རྟོག་པར་བྱེད་ལ། </s>
    <s id="842:2">བདག་གོ་ཞེས་ཀྱང་ཀུན་དུ་ཤེས་ཤིང་གནས་པར་བྱེད་དེ། </s>
  </p>
  <p id="843">
    <s id="843:1">དེ་དག་དེ་ལྟར་ཀུན་དུ་ཤེས་ཤིང་གནས་པར་བྱེད་ལ། </s>
    <s id="843:2">རློམ་སེམས་སུ་བྱེད་པས་དངོས་པོ་དེ་ལ་ཡོངས་སུ་སྲེད་པ་སྐྱེད་པར་བྱེད་དེ། </s>
  </p>
  <p id="844">
    <s id="844:1">ཤ་ར་དྭ་ཏིའི་བུ་དངོས་པོའི་ཚུལ་ཤེས་པ་དེ་ནི་དེ་ལྟ་མ་ཡིན་ནོ། །</s>
  </p>
  <p id="845">
    <s id="845:1">དེ་དག་ནི་དེ་ལྟར་མིག་དང་གཟུགས་དངོས་པོ་མེད་དོ་ཞེས་ཤེས་པ་མི་སྐྱེད་དེ། </s>
  </p>
  <p id="846">
    <s id="846:1">དེ་ལྟར་མེད་པའི་ཆོས་རྣམས་ཡོངས་སུ་གཟུང་ནས་བྱིས་པ་རྣམས་རྟོགས་པ་སྐྱེད་པར་བྱེད་དོ། །</s>
  </p>
  <p id="847">
    <s id="847:1">རྟོག་པ་སྐྱེས་པའི་བྱིས་པ་དེ་དག་ནི་དངོས་པོ་དེ་ལ་འཇུག་པར་འགྱུར་ཞིང་། དེ་དག་གི་ཉེས་པའི་ཁམས་དག་ཀྱང་སྐྱེ་བར་འགྱུར་རོ། །</s>
  </p>
  <p id="848">
    <s id="848:1">དེ་ལྟར་དངོས་པོ་མེད་པ། སྤྱོད་ཡུལ་པ། <ref folio="F.38.b"/>ཁ་དོག་དང་བྲལ་བ་སྤྱོད་ཡུལ་པ། ཁ་དོག་མེད་པ། སྤྱོད་ཡུལ་པ་དེ་དག་ནི་ཤས་ཆེར་རྨོངས་པར་འགྱུར་རོ། །</s>
  </p>
  <p id="849">
    <s id="849:1">རྨོངས་པ་དེ་དག་ནི་ཞིང་ལས་བྱེད་པར་འགྱུར་ཞིང་། མཚོན་ཆ་སྣ་ཚོགས་ཀྱིས་འདེབས་པ་ལྷུར་ལེན་པར་ཡང་འགྱུར་རོ། །</s>
  </p>
  <p id="850">
    <s id="850:1">དེ་དག་གི་མངོན་པར་འདུ་བྱེད་པ་དེ་ནི་རྨོངས་པ་ཡིན་ནོ། །</s>
  </p>
  <p id="851">
    <s id="851:1">དེ་ལ་དེ་བཞིན་གཤེགས་པས་ནི་དངོས་པོ་མཉམ་པ་ཉིད་ཀྱིས་ལྟ་བ་མཉམ་པ་ཉིད་རྗེས་སུ་སངས་རྒྱས་ཤིང་། དེ་རྗེས་སུ་སངས་རྒྱས་པས་ཡང་དག་པའི་ལྟ་བ་འདོགས་པར་མངོན་པར་མཛད་དེ། </s>
  </p>
  <p id="852">
    <s id="852:1">ལྟ་བ་དེ་ནི་མཉམ་པ་ཡིན་པས་དེས་ན་ཡང་དག་པའི་ལྟ་བ་ཞེས་བྱའོ། །</s>
  </p>
  <p id="853">
    <s id="853:1">ཡང་དག་པར་བརྩོན་པ་རྣམས་དང་། ཡང་དག་པར་རྣམ་པར་གྲོལ་བ་རྣམས་ཀྱི་ལྟ་བ་དེ་ནི་ཡང་དག་པར་ཞུགས་པ་ཡིན་པས་དེས་ན་ཡང་དག་པའི་ལྟ་བ་ཞེས་བྱའོ། །</s>
  </p>
  <p id="854">
    <s id="854:1">ཤ་ར་དྭ་ཏིའི་བུ་ངས་ཡང་དག་པའི་ལྟ་བ་གང་བཤད་པ་དེ་ནི་སྒྲས་བསྟན་པར་མི་ནུས་ཏེ། </s>
  </p>
  <p id="855">
    <s id="855:1">བསྟན་པར་བཟོད་པར་དཀའ་བ་ཡིན། </s>
  </p>
  <p id="856">
    <s id="856:1">ཤ་ར་དྭ་ཏིའི་བུ་དེ་ལ་སྒྲུབས་ཤིག་དང་བསྒྲུབས་ན་ཁྱེད་ཅག་ཀྱང་མུན་པ་མེད་པར་འགྱུར་རོ། །</s>
  </p>
  <p id="857">
    <s id="857:1">ཤ་ར་དྭ་ཏིའི་བུ་ཆོས་ཀྱི་ཕུང་པོ་འདི་ནི་འཁོར་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་དང་ལྡན་པ་ཞེས་བྱའོ། །</s>
  </p>
  <p id="858">
    <s id="858:1">འདི་ནི་འདུས་བྱས་དང་། འདུས་མ་བྱས་ཀྱི་ཆོས་ཐམས་ཅད་ཀྱི་སྒོ་ཡིན་ཏེ། </s>
  </p>
  <p id="859">
    <s id="859:1">ཆོས་ཀྱི་ཚུལ་ཡང་དེ་ཡིན་ནོ། །</s>
  </p>
  <p id="860">
    <s id="860:1">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཆོས་ཀྱི་ཕུང་པོ་བསྟན་པ་འདི་བཤད་པ་ན་ཁྲག་ཁྲིག་ཕྲག་བདུན་ཅུ་རྩ་བདུན་ནི་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་གོ། །</s>
  </p>
  <p id="861">
    <s id="861:1">འདོད་པ་ན་སྤྱོད་པའི་ལྷ་ཁྲག་ཁྲིག་ཀྱང་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་གོ། །</s>
  </p>
  <p id="862">
    <s id="862:1">མིའི་སྐྱེ་དགུའི་སེམས་ཅན་དཔག་ཏུ་མེད་པ་དག་ཀྱང་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་གོ། །</s>
  </p>
  <p id="863">
    <s id="863:1">འཛམ་བུའི་གླིང་པ་བྱེ་བ་བརྒྱ་ཕྲག་ཇི་སྙེད་ཡོད་པ་དང་། དེ་དག་གི་ནང་ན་བྱང་ཆུབ་སེམས་དཔའ་གང་དག་གནས་པ་དེ་དག་ནི་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏོ། །</s>
  </p>
  <p id="864">
    <s id="864:1">སེམས་ཅན་དཔག་ཏུ་མེད་པ་དག་གིས་ནི་བླ་ན་མེད་<ref folio="F.39.a"/>པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །</s>
  </p>
  <p id="865">
    <s id="865:1">དེ་ནས་བཅོམ་ལྡན་འདས་ཀྱིས་རྫུ་འཕྲུལ་མངོན་པར་འདུ་མཛད་པ་དེ་ཕྱིར་བསྡུ་བ་མཛད་དོ། །</s>
  </p>
  <p id="866">
    <s id="866:1">དེ་ནས་འཁོར་བཞི་པོ་དང་། ཚངས་པའི་འཁོར་དེ་</s>
  </p>
  <p id="867">
    <s id="867:1">དང་། འདོད་པ་ན་སྤྱོད་པའི་ལྷའི་འཁོར་དང་། གཞན་ཡང་ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་དག་གིས་ཀྱང་འཇིག་རྟེན་གྱི་ཁམས་ཇི་ལྟར་གནས་པ་བཞིན་དུ་མཐོང་ངོ་། །</s>
  </p>
  <p id="868">
    <s id="868:1">དེ་ནས་དེའི་ཚེ་ཚེ་དང་ལྡན་པ་མཽད་གལ་གྱི་བུ་ཆེན་པོ་སྟན་ལས་ལངས་ཏེ། </s>
  </p>
  <p id="869">
    <s id="869:1">ཆོས་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། </s>
  </p>
  <p id="870">
    <s id="870:1">བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས། </s>
  </p>
  <p id="871">
    <s id="871:1">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="872">
    <s id="872:1">བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ཇི་ཙམ་དུ་ཤིན་ཏུ་རྫུ་འཕྲུལ་ཆེན་པོ་དང་ལྡན་པ་ནི་ངོ་མཚར་ལགས་སོ། །</s>
    <s id="872:2">བཅོམ་ལྡན་འདས་འཇིག་རྟེན་གྱི་ཁམས་འདི་དང་། བཅོམ་ལྡན་འདས་ཀྱང་མངོན་པར་བཏེག་ནས་</s>
  </p>
  <p id="873">
    <s id="873:1">འཇིག་རྟེན་གཞན་དུ་བཞག་ལགས་ཀྱང་། </s>
    <s id="873:2">དེའི་ཚེ་བདག་གིས་མཚན་མ་ཡང་མ་འཚལ་ཅིང་། རྫུ་འཕྲུལ་གྱི་མིང་ཡང་མི་དྲན་ལགས་ན་རྫུ་འཕྲུལ་མངོན་པར་འགྲུབ་པ་ལྟ་སྨོས་ཀྱང་ཅི་འཚལ། </s>
  </p>
  <p id="874">
    <s id="874:1">བཅོམ་ལྡན་འདས་བདག་ནི་འདི་སྙམ་དུ་སེམས་ལགས་ཏེ། </s>
  </p>
  <p id="875">
    <s id="875:1">ཨ་ལ་ལ་བྱང་ཆུབ་སེམས་དཔའ་དེ་རྫུ་འཕྲུལ་ཆེན་པོ་དང་ལྡན་པ་ནི་ངོ་མཚར་རོ་སྙམ་ལགས་སོ། །</s>
    <s id="875:2">བཅོམ་ལྡན་འདས་བདག་གིས་དུས་འགྱུར་བ་ཡང་གློ་བར་མ་ཆུད་ཅིང་བདག་ཅག་ཡུན་ཇི་སྲིད་ནས་དྲངས་པའམ། ཡུན་ཇི་སྲིད་ནས་ཁྲིད་པ་ཡང་སྐད་ཅིག་གཅིག་དང་། ཐང་ཅིག་གཅིག་ཙམ་ཡང་གློ་བར་མ་ཆུད་ལ། </s>
    <s id="875:3">ཡུད་ཙམ་གཅིག་ཀྱང་རྗེས་སུ་མི་དྲན་ལགས་ཀྱང་བདག་ནི་འདི་སྙམ་སེམས་ལགས་ཏེ། </s>
  </p>
  <p id="876">
    <s id="876:1">རེ་ཞིག་བྱང་ཆུབ་སེམས་དཔའི་རྫུ་འཕྲུལ་དེ་ཡང་དེ་ལྟ་བུ་ལགས་ན་དེ་བཞིན་གཤེགས་པའི་ལྟ་སྨོས་ཅི་འཚལ་སྙམ་ལགས་སོ། །</s>
    <s id="876:2">དེ་སྐད་ཅེས་གསོལ་པ་དང་། </s>
    <s id="876:3">བཅོམ་<ref folio="F.39.b"/>ལྡན་འདས་ཀྱིས་ཚེ་དང་ལྡན་པ་མཽད་གལ་གྱི་བུ་ལ་བཀའ་སྩལ་པ་</s>
    <s id="876:4">མཽད་གལ་གྱི་བུ་ཁྱོད་འཇིག་རྟེན་གྱི་ཁམས་འདི་དྲངས་ཤིང་ཀུན་དུ་དྲངས་པའམ། དེ་བཞིན་གཤེགས་པ་ཁྲིད་ཅིང་ཀུན་དུ་ཁྲིད་དོ་སྙམ་དུ་སེམས་ན། </s>
  </p>
  <p id="877">
    <s id="877:1">མཽད་གལ་གྱི་བུ་ཁྱོད་ཀྱིས་དེ་ལྟར་བལྟ་བར་མི་བྱའོ། །</s>
  </p>
  <p id="878">
    <s id="878:1">མཽད་གལ་གྱི་བུ་དེ་བཞིན་གཤེགས་པའི་ཆོས་གོས་ཀྱི་གྲྭ་ཙམ་ཡང་བསྒུལ་བའི་བདག་པོར་གྱུར་པ་གཞན་དགེ་སྦྱོང་ངམ། བྲམ་ཟེའམ། ཉན་ཐོས་སམ། རང་སངས་རྒྱས་སམ་ལྷ་ནས་ལྟོ་འཕྱེ་ཆེན་པོའི་བར་དུ་ཡང་ངས་ཡང་དག་པར་རྗེས་སུ་མ་མཐོང་ན་</s>
  </p>
  <p id="879">
    <s id="879:1">དེ་བཞིན་གཤེགས་པ་མངོན་པར་འདེགས་པར་ནུས་པར་འགྱུར་བ་ལྟ་ཅི་སྨོས་ཏེ་</s>
  </p>
  <p id="880">
    <s id="880:1">དེ་ནི་གནས་མེད་དོ། །</s>
  </p>
  <p id="881">
    <s id="881:1">མཽད་གལ་གྱི་བུ་རེ་ཞིག་ལྷ་དང་བཅས་པའི་འཇིག་རྟེན་ལྟ་ཞོག་གི །མཽད་གལ་གྱི་བུ་ཡོངས་སུ་བརྟག་པ་བཟུང་སྟེ། </s>
  </p>
  <p id="882">
    <s id="882:1">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་གཟུགས་ཅན་ནམ། གཟུགས་ཅན་མ་ཡིན་པའམ། འདུ་ཤེས་ཅན་ནམ། འདུ་ཤེས་ཅན་མ་ཡིན་པའམ། འདུ་ཤེས་ཅན་ཡང་མ་ཡིན་འདུ་ཤེས་ཅན་མ་ཡིན་པ་ཡང་མ་ཡིན་པ་ཇི་སྙེད་ཡོད་པ་སེམས་ཅན་དུ་གདགས་པས་གདགས་པ་ཇི་སྙེད་ཡོད་པ་དེ་དག་ཐམས་ཅད་མིའི་ལུས་ཐོབ་པར་གྱུར་ཏེ</s>
  </p>
  <p id="883">
    <s id="883:1">མིའི་ལུས་ཐོབ་ནས་</s>
  </p>
  <p id="884">
    <s id="884:1">རབ་ཏུ་བྱུང་བར་གྱུར་ལ། </s>
    <s id="884:2">རབ་ཏུ་བྱུང་བ་དེ་དག་ཐམས་ཅད་ཀྱིས་དགྲ་བཅོམ་པ་ཉིད་རྗེས་སུ་ཐོབ་པར་གྱུར་ཅིང་མངོན་པར་ཤེས་པ་དྲུག་མངོན་དུ་བྱས་པར་གྱུར་ལ། </s>
    <s id="884:3">མཽད་གལ་གྱི་བུ་དཔེར་ན་ད་ལྟར་ཁྱོད་བཞིན་དུ་རྫུ་འཕྲུལ་གྱི་སྟོབས་དེ་ལྟ་བུ་དང་ཡང་ལྡན་པར་གྱུར་ན</s>
  </p>
  <p id="885">
    <s id="885:1">མཽད་གལ་གྱི་བུ་འདི་ཇི་སྙམ་དུ་སེམས། </s>
    <s id="885:2">རྫུ་འཕྲུལ་དང་ལྡན་པ་འདུས་པ་དེ་མང་བ་ཡིན་ནམ། </s>
    <s id="885:3">གསོལ་པ། </s>
    <s id="885:4">བཅོམ་ལྡན་འདས་དེ་ལྟ་ལགས་སོ། །</s>
    <s id="885:5">མཽད་གལ་གྱི་བུ་ཉན་ཐོས་དེ་དག་གིས་སྟོང་གི་འཇིག་རྟེན་གྱི་ཁམས་ལག་པ་གཅིག་གིས་བླངས་ཤིང་། སྟོང་གཉིས་པ་དང་། སྟོང་གསུམ་གྱི་འཇིག་རྟེན་གྱི་ཁམས་ཀྱང་ལག་པ་གཅིག་གིས་བླངས་ནས་</s>
  </p>
  <p id="886">
    <s id="886:1">འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་དུ་འཆག་པར་གྱུར་ཀྱང་། </s>
    <s id="886:2">རྫུ་འཕྲུལ་དམ་པ་ཐོབ་པ་དེ་ལྟ་བུ་དེ་དག་གིས་ཀྱང་དེ་བཞིན་གཤེགས་པའི་ཆོས་གོས་ནམ་མཁའ་ལ་འདུག་<ref folio="F.40.a"/>པའི་གྲྭ་གཅིག་ཀྱང་བསྒུལ་བར་མི་ནུས་སོ། །</s>
  </p>
  <p id="887">
    <s id="887:1">མཽད་གལ་གྱི་བུ་ཁྱོད་དང་འདྲ་བ་དེ་སྙེད་འདུས་པ་ལྟ་ཞོག་གི །</s>
    <s id="887:2">མཽད་གལ་གྱི་བུ་གལ་ཏེ་འདིར་སེམས་ཅན་ལ་ལ་ཞིག་སྐྱེས་པར་གྱུར་ཅིང་། འདི་ལྟ་སྟེ། </s>
  </p>
  <p id="888">
    <s id="888:1">གང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་བཞིན་གཤེགས་པས་བྱིན་གྱིས་མ་བརླབས་པ་ཁའི་རླུང་གཅིག་གིས་རྣམ་པར་འཐོར་བར་བྱེད། </s>
  </p>
  <p id="889">
    <s id="889:1">རྡུལ་དུ་རློག་པར་བྱེད། </s>
  </p>
  <p id="890">
    <s id="890:1">རྣམ་པར་འཇོམས་པར་བྱེད་པའི་རྫུ་འཕྲུལ་དེ་ལྟ་བུ་དང་ལྡན་པར་གྱུར་ལ། </s>
    <s id="890:2">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ལས་བྱུང་བའི་རྡུལ་དེས་ཀྱང་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་ཀུན་ཏུ་ནོག་ནོག་པོར་གྱུར་ཅིང་། འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་ལས་བྱུང་བའི་རྡུལ་དེ་དེས་ཕྱིར་ཡང་བརྟུལ་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སུ་སོ་སོར་བཞག་པར་གྱུར་ན</s>
  </p>
  <p id="891">
    <s id="891:1">མཽད་གལ་གྱི་བུ་འདི་སྙམ་དུ་སེམས། </s>
    <s id="891:2">འོ་ན་སེམས་ཅན་དེ་རྫུ་འཕྲུལ་གྱི་ཕ་རོལ་དུ་ཕྱིན་པ་ཐོབ་པ་ཡིན་ནམ། </s>
    <s id="891:3">གསོལ་པ། </s>
    <s id="891:4">བཅོམ་ལྡན་འདས་དེ་ལྟ་ལགས་སོ། །</s>
    <s id="891:5">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="891:6">མཽད་གལ་གྱི་བུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི། འདི་ལྟ་སྟེ། </s>
  </p>
  <p id="892">
    <s id="892:1">དཔེར་ན་བུ་རམ་ཤིང་གི་ཚལ་ལམ། འདམ་བུའི་ཚལ་ལམ། སྐམ་སའི་འདམ་བུའི་ཚལ་ལམ། འབྲས་ཀྱི་ཞིང་ངམ། ཏིལ་གྱི་ཞིང་བཞིན་དུ་སེམས་ཅན་དེ་ལྟ་བུ་དག་གིས་གང་བར་གྱུར་ཀྱང་མཽད་གལ་གྱི་བུ་སེམས་ཅན་རྫུ་འཕྲུལ་དམ་པའི་ཕ་རོལ་ཏུ་སོན་པ་དེ་ལྟ་བུ་དེ་དག་གིས་ཀྱང་དེ་བཞིན་གཤེགས་པའི་ཆོས་གོས་ཀྱི་གྲྭ་ཙམ་ཡང་བསྒུལ་བར་མི་ནུས་ན་</s>
  </p>
  <p id="893">
    <s id="893:1">དེ་བཞིན་གཤེགས་པ་མངོན་པར་གདེགས་པར་བྱ་བ་ལྟ་ཅི་སྨོས་ཏེ་</s>
  </p>
  <p id="894">
    <s id="894:1">དེ་ནི་གནས་མེད་དོ། །</s>
  </p>
  <p id="895">
    <s id="895:1">མཽད་གལ་གྱི་བུ་དེ་བཞིན་གཤེགས་པ་གནས་དེ་ཉིད་དུ་གནས་ཤིང་སེང་གེའི་གདན་དེ་ཉིད་ལ་བཞུགས་ནས། </s>
  </p>
  <p id="896">
    <s id="896:1">ཤར་ཕྱོགས་སུ་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་ཀྱི་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་གཡོ་བར་མཛད། </s>
  </p>
  <p id="897">
    <s id="897:1">ཀུན་དུ་གཡོ་བར་མཛད། </s>
  </p>
  <p id="898">
    <s id="898:1">ཀུན་དུ་རབ་ཏུ་གཡོ་བར་མཛད་ཀྱང་</s>
    <s id="898:2">སེམས་ཅན་<ref folio="F.40.b"/>དེ་དག་འདི་སྙམ་དུ་བདག་ཅག་འཇིག་རྟེན་གྱི་ཁམས་གཞན་དུ་ཁྲིད་དོ། །</s>
  </p>
  <p id="899">
    <s id="899:1">ཀུན་དུ་ཁྲིད་དོ་སྙམ་འམ། </s>
    <s id="899:2">ཀྱེ་མ་འཇིག་རྟེན་གྱི་ཁམས་འདི་འཇིག་གོ་འཆགས་སོ་སྙམ་དུ་མི་སེམས་སོ། །</s>
  </p>
  <p id="900">
    <s id="900:1">དེ་དག་འདི་སྙམ་དུ་ཀྱེ་མོ་འཇིག་རྟེན་གྱི་ཁམས་འདི་འཐོར་རོ། །</s>
  </p>
  <p id="901">
    <s id="901:1">རྣམ་པར་འཇིག་གོ་སྙམ་དུ་མི་སེམས་ཏེ། </s>
  </p>
  <p id="902">
    <s id="902:1">སེམས་ཅན་དེ་དག་ལ་འདུལ་བའི་དབང་གིས་ཁ་ཅིག་ལ་ནི་སངས་རྒྱས་ཀྱི་གཟུགས་ཀྱིས་མཚན་མ་མེད་པའི་ཚུལ་དག་གིས་ཆོས་སྟོན་ཏེ། </s>
  </p>
  <p id="903">
    <s id="903:1">ཉན་ཐོས་དང་། ལྷ་དང་། མི་དང་། ཀླུ་དང་། ཁྱེའུ་དང་། བུ་མོའི་གཟུགས་ཀྱིས་ཀྱང་དེ་བཞིན་ནོ། །</s>
  </p>
  <p id="904">
    <s id="904:1">མཽད་གལ་གྱི་བུ་སངས་རྒྱས་ཀྱི་སྟོབས་དང་། མི་འཇིགས་པ་དང་། མ་འདྲེས་པ་དང་། རྫུ་འཕྲུལ་ཁྱུ་མཆོག་དུ་གྱུར་པ་ཇི་སྙེད་པ་དེ་སྙེད་ཀྱི་ཆོས་ཀྱི་རྣམ་གྲངས་དག་ལ་ཁྱོད་ཡིད་ཆེས་པར་གྱིས་ཤིག །</s>
    <s id="904:2">ཕྱོགས་བཅུ་ཐམས་ཅད་དུ་ཡང་དེ་བཞིན་ནོ། །</s>
  </p>
  <p id="905">
    <s id="905:1">མཽད་གལ་གྱི་བུ་གལ་ཏེ་ཁྱོད་ཀྱིས་དེ་བཞིན་གཤེགས་པའི་སྤྱོད་ཡུལ་ཤེས་པ་ལྟ་ན་དེ་ལ་ཡང་ཁྱོད་སྤོབས་པར་མི་འགྱུར་རོ། །</s>
  </p>
  <p id="906">
    <s id="906:1">མཽད་གལ་གྱི་བུ་ངས་དགེ་སློང་ཀུན་དགའ་བོ་ལ་འདི་ལྟ་སྟེ། </s>
  </p>
  <p id="907">
    <s id="907:1">མདོའི་སྡེ་དང་། དབྱངས་ཀྱིས་བསྙད་པའི་སྡེ་དང་། ལུང་དུ་བསྟན་པའི་སྡེ་དང་། དེ་ལྟ་བུ་བྱུང་བའི་སྡེ་དང་། སྐྱེས་པ་རབས་ཀྱི་སྡེ་དང་། ཤིན་ཏུ་རྒྱས་པའི་སྡེ་དང་། རྨད་དུ་བྱུང་བའི་ཆོས་ཀྱི་སྡེ་དང་། རྟོགས་པ་བརྗོད་པའི་སྡེ་དང་། གཏན་ལ་ཕབ་པར་བསྟན་པའི་སྡེའི་གཟུངས་ཀྱི་སྒོ་དག་བསྟན་ཀྱང་། </s>
    <s id="907:2">མཽད་གལ་གྱི་བུ་དགེ་སློང་ཀུན་དགའ་བོས་ནི་དེ་བཞིན་གཤེགས་པའི་སྤྱོད་ཡུལ་ཀུན་ཤེས་པར་མི་ནུས་སོ། །</s>
  </p>
  <p id="908">
    <s id="908:1">དེ་ཅིའི་ཕྱིར་ཞེ་ན། </s>
    <s id="908:2">མཽད་གལ་གྱི་བུ་དེ་བཞིན་གཤེགས་པའི་ཡི་གེ་གཅིག་ཀྱང་ཉན་ཐོས་ཐམས་ཅད་ཀྱིས་བསྐལ་པའམ། བསྐལ་པ་བརྒྱའམ། བསྐལ་པ་སྟོང་ངམ། བསྐལ་པ་འབུམ་དུའང་ཀུན་ཤེས་པའམ། བསམ་པའམ། ཀུན་ཆུབ་པར་མི་ནུས་པའི་ཕྱིར་ཏེ། </s>
  </p>
  <p id="909">
    <s id="909:1">དེ་བཞིན་གཤེགས་པའི་སྤྱོད་ཡུལ་ལྟ་ཅི་སྨོས། </s>
  </p>
  <p id="910">
    <s id="910:1">མཽད་གལ་གྱི་བུ་དེ་ལ་དེ་བཞིན་གཤེགས་པ་དམིགས་པ་དང་། སྤྱོད་པ་དང་། སྤྱོད་ལམ་རྣམ་པ་སྣ་ཚོགས་ཀྱིས་སེམས་ཅན་རྣམས་ལ་འདོམས་<ref folio="F.41.a"/>པར་མཛད་ཅིང་། སེམས་ཅན་རྣམས་ལ་ཆོས་སྟོན་པར་མཛད་ཀྱང་། </s>
    <s id="910:2">མཽད་གལ་གྱི་བུ་དེ་བཞིན་གཤེགས་པའི་ཆོས་གོས་གསོལ་བ་ལས་སེམས་ཅན་ཇི་སྙེད་ཀྱི་དོན་མཛད་པ་དང་། དེ་ལས་ཆོས་བསྟན་པ་ཇི་ལྟ་བུ་འབྱུང་བ་ཡང་ཉན་ཐོས་ཐམས་ཅད་ཀྱིས་ཀུན་ཤེས་པར་མི་ནུས་ཏེ</s>
  </p>
  <p id="911">
    <s id="911:1">མཽད་གལ་གྱི་བུ་དེ་ལ་ཡང་ཁྱོད་སྤོབས་པར་མི་འགྱུར་ན་དེ་བཞིན་གཤེགས་པའི་སྤྱོད་ཡུལ་རབ་ཏུ་ཤེས་པ་ལྟ་ཅི་སྨོས་ཏེ་དེ་ནི་གནས་མེད་དོ། །</s>
  </p>
  <p id="912">
    <s id="912:1">དེ་ནས་བཅོམ་ལྡན་འདས་ཀྱིས་དེའི་ཚེ་པད་མ་ཆེན་པོ་དེ་བཞེས་ནས། </s>
  </p>
  <p id="913">
    <s id="913:1">བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་ལ་སོགས་པ། བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཀྱི་གྲོང་ཁྱེར་ཡོངས་སུ་སྐྱོང་བར་བྱེད་པ་དེ་དག་ལ་བཀའ་སྩལ་པ། </s>
    <s id="913:2">རིགས་ཀྱི་བུ་དག་ཁྱེད་ཀྱིས་དེ་བཞིན་གཤེགས་པའི་ཆོས་ཀྱི་གཏེར་དེ་བསྲུང་བའམ། སྦ་བའམ། དེ་བཞིན་གཤེགས་པའི་སྤྱོད་ཡུལ་ཀུན་ཤེས་པའམ། བརྗོད་པའམ། བསྟན་པའམ། ཡང་དག་པར་རབ་ཏུ་བསྟན་པར་ནུས་སམ། </s>
    <s id="913:3">དེ་དག་གིས་གསོལ་པ། </s>
    <s id="913:4">བཅོམ་ལྡན་འདས་རྔོ་ཐོགས་ལགས་སོ། །</s>
    <s id="913:5">བཀའ་སྩལ་པ། </s>
    <s id="913:6">རིགས་ཀྱི་བུ་དག་དེ</s>
  </p>
  <p id="914">
    <s id="914:1">འི་ཕྱིར་ཁྱེད་ཀྱིས་ཆོས་གང་དང་གང་ཁོ་ན་སྟོན་པ་དེ་ཐམས་ཅད་དེ་བཞིན་གཤེགས་པའི་གཏེར་དེ་བཞིན་གཤེགས་པའི་སྤྱོད་ཡུལ་ལ་རྣམ་པར་བལྟས་ནས་</s>
  </p>
  <p id="915">
    <s id="915:1">བསྟན་པར་བྱའོ། །</s>
  </p>
  <p id="916">
    <s id="916:1">རིགས་ཀྱི་བུ་དག་གང་སངས་རྒྱས་ཀྱི་ཡེ་ཤེས་ཡོངས་སུ་རྫོགས་པ་དང་། སངས་རྒྱས་ཀྱི་བྱང་ཆུབ་ཡོངས་སུ་རྫོགས་པ་དང་། སངས་རྒྱས་ཀྱི་ཡེ་ཤེས་གྲུབ་པ་དང་། སངས་རྒྱས་ཀྱི་བྱང་ཆུབ་གྲུབ་པ་ཡང་དག་པར་བརྗོད་པས་བརྗོད་པ་དེས་ན་རིགས་ཀྱི་བུ་དག་དེ་བཞིན་གཤེགས་པའི་སྤྱོད་ཡུལ་དེ་ཡང་དག་པར་བརྗོད་པས་བརྗོད་པར་བྱའོ། །</s>
  </p>
  <p id="917">
    <s id="917:1">རིགས་ཀྱི་བུ་དག་གང་དུ་དམིགས་པ་མཐོང་བ་དེར་དེ་བཞིན་གཤེགས་པའི་སྤྱོད་ཡུལ་ལ་རྣམ་པར་བལྟས་ནས་ངེས་པར་བསྟན་པར་བྱའོ། །</s>
  </p>
  <p id="918">
    <s id="918:1">དེ་བཞིན་གཤེགས་པས་ཆོས་བསྟན་པ་དེ་ནི་གང་དུ་སེམས་ཅན་གྱི་སྤྱོད་པ་མཐོང་བ་དེར་དེ་བཞིན་གཤེགས་པའི་སྤྱོད་ཡུལ་ལ་རྣམ་པར་བལྟས་ནས་</s>
  </p>
  <p id="919">
    <s id="919:1">སེམས་ཅན་དེ་<ref folio="F.41.b"/>དག་གི་སྤྱོད་པ་དེ་བཞིན་གཤེགས་པས་ཆོས་བསྟན་པའི་སྤྱོད་པས་དེ་དག་རྣམ་པར་བཟློག་པར་བྱ་བའི་ཕྱིར་བསྟན་པ་མ་ཡིན་ནོ། །</s>
  </p>
  <p id="920">
    <s id="920:1">གང་དག་དེ་བཞིན་གཤེགས་པས་མཁྱེན་པའི་དབང་པོ་སྟོང་ཕྲག་དགུ་བཅུ་རྩ་དགུ་ནི་འདོད་ཆགས་སྤྱོད་པ་རྣམས་ཀྱི་སྤྱོད་པ་དེ་དག་དང་། ཞེ་སྡང་སྤྱོད་པ་རྣམས་དང་། གཏི་མུག་སྤྱོད་པ་རྣམས་ཀྱི་སྤྱོད་པ་དེ་དག་དང་། འདོད་ཆགས་དང་། ཞེ་སྡང་དང་། གཏི་མུག་བཅོས་མ་སྤྱོད་པ་རྣམས་ཀྱི་སྤྱོད་པ་དེ་དག་དང་། འདོད་ཆགས་དང་། ཞེ་སྡང་སྤྱོད་པ་རྣམས་ཀྱི་སྤྱོད་པ་དེ་དག་དང་། འདོད་ཆགས་དང་། ཞེ་སྡང་བཅོས་མ་སྤྱོད་པ་རྣམས་ཀྱི་སྤྱོད་པ་དེ་དག་དང་། </s>
    <s id="920:2">འདོད་ཆགས་དང་། གཏི་མུག་སྤྱོད་པ་རྣམས་ཀྱི་སྤྱོད་པ་དེ་དག་དང་། འདོད་ཆགས་དང་། གཏི་མུག་བཅོས་མ་སྤྱོད་པ་རྣམས་ཀྱི་སྤྱོད་པ་དེ་དག་དང་། ཞེ་སྡང་དང་། གཏི་མུག་སྤྱོད་པ་རྣམས་ཀྱི་སྤྱོད་པ་དེ་དག་དང་། ཞེ་སྡང་དང་། གཏི་མུག་བཅོས་མ་སྤྱོད་པ་རྣམས་ཀྱི་སྤྱོད་པ་དེ་དག་དང་། </s>
    <s id="920:3">བསམ་པ་ཡོངས་སུ་སྦྱོང་བར་བྱེད་པའི་དབང་པོ་དེ་དག་དང་། དངོས་པོ་སྒྲུབ་པའི་ཡོངས་སུ་སྦྱོང་བར་བྱེད་པའི་དབང་པོ་དེ་དག་དང་། སྲིད་པ་སྒྲུབ་པ་ཡོངས་སུ་སྦྱོང་བར་བྱེད་པའི་དབང་པོ་དེ་དག་དང་། སྦྱོར་བ་ལས་བྱུང་བའི་དབང་པོ་དེ་དག་དང་། </s>
    <s id="920:4">ལས་བྱེད་པ་སྒྲུབ་པ་ཡོངས་སུ་སྦྱོང་བར་བྱེད་པའི་དབང་པོ་དེ་དག་དང་། ནག་པོའི་ཆོས་སློང་བར་བྱེད་པའི་དབང་པོ་དེ་དག་དང་། དཀར་པོའི་ཆོས་ཀུན་ནས་སློང་བར་བྱེད་པའི་དབང་པོ་དེ་དག་དང་། གནག་ཅིང་དཀར་བའི་ཆོས་སློང་བར་བྱེད་པའི་དབང་པོ་དེ་དག་དང་། </s>
    <s id="920:5">ལམ་གྱི་རྗེས་སུ་འཐུན་པར་བྱེད་པའི་དབང་པོ་དེ་དག་དང་། ཞི་གནས་ཀྱི་རྗེས་སུ་འཐུན་པའི་དབང་པོ་དེ་དག་དང་། ལྷག་མཐོང་གི་རྗེས་སུ་འཐུན་པའི་དབང་པོ་དེ་དག་དང་། </s>
    <s id="920:6">ཟད་པའི་རྗེས་སུ་འཐུན་པའི་དབང་པོ་དེ་དག་དང་། སྐྱེ་བའི་རྗེས་སུ་འཐུན་པར་བྱེད་པའི་དབང་པོ་དེ་དག་དང་། བདེན་པའི་རྗེས་སུ་འཐུན་པའི་དབང་པོ་དེ་དག་གོ། །</s>
  </p>
  <p id="921">
    <s id="921:1">མཽད་གལ་གྱི་བུ་དེ་ལ་སྔོན་གྱི་སྤྱོད་པའི་ཚོགས་དང་ལྡན་པའི་དབང་པོ་སྟོང་ཕྲག་ཉི་ཤུ་ནི་གང་གིས་ཁ་དོག་ནག་པོའམ། དཀར་ཤམ་མམ། མདོག་<ref folio="F.42.a"/>བཟང་པོའམ། མདོག་མི་སྡུག་པའམ། གྱོལ་པོའམ། ལག་སོར་རྡུམ་པོའམ། ཞ་བོའམ། འོན་པའམ། ཞར་བའམ། ལྕེ་མེད་པ་སྒྲུབ་པར་བྱེད་པ་ནག་པོའམ། གནག་ཅིང་དཀར་བའི་ལས་ཀུན་ནས་སློང་བར་བྱེད་པ་དག་གོ། །</s>
  </p>
  <p id="922">
    <s id="922:1">སྔོན་གྱི་སྤྱོད་པའི་ཚོགས་དང་ལྡན་པའི་དབང་པོ་སྟོང་ཕྲག་ཉི་ཤུ་ནི་གང་གིས་དབྱིབས་རིང་པོའམ། ཐུང་ངུའམ། སྐེམ་པོའམ། སྦོམ་པོའམ། བར་མ་སྒྲུབ་པར་བྱེད་པའི་ལས་ཀུན་ནས་སློང་བར་བྱེད་པ་དག་གོ། །</s>
  </p>
  <p id="923">
    <s id="923:1">གང་དག་མིག་དང་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་དབང་པོ་འགྱུར་བ་རྣམས་ཀྱི་སྦྱོར་བ་ལ་གནས་ཤིང་སྔོན་གྱི་ལས་མངོན་པར་སྒྲུབ་པའི་དབང་པོ་སྟོང་ཕྲག་ཉི་ཤུ་ནི་འདོད་ཆགས་པའམ། ཞེ་སྡང་བའམ། གཏི་མུག་པའམ། འདོད་ཆགས་དང་བྲལ་བའམ། ཞེ་སྡང་དང་བྲལ་བའམ། གཏི་མུག་དང་བྲལ་བ་ཡིན་ནོ། །</s>
  </p>
  <p id="924">
    <s id="924:1">སྐྱེ་བའི་འབྲས་བུ་མངོན་པར་འགྲུབ་པའི་དབང་པོ་སྟོང་ཕྲག་སུམ་ཅུ་ནི་འཆི་བའི་དུས་བྱེད་པ་ཡིན་ནོ། །</s>
  </p>
  <p id="925">
    <s id="925:1">དེ་དག་ནི་འགྱུར་བ་མངོན་པར་གྲུབ་པའམ། མཚན་མ་མངོན་པར་འགྲུབ་པ་ན་སྣང་བར་གྱུར་ཏེ། </s>
  </p>
  <p id="926">
    <s id="926:1">ཡན་ལག་རྣམས་འགྲེ་ལྡོག་པ་དང་། དབང་པོ་འགྱུར་བ་དང་། ཡན་ལག་གི་ཚིགས་དག་འཆད་ཅིང་གནད་དག་འཇིག་པ་ན་མདོག་མི་སྡུག་པ་ཉིད་དུ་སྣང་བ་དེ་དག་ནི་མགུལ་སྒྲ་ངར་ངར་པོས་འགགས་པ་ཡིན་པར་ཤེས་པར་བྱ་སྟེ</s>
  </p>
  <p id="927">
    <s id="927:1">དེ་ནི་སེམས་ཅན་དམྱལ་བའི་སྐྱེ་གནས་སམ། དུད་འགྲོའི་སྐྱེ་གནས་སམ། གཤིན་རྗེའི་འཇིག་རྟེན་དུ་འདྲེན་པར་བྱེད་ཅིང་། </s>
    <s id="927:2">སངས་རྒྱས་རྣམས་མངོན་དུ་བྱ་བའི་ཕྱིར་མི་རྣམས་ཀྱི་ནང་དུའམ། ལྷ་རྣམས་ཀྱི་ནང་དུའམ། འཇིག་རྟེན་གྱི་ཁམས་གཞན་དུ་སྐྱེ་བའམ། ཟག་པ་ཟད་པ་མངོན་དུ་བྱེད་པར་འདྲེན་པར་བྱེད་པའོ། །</s>
  </p>
  <p id="928">
    <s id="928:1">དེ་ལ་དབང་པོ་སྟོང་ཕྲག་བདུན་ཅུ་རྩ་བདུན་ནི་དགེ་བའི་རྩ་བའི་རྣམ་པ་ལ་མོས་པ་ལས་བལྟ་བར་བྱའོ། །</s>
  </p>
  <p id="929">
    <s id="929:1">དབང་པོ་སྟོང་ཕྲག་ཉི་ཤུ་ནི་མི་དགེ་བའི་རྩ་བའི་རྣམ་པ་ཡོངས་སུ་འདྲེན་པར་བྱེད་པ་དག་སྟེ། </s>
  </p>
  <p id="930">
    <s id="930:1">འཆི་བའི་དུས་བྱེད་པའི་ཡིན་པར་ཤེས་པར་བྱའོ། །</s>
  </p>
  <p id="931">
    <s id="931:1">དེ་བཞིན་གཤེགས་པའི་གཏེར་དེ་<ref folio="F.42.b"/>ནི་དེ་བཞིན་གཤེགས་པ་རྣམས་ཀྱི་སྤྱོད་ཡུལ་ཡིན་ཏེ། </s>
  </p>
  <p id="932">
    <s id="932:1">དེ་བཞིན་གཤེགས་པ་དག་དེ་ལ་གནས་ནས་ཆོས་རྣམ་པར་འགྲེལ་པར་མཛད་ཅིང་ཟད་པར་ཡང་མི་འགྱུར་ལ་ངོམས་པར་ཡང་དག་པར་རྗེས་སུ་མ་མཐོང་ངོ་། །</s>
  </p>
  <p id="933">
    <s id="933:1">རྫུ་འཕྲུལ་མངོན་པར་འདུ་མཛད་པའི་ཆེ་བའི་བདག་ཉིད་ཀྱི་བསྔགས་པ་བརྗོད་པའི་ལེའུ་ཞེས་བྱ་སྟེ་གཉིས་པའོ།། །།</s>
  </p>
  <p id="934">
    <s id="934:1">དེའི་ཚེ་འཁོར་དེ་ཉིད་དུ་བརྟན་པའི་བློ་གྲོས་གཞོན་ནུར་གྱུར་པ་ཞེས་བྱ་བ་འདུས་པར་གྱུར་ཏེ་འདུག་གོ། །</s>
  </p>
  <p id="935">
    <s id="935:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་བློ་གྲོས་གཞོན་ནུར་གྱུར་པ་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས། </s>
  </p>
  <p id="936">
    <s id="936:1">པུས་མོ་གཡས་པའི་ལྷ་ང་ས་ལ་བཙུགས་ཏེ་</s>
    <s id="936:2">ཐལ་མོ་སྦྱར་བ་བཏུད་ནས་བཅོམ་ལྡན་འདས་ལ་གསོལ་པ། </s>
    <s id="936:3">བཅོམ་ལྡན་འདས་ཆོས་ཀྱི་སྒོ་འདི་དག་ལས་བདག་གིས་རྙེད་པ་རྙེད་ལགས་ཏེ། </s>
  </p>
  <p id="937">
    <s id="937:1">བཅོམ་ལྡན་འདས་དེའི་སླད་དུ་ཅི་ཙམ་དུ་ཆོས་དེ་ཉིད་ཡོངས་སུ་གྲུབ་པར་བགྱི་བའི་དོན་དུ་ཆོས་ཀྱི་སྒོ་འདི་ལ་སྤྱད་པར་བགྱིའོ། །</s>
  </p>
  <p id="938">
    <s id="938:1">དེ་ཅིའི་སླད་དུ་ཞེ་ན། </s>
    <s id="938:2">བཅོམ་ལྡན་འདས་བདག་གིས་དེང་སླན་ཆད་འདི་ལྟ་སྟེ། </s>
  </p>
  <p id="939">
    <s id="939:1">ཆོས་དེ་དག་ཡོངས་སུ་བཙལ་བ་དང་། ཡོངས་སུ་གྲུབ་པར་བགྱི་བའི་སླད་དུ་དེ་ལྟ་བུའི་གོ་ཆ་བགོས་པའི་སླད་དུ་སྟེ། </s>
  </p>
  <p id="940">
    <s id="940:1">སླད་ཀྱིས་ཀྱང་སླད་མའི་ཚེ་སླད་མའི་དུས་ན་དེ་བཞིན་གཤེགས་པའི་སྤྱོད་ཡུལ་ཆོས་ཀྱི་གཏེར་དེ་ཐོས་ཀྱི་བར་དུ་བརྩོན་འགྲུས་དོར་བར་ཡང་མི་བགྱིའོ། །</s>
  </p>
  <p id="941">
    <s id="941:1">དེ་སྐད་ཅེས་གསོལ་པ་དང་། </s>
    <s id="941:2">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་བློ་གྲོས་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="942">
    <s id="942:1">བརྟན་པའི་བློ་གྲོས་ཁྱོད་ངའི་ཡེ་ཤེས་ཆེན་པོ་བསྐལ་པ་བྱེ་བ་གྲངས་མེད་པས་ཡང་དག་པར་བསྒྲུབ་པ་ཡོངས་སུ་ཚོལ་བ་ལ་མངོན་པར་བརྩོན་ཞིང་མངོན་པར་བརྩོན་པར་བྱེད་པ་ནི་ལེགས་སོ་ལེགས་སོ། །</s>
  </p>
  <p id="943">
    <s id="943:1">བརྟན་པའི་བློ་གྲོས་ཁྱོད་ཡང་ལེགས་སོ། །</s>
  </p>
  <p id="944">
    <s id="944:1">བརྟན་པའི་བློ་གྲོས་ཡོངས་སུ་བརྟག་པ་བཟུང་སྟེ། </s>
  </p>
  <p id="945">
    <s id="945:1">གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་གཟུགས་ཅན་ནམ། གཟུགས་ཅན་མ་ཡིན་པའམ། འདུ་ཤེས་ཅན་ནམ། འདུ་ཤེས་ཅན་མ་ཡིན་པའམ། <ref folio="F.43.a"/>འདུ་ཤེས་ཅན་ཡང་མ་ཡིན། </s>
  </p>
  <p id="946">
    <s id="946:1">འདུ་ཤེས་ཅན་མ་ཡིན་པ་ཡང་མ་ཡིན་པ་ཇི་སྙེད་ཡོད་པ་དེ་དག་ཐམས་ཅད་སྐད་ཅིག་གཅིག་དང་། ཐང་ཅིག་དང་། ཡུད་ཙམ་ཅིག་ལ་མིའི་ལུས་ཐོབ་པར་གྱུར་ཏེ། </s>
  </p>
  <p id="947">
    <s id="947:1">དེ་ནས་གང་སེམས་ཅན་དེ་དག་ལ་བདེ་བའི་ཡོ་བྱད་ཐམས་ཅད་ཉེ་བར་སྒྲུབ་པར་བྱེད་པའི་མི་ལ་ལ་ཞིག་བྱུང་བར་གྱུར་ལ། </s>
    <s id="947:2">དེ་ནས་མི་དེས་སེམས་ཅན་དེ་དག་ལག་པ་ཡ་གཅིག་གིས་བླངས་ནས་</s>
  </p>
  <p id="948">
    <s id="948:1">བསྐལ་པའམ། བསྐལ་པ་ལས་ལྷག་པར་འཛིན་པར་བྱེད་ཅིང་། དེའི་ཚེ་སེམས་ཅན་དེ་དག་གཟུགས་རྣམས་སམ། སྒྲ་རྣམས་སམ། དྲི་རྣམས་སམ། རོ་རྣམས་སམ། རེག་བྱ་རྣམས་ལ་སེམས་སྐྱེས་པར་གྱུར་ན་</s>
  </p>
  <p id="949">
    <s id="949:1">ཡང་དེ་ནས་མི་དེས་དེ་དག་ཐམས་ཅད་ཉེ་བར་སྦྱིན་པར་བྱེད་ལ། </s>
    <s id="949:2">སེམས་ཅན་དེ་དག་གི་བཤང་བའམ་གཅི་བ་ཡང་ལག་པ་ཅིག་ཤོས་ཀྱིས་བླངས་ནས་</s>
  </p>
  <p id="950">
    <s id="950:1">འཇིག་རྟེན་གྱི་ཁམས་གཞན་དུ་འདོར་བར་བྱེད་དེ</s>
  </p>
  <p id="951">
    <s id="951:1">དེ་ཅིའི་ཕྱིར་ཞེ་ན། </s>
    <s id="951:2">སེམས་ཅན་དེ་དག་དྲི་མི་ཞིམ་པར་གྱུར་ན་མི་རུང་ངོ་སྙམ་དུ་སེམས་ན། </s>
  </p>
  <p id="952">
    <s id="952:1">བརྟན་པའི་བློ་གྲོས་འདི་ཇི་སྙམ་དུ་སེམས། </s>
    <s id="952:2">འོ་ན་མི་དེས་སེམས་ཅན་དེ་དག་ལ་བདེ་བའི་ཡོ་བྱད་ཐམས་ཅད་ཀྱིས་རིམ་གྲོ་བྱས་པར་འགྱུར་རམ་</s>
    <s id="952:3">གསོལ་པ། </s>
    <s id="952:4">བཅོམ་ལྡན་འདས་མི་དེས་བདེ་བའི་ཡོ་བྱད་ཤིན་ཏུ་མང་པོས་རིམ་གྲོ་བགྱི་བ་ལགས་སོ། །</s>
    <s id="952:5">བཀའ་སྩལ་པ། </s>
    <s id="952:6">བརྟན་པའི་བློ་གྲོས་མི་དེས་སེམས་ཅན་དེ་དག་ལ་བདེ་བའི་ཡོ་བྱད་ཐམས་ཅད་ཀྱིས་སོ་སོར་རིམ་གྲོ་བྱས་ལ། </s>
    <s id="952:7">རིགས་ཀྱི་བུའམ། རིགས་ཀྱི་བུ་མོ་གང་སེམས་ཅན་ཐམས་ཅད་ཀྱི་དོན་དུ་དེ་བཞིན་གཤེགས་པ་བཞུགས་ཀྱང་རུང་། </s>
  </p>
  <p id="953">
    <s id="953:1">ཡོངས་སུ་མྱ་ངན་ལས་འདས་ཀྱང་རུང་སྟེ། </s>
  </p>
  <p id="954">
    <s id="954:1">བླ་ན་</s>
  </p>
  <p id="955">
    <s id="955:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ཅིང་། </s>
    <s id="955:2">བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཉན་པ་ལ་མོས་པར་འགྱུར་ལ་</s>
    <s id="955:3">སངས་རྒྱས་ཀྱི་ཡེ་ཤེས་ཡེ་ཤེས་ཆེན་པོ་དེ་ཡང་དག་པར་བསྒྲུབས་ནས</s>
  </p>
  <p id="956">
    <s id="956:1">འདོད་ཆགས་དང་། ཞེ་སྡང་དང་། གཏི་མུག་སྤང་བའི་ཕྱིར་དང་། སྐྱེ་བ་དང་། རྒ་བ་དང་། ན་བ་དང་། འཆི་བ་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་<ref folio="F.43.b"/>བདེ་བ་དང་། འཁྲུག་པ་ལས་ཡང་དག་པར་འདའ་བར་བྱ་བའི་ཕྱིར་སེམས་ཅན་རྣམས་ལ་དེ་བཞིན་དུ་ཆོས་བསྟན་པར་བྱའོ་སྙམ་སྟེ</s>
  </p>
  <p id="957">
    <s id="957:1">བྱང་ཆུབ་སེམས་དཔའི་དགེ་བའི་རྩ་བ་ཡོངས་སུ་སྨིན་པར་བྱེད་པ་དང་ལྡན་པས་དེ་ཡོངས་སུ་ཚོལ་བ་ན་ཚིག་བཞི་པའི་ཚིགས་སུ་བཅད་པ་གཅིག་ཙམ་ཞིག་རྙེད་པར་གྱུར་ན། </s>
  </p>
  <p id="958">
    <s id="958:1">བརྟན་པའི་བློ་གྲོས་སེམས་ཅན་ལ་བདེ་བའི་རིམ་གྲོས་སོ་སོར་རིམ་གྲོ་བྱས་པའི་བསོད་ནམས་ཀྱི་ཕུང་པོ་འདི་ལ་བསོད་ནམས་ཀྱི་ཕུང་པོ་སྔ་མ་དེས་བརྒྱའི་ཆར་ཡང་ཉེ་བར་མི་འགྲོ་བ་ནས། </s>
  </p>
  <p id="959">
    <s id="959:1">སྟོང་གི་ཆའི་བར་དུ་ཡང་མི་བཟོད་ཅིང་། </s>
    <s id="959:2">གྲངས་དང་། ཆ་དང་། བགྲང་བ་དང་། རྒྱུ་དང་། དཔེའི་ཆར་ཡང་མི་བཟོད་དོ།། །།</s>
  </p>
  <p id="960">
    <s id="960:1">བམ་པོ་བཞི་པ། </s>
    <s id="960:2">བརྟན་པའི་བློ་གྲོས་བྱང་ཆུབ་སེམས་དཔའ་སེམས་དཔའ་ཆེན་པོས་ཇི་ལྟར་སེམས་ཅན་རྣམས་ལ་བདེ་བའི་ཡོ་བྱད་ཇི་ལྟ་བུས་སོ་སོར་རིམ་གྲོ་བྱས་པ་ནི་དེ་བཞིན་གཤེགས་པས་སོ་སོར་མཁྱེན་ཏེ</s>
  </p>
  <p id="961">
    <s id="961:1">བརྟན་པའི་བློ་གྲོས་གནས་འདི་ལ་ངའི་ཉན་ཐོས་བདེན་པ་མཐོང་བ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་ལྷག་པའི་བསམ་པ་ལ་ཡང་དག་པར་ཞུགས་པ་མ་གཏོགས་པར་སུ་ཞིག་མངོན་པར་ཡིད་ཆེས་པར་བྱེད། </s>
  </p>
  <p id="962">
    <s id="962:1">བརྟན་པའི་བློ་གྲོས་བྱང་ཆུབ་སེམས་དཔའ་སེམས་དཔའ་ཆེན་པོ་ནི་བདག་ཅག་གིས་སེམས་ཅན་གནས་མེད་པ་རྣམས་ཀྱི་གནས་སུ་འགྱུར་བར་བྱ། </s>
  </p>
  <p id="963">
    <s id="963:1">སྐྱབས་མེད་པ་རྣམས་ཀྱི་སྐྱབས་སུ་འགྱུར་བར་བྱ། </s>
  </p>
  <p id="964">
    <s id="964:1">སེམས་ཅན་གླིང་མེད་པ་རྣམས་ཀྱི་གླིང་དུ་འགྱུར་བར་བྱ། </s>
  </p>
  <p id="965">
    <s id="965:1">སེམས་ཅན་དཔུང་གཉེན་མེད་པ་རྣམས་ཀྱི་དཔུང་གཉེན་དུ་འགྱུར་བར་བྱ་ཞིང་། </s>
    <s id="965:2">བདག་ཅག་གིས་ཐེག་པ་ཆེན་པོ་སངས་རྒྱས་ཀྱི་ཡེ་ཤེས་ཡེ་ཤེས་ཆེན་པོ་དེ་ཡང་དག་པར་བསྒྲུབ་པར་བྱ། </s>
  </p>
  <p id="966">
    <s id="966:1">སེམས་ཅན་ཚད་མེད་གྲངས་མེད་པ་དག་ཟག་པ་མེད་པའི་ཆོས་རྣམས་ལ་ཡང་དག་པར་སྦྱར་བར་བྱའོ་སྙམ་ནས་</s>
  </p>
  <p id="967">
    <s id="967:1">དེ་ལྟ་བུའི་གོ་ཆ་གྱོན་པར་བྱེད་པ་ཡིན་ཡང་། </s>
    <s id="967:2">གལ་ཏེ་སེམས་ཅན་དེ་དག་ལ་སྔ་དྲོའི་དུས་སུ་རིན་པོ་ཆེའི་ཕུང་པོ་རི་རབ་དང་མཉམ་པ་དག་ཉེ་བར་སྦྱིན་དགོས་པར་གྱུར་ཅིང་། </s>
    <s id="967:3">དེ་བཞིན་དུ་ཉི་མའི་གུང་གི་དུས་དང་། <ref folio="F.44.a"/>ཕྱེ་མ་རེད་ཀྱི་དུས་དང་། ཉིན་མཚན་དུ་ཡང་རུང་སྟེ</s>
  </p>
  <p id="968">
    <s id="968:1">རིན་པོ་ཆེའི་ཕུང་པོ་རི་རབ་དང་མཉམ་པ་དག་ཉེ་བར་སྦྱིན་དགོས་པར་གྱུར་ལ། </s>
    <s id="968:2">སེམས་ཅན་དེ་དག་དེ་ལྟ་བུས་ཚིམ་པར་ཡང་མི་འགྱུར་ཞིང་། </s>
    <s id="968:3">འདི་ལྟར་རྐྱེན་དེ་དག་གིས་ལོག་པར་ལྟུང་བར་འགྲོ་བ་དག་ཏུ་འགྱུར་བའི་གནས་དག་ཀྱང་ཡོད་ན</s>
  </p>
  <p id="969">
    <s id="969:1">ཀྱེ་བདག་ཅག་གིས་སེམས་ཅན་དེ་དག་འདི་ལྟར་རེ་ཞིག་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རིན་པོ་ཆེས་བཀང་བ་འདི་ལ་མཆིལ་མ་ལྟ་བུའི་འདུ་ཤེས་སྐྱེད་པར་འགྱུར་བ་དེ་ལྟ་བུའི་ཆོས་ཡོངས་སུ་བཙལ་བར་བྱའོ་སྙམ་ན་</s>
  </p>
  <p id="970">
    <s id="970:1">རྫས་བསགས་པ་ཐ་ཆད་གཞན་ལ་ལྟ་ཅི་སྨོས། </s>
  </p>
  <p id="971">
    <s id="971:1">བྱང་ཆུབ་སེམས་དཔའ་སེམས་དཔའ་ཆེན་པོ་མཁས་པ་ནི་རིན་པོ་ཆེའི་ཕུང་པོ་དེ་ལ་འདི་ནི་འདོད་ཆགས་དང་། ཞེ་སྡང་དང་། གཏི་མུག་གི་རྩ་བ་ཡིན། </s>
  </p>
  <p id="972">
    <s id="972:1">སེམས་ཅན་དམྱལ་བའི་སྡུག་བསྔལ་གྱི་རྩ་བ་ཡིན་དུད་འགྲོའི་སྐྱེ་གནས་ཀྱི་སྡུག་བསྔལ་གྱི་རྩ་བ་ཡིན། </s>
  </p>
  <p id="973">
    <s id="973:1">གཤིན་རྗེའི་འཇིག་རྟེན་གྱི་སྡུག་བསྔལ་གྱི་རྩ་བ་ཡིན་ཞིང་ལས་ཀྱི་ཀུན་ནས་སློང་བ་རྣམ་པ་དུ་མའི་རྩ་བ་ཡིན་ནོ་ཞེས་དེ་ལྟ་བུས་རབ་ཏུ་རྣམ་པར་སོགས་པར་བྱེད་དེ། </s>
  </p>
  <p id="974">
    <s id="974:1">དེ་ལས་དེ་མྱ་ངན་ལས་འདས་པའི་སེམས་ཐོབ་ཅིང་རིན་པོ་ཆེའི་ཕུང་པོ་དེ་ལ་མི་ལྟ་བར་འགྱུར་རོ། །</s>
  </p>
  <p id="975">
    <s id="975:1">མཁས་པ་ནི་རིན་པོ་ཆེའི་ཕུང་པོ་དེ་ལ་འདི་ནི་རིན་པོ་ཆེའི་ཕུང་པོ་མ་ཡིན་གྱི། </s>
    <s id="975:2">འདི་ནི་སེམས་ཅན་དམྱལ་བའི་ཕུང་པོ་ཡིན་ཏེ། </s>
  </p>
  <p id="976">
    <s id="976:1">དེ་ལ་ལྷག་པར་ཞེན་པའི་སེམས་ཅན་རྣམས་ནི་ལོག་པར་ལྟུང་བར་འགྲོ་བར་འགྱུར་རོ་སྙམ་དུ་དེ་ལྟ་བུར་སོ་སོར་རྟོག་པར་བྱེད་དོ། །</s>
  </p>
  <p id="977">
    <s id="977:1">བརྟན་པའི་བློ་གྲོས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་ཇི་སྙེད་ཡོད་པ་ལྟ་ཞོག་གི །</s>
    <s id="977:2">བརྟན་པའི་བློ་གྲོས་ཡོངས་སུ་བརྟག་པ་བཟུང་སྟེ། </s>
  </p>
  <p id="978">
    <s id="978:1">ཤར་ཕྱོགས་སུ་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་ཇི་སྙེད་ཡོད་པ་དང་། དེ་བཞིན་དུ་ཕྱོགས་བཅུ་ཀུན་དུ་འཇིག་རྟེན་གྱི་ཁམས་ཇི་སྙེད་ཡོད་པ་དེ་དག་ན་སེམས་ཅན་གཟུགས་ཅན་ནམ། གཟུགས་ཅན་མ་ཡིན་པའམ། འདུ་ཤེས་ཅན་ནམ། འདུ་ཤེས་ཅན་མ་ཡིན་པའམ། འདུ་ཤེས་ཅན་ཡང་མ་ཡིན། </s>
  </p>
  <p id="979">
    <s id="979:1">འདུ་ཤེས་ཅན་<ref folio="F.44.b"/>མ་ཡིན་པའང་མ་ཡིན་པ་དག་ཡོད་པ་དང་སེམས་ཅན་གྱི་ཁམས་སུ་གདགས་པས་གདགས་པ་ཇི་སྙེད་ཡོད་པ་དེ་དག་ཐམས་ཅད་སྔ་ཕྱི་མེད་པར་མིའི་ལུས་ཐོབ་པར་གྱུར་ཅིང་། </s>
    <s id="979:2">སེམས་ཅན་དེ་དག་ལ་བདེ་བར་བྱ་བའི་ཕྱིར་གང་སེམས་བསྐྱེད་མ་ཐག་ཏུ་སེམས་ཅན་དེ་དག་ལ་གཟུགས་རྣམས་སམ། སྒྲ་རྣམས་སམ། དྲི་རྣམས་སམ། རོ་རྣམས་སམ། རེག་བྱ་རྣམས་ཀྱི་བདེ་བའི་ཡོ་བྱད་ཉེ་བར་སྒྲུབ་པར་བྱེད་པའི་མི་ལ་ལ་ཞིག་བྱུང་བར་གྱུར་ཏེ</s>
  </p>
  <p id="980">
    <s id="980:1">སེམས་ཅན་དེ་དག་ཐམས་ཅད་ཀྱང་ཕྲག་པའམ། མགོ་བོས་བླངས་ནས་</s>
  </p>
  <p id="981">
    <s id="981:1">བསྐལ་པའམ། བསྐལ་པ་ལས་ལྷག་པར་འཛིན་པར་བྱེད་ལ། </s>
    <s id="981:2">སེམས་ཅན་དེ་དག་སྤྱོད་ལམ་ཇི་ལྟ་བུས་དེ་ལ་འདུག་པར་འདོད་པ་དེ་ལྟ་བུས་ཀྱང་འདུག་པར་གྱུར་ཅིང་། </s>
    <s id="981:3">སེམས་ཅན་དེ་དག་གི་བཤང་གཅི་ཡང་ལག་པ་ཡ་གཅིག་གིས་བླངས་ནས་</s>
  </p>
  <p id="982">
    <s id="982:1">འཇིག་རྟེན་གྱི་ཁམས་གཞན་དུ་འདོར་ན་</s>
  </p>
  <p id="983">
    <s id="983:1">བརྟན་པའི་བློ་གྲོས་འདི་ཇི་སྙམ་དུ་སེམས། </s>
    <s id="983:2">འོ་ན་མི་དེས་སེམས་ཅན་དེ་དག་ལ་བདེ་བའི་ཡོ་བྱད་མང་པོས་སོ་སོར་རིམ་གྲོ་བྱས་པར་འགྱུར་རམ། </s>
    <s id="983:3">གསོལ་པ། </s>
    <s id="983:4">བཅོམ་ལྡན་འདས་མི་དེས་བདེ་བའི་ཡོ་བྱད་མང་པོས་རིམ་གྲོ་བགྱིས་པར་འགྱུར་ལགས་སོ། །</s>
    <s id="983:5">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="983:6">བརྟན་པའི་བློ་གྲོས་ཁྱོད་མོས་པར་བྱ། </s>
  </p>
  <p id="984">
    <s id="984:1">ཁོང་དུ་ཆུད་པར་བྱ་སྟེ། </s>
  </p>
  <p id="985">
    <s id="985:1">མི་དེས་བདེ་བའི་ཡོ་བྱད་དེ་ལྟ་བུས་རིམ་གྲོ་བྱས་ལ། </s>
    <s id="985:2">རིགས་ཀྱི་བུའམ་རིགས་ཀྱི་བུ་མོ་གང་གིས་སེམས་ཅན་ཐམས་ཅད་བསྐྱབ་པ་དང་ལྡན་པའི་སེམས་ཀྱིས་བླ་ན་</s>
  </p>
  <p id="986">
    <s id="986:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ནས། </s>
  </p>
  <p id="987">
    <s id="987:1">འདི་ལྟ་སྟེ། </s>
    <s id="987:2">གང་ལས་བླ་ན་</s>
  </p>
  <p id="988">
    <s id="988:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་བྱང་ཆུབ་སེམས་དཔའི་དགེ་བའི་རྩ་བ་ཡོངས་སུ་སྨིན་པར་འགྱུར་བའི་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་མཉན་པར་བྱ་བའི་ཕྱིར་ཐ་ན་བྱང་ཆུབ་སེམས་དཔའི་ཆོས་ཡོངས་སུ་ཚོལ་བ་ལ་མངོན་པར་བརྩོན་པར་གྱུར་ཅིང་། </s>
    <s id="988:2">བྱང་ཆུབ་སེམས་དཔའི་ཆོས་ཡོངས་སུ་བཙལ་བའི་ཕྱིར་རམ། དེ་ལ་བརྩོན་པར་བྱ་བའི་ཕྱིར་གོམ་པ་འདོར་བ་གཅིག་གིས་འགྲོ་བར་ཡང་བྱེད་ན</s>
  </p>
  <p id="989">
    <s id="989:1">བརྟན་པའི་བློ་གྲོས་དགེ་བའི་རྩ་བ་དེ་ནི་བླ་ན་</s>
  </p>
  <p id="990">
    <s id="990:1">མེད་པ་<ref folio="F.45.a"/>ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་མ་རྒྱས་ཀྱི་བར་དུ་བར་མ་དོར་ཟད་པའམ། ཡོངས་སུ་གཏུགས་པར་ང་མི་སྨྲའོ། །</s>
  </p>
  <p id="991">
    <s id="991:1">དེ་ཅིའི་ཕྱིར་ཞེ་ན། </s>
    <s id="991:2">བརྟན་པའི་བློ་གྲོས་བདེ་བའི་ཡོ་བྱད་འདི་ལ་བདེ་བའི་ཡོ་བྱད་སྔ་མ་དེས་བརྒྱའི་ཆར་ཡང་ཉེ་བར་མི་འགྲོའོ། །</s>
  </p>
  <p id="992">
    <s id="992:1">སྟོང་གི་ཆ་དང་། འབུམ་གྱི་ཆ་དང་། བྱེ་བ་ཕྲག་འབུམ་གྱི་ཆ་དང་། གྲངས་དང་། ཆ་དང་། བགྲང་བ་དང་། དཔེ་དང་། རྒྱུར་ཡང་མི་འགྱུར་བའི་ཕྱིར་རོ། །</s>
  </p>
  <p id="993">
    <s id="993:1">དེ་ཅིའི་ཕྱིར་ཞེ་ན། </s>
    <s id="993:2">བརྟན་པའི་བློ་གྲོས་བདེ་བའི་ཡོ་བྱད་སྔ་མ་དེ་ཐམས་ཅད་ནི་རྫས་ལས་བྱུང་བ་དང་བཅས་པ་ཡིན་ཏེ། </s>
  </p>
  <p id="994">
    <s id="994:1">ཤིན་ཏུ་མཐར་ཐུག་པར་མི་འགྱུར་ཞིང་། ཤིན་ཏུ་ཡོངས་སུ་བྱང་བར་མི་འགྱུར་ལ། </s>
    <s id="994:2">བརྟན་པའི་བློ་གྲོས་ཆོས་ཡོངས་སུ་ཚོལ་བ་ལ་མངོན་པར་བརྩོན་པས་ནི་ཚུལ་ཁྲིམས་རྣམ་པར་འཕེལ་བར་འགྱུར། </s>
  </p>
  <p id="995">
    <s id="995:1">ཏིང་ངེ་འཛིན་རྣམ་པར་འཕེལ་བར་འགྱུར། </s>
  </p>
  <p id="996">
    <s id="996:1">ཤེས་རབ་རྣམ་པར་འཕེལ་བར་འགྱུར། </s>
  </p>
  <p id="997">
    <s id="997:1">སངས་རྒྱས་ཀྱི་ཆོས་ཡོངས་སུ་སྨིན་པར་འགྱུར། </s>
  </p>
  <p id="998">
    <s id="998:1">ཐབས་ལ་མཁས་པ་བསམ་གྱིས་མི་ཁྱབ་པ་ཡོངས་སུ་སྨིན་པར་འགྱུར། </s>
  </p>
  <p id="999">
    <s id="999:1">སངས་རྒྱས་ཀྱི་ཞིང་ཡོངས་སུ་དག་པར་འགྱུར་བའི་ཕྱིར་ཏེ། </s>
  </p>
  <p id="1000">
    <s id="1000:1">དེའི་ཕྱིར་དེ་བཞིན་གཤེགས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་མང་དུ་ཐོས་པ་ལ་རག་ལས་པར་བསྟན་པ་ཡིན་ནོ། །</s>
  </p>
  <p id="1001">
    <s id="1001:1">བརྟན་པའི་བློ་གྲོས་གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་འདི་ལྟ་སྟེ། </s>
  </p>
  <p id="1002">
    <s id="1002:1">འདམ་བུའི་ཚལ་ལམ། འབྲས་ཀྱི་ཞིང་ངམ། ཏིལ་གྱི་ཞིང་ངམ། འོད་མའི་ཚལ་བཞིན་དུ་དེ་བཞིན་གཤེགས་པ་རྣམས་ཀྱིས་ཡོངས་སུ་གང་བར་གྱུར་ལ། </s>
    <s id="1002:2">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་ལ་ཡང་ལ་ལ་ཞིག་གིས་ཇི་སྲིད་འཚོའི་བར་དུ་བཀུར་སྟི་བྱས། </s>
  </p>
  <p id="1003">
    <s id="1003:1">བླ་མར་བྱས། </s>
  </p>
  <p id="1004">
    <s id="1004:1">རི་མོར་བྱས་མཆོད་པ་བྱས་ཤིང་། ན་བཟའ་དང་། བསོད་སྙོམས་དང་། གཟིམས་ཆ་དང་། གདན་དང་། བསྙུན་གྱི་གསོས་སྨན་དང་། ཡོ་བྱད་དག་གིས་བསྙེན་བཀུར་བྱས་ལ། </s>
    <s id="1004:2">དེ་བཞིན་གཤེགས་པ་དེ་དག་ཡོངས་སུ་མྱ་ངན་ལས་འདས་ནས་</s>
  </p>
  <p id="1005">
    <s id="1005:1">ཀྱང་། སོ་སོ་སོ་སོར་ཁོར་ཡུག་<ref folio="F.45.b"/>ཏུ་དཔག་ཚད་དང་ལྡན་པའི་མཆོད་རྟེན་རིན་པོ་ཆེ་སྣ་བདུན་ལས་བྱས་པ་གདུགས་བསྒྲེང་བ་དང་། སྟེགས་བུས་བརྒྱན་པ། བསྐལ་པར་གནས་པའི་སྣང་བ་ཀུན་དུ་འབར་རབ་ཏུ་འབར་བའི་མར་མེ་དང་། མཆོད་ཡོན་དག་གིས་བརྒྱན་པ་དག་བྱས་པར་གྱུར་ན</s>
  </p>
  <p id="1006">
    <s id="1006:1">བརྟན་པའི་བློ་གྲོས་འདི་ཇི་སྙམ་དུ་སེམས། </s>
    <s id="1006:2">འོ་ན་རིགས་ཀྱི་བུའམ། རིགས་ཀྱི་བུ་མོ་དེས་གཞི་དེ་ལས་བསོད་ནམས་མང་དུ་སྐྱེད་དམ། </s>
    <s id="1006:3">གསོལ་པ། </s>
    <s id="1006:4">བཅོམ་ལྡན་འདས་རིགས་ཀྱི་བུའམ། རིགས་ཀྱི་བུ་མོ་དེས་བསོད་ནམས་ཀྱི་ཕུང་པོ་གྲངས་མ་མཆིས་དཔག་ཏུ་མ་མཆིས་པ་སྐྱེད་ལགས་སོ། །</s>
    <s id="1006:5">བརྟན་པའི་བློ་གྲོས་ཁྱོད་མོས་པར་བྱ། </s>
  </p>
  <p id="1007">
    <s id="1007:1">ཁོང་དུ་ཆུད་པར་བྱ་སྟེ། </s>
  </p>
  <p id="1008">
    <s id="1008:1">གང་མི་དེས་ཇི་སྐད་བཤད་པའི་བསོད་ནམས་ཀྱི་ཕུང་པོ་དེ་ལྟ་བུ་སོགས་པར་བྱེད་ལ། </s>
    <s id="1008:2">རིགས་ཀྱི་བུའམ་རིགས་ཀྱི་བུ་མོས་བླ་ན་</s>
  </p>
  <p id="1009">
    <s id="1009:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ནས་འདི་ལྟ་སྟེ། </s>
  </p>
  <p id="1010">
    <s id="1010:1">གང་ལས་བྱང་ཆུབ་ཀྱི་ཕྱོགས་ཀྱི་ཆོས་རྣམས་ཡོངས་སུ་སྨིན་པར་འགྱུར་བའི་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཀྱི་མདོ་སྡེ་དེ་ལྟ་བུ་དག་མཉན་པ་དང་། བསྟན་པ་དང་། བཀླག་པ་དང་། ཀུན་ཆུབ་པར་བྱ་བའི་ཕྱིར་ཡོངས་སུ་བཙལ་བ་ལ་བརྩོན་པར་བྱེད་ན</s>
  </p>
  <p id="1011">
    <s id="1011:1">བརྟན་པའི་བློ་གྲོས་བསོད་ནམས་ཀྱི་ཕུང་པོ་འདི་ལ་བསོད་ནམས་ཀྱི་ཕུང་པོ་སྔ་མ་དེས་བརྒྱའི་ཆར་ཡང་ཉེ་བར་མི་འགྲོའོ། །</s>
  </p>
  <p id="1012">
    <s id="1012:1">སྟོང་གི་ཆ་དང་། འབུམ་གྱི་ཆ་དང་། བྱེ་བ་ཕྲག་འབུམ་གྱི་ཆ་དང་། གྲངས་དང་། ཆ་དང་། བགྲང་བ་དང་། དཔེ་དང་། རྒྱུར་ཡང་མི་བཟོད་དོ། །</s>
  </p>
  <p id="1013">
    <s id="1013:1">བརྟན་པའི་བློ་གྲོས་དེ་ལྟ་བས་ན་ཁྱོད་ཕྱི་མའི་ཚེ་ཕྱི་མའི་དུས་ལྔ་བརྒྱ་པ་ཐ་མ་ལ་མདོ་སྡེ་དེ་ལྟ་བུ་དེ་དག་མཉན་པ་དང་། བཟུང་བ་དང་། བཀླག་པ་དང་། ཀུན་ཆུབ་པར་བྱ་བའི་ཕྱིར་གོ་ཆ་གྱོན་པར་སེམས་ན་བརྟན་པའི་བློ་གྲོས་བསོད་ནམས་ཀྱི་ཕུང་པོ་དེའི་ཚད་ང་མི་སྨྲའོ། །</s>
  </p>
  <p id="1014">
    <s id="1014:1">ཡོངས་སུ་གཏུགས་པར་ཡང་ང་མི་སྨྲ། ཡོངས་སུ་ཟད་པར་ཡང་ང་མི་སྨྲའོ། །</s>
  </p>
  <p id="1015">
    <s id="1015:1">བརྟན་པའི་བློ་གྲོས་ཁྱོད་སེམས་བསྐྱེད་པའི་བསོད་ནམས་ཀྱི་ཕུང་པོ་དེའི་དཔེ་ཙམ་ཐོས་པའམ། ཕྱོགས་ཙམ་ཁོང་དུ་ཆུད་པར་འདོད་ན་</s>
  </p>
  <p id="1016">
    <s id="1016:1">དེ་བཞིན་གཤེགས་པའི་རྫུ་འཕྲུལ་ཡང་ཐོས་པའམ། ཡིད་ཆེས་པར་ནུས་སམ། </s>
    <s id="1016:2">གསོལ་<ref folio="F.46.a"/>པ། </s>
    <s id="1016:3">བཅོམ་ལྡན་འདས་བཅོམ་ལྡན་འདས་ཀྱི་མཐུས་རྔོ་ཐོགས་ལགས་སོ། །</s>
    <s id="1016:4">བཀའ་སྩལ་པ། </s>
    <s id="1016:5">བརྟན་པའི་བློ་གྲོས་འདི་ཇི་སྙམ་དུ་སེམས། </s>
    <s id="1016:6">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་ཆེ་བ་ཡིན་ནམ། </s>
    <s id="1016:7">གསོལ་པ། </s>
    <s id="1016:8">བཅོམ་ལྡན་འདས་དེ་ལྟ་ལགས་སོ། །</s>
    <s id="1016:9">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="1016:10">བརྟན་པའི་བློ་གྲོས་འདི་ཇི་སྙམ་དུ་སེམས། </s>
    <s id="1016:11">གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་ཡུངས་འབྲུས་ཡོངས་སུ་གང་བར་གྱུར་ཅིང་། </s>
    <s id="1016:12">ཡུངས་འབྲུ་དེ་དག་ཇི་སྙེད་ཡོད་པ་དེ་སྙེད་ཁོ་ནའི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ཚད་ཀྱི་བྲེ་བོ་དག་ཡོད་པར་གྱུར་ལ། </s>
    <s id="1016:13">དེ་དག་ཀྱང་བྱེ་མ་དག་གིས་སོ་སོར་གང་བར་གྱུར་ན</s>
  </p>
  <p id="1017">
    <s id="1017:1">བརྟན་པའི་བློ་གྲོས་འདི་ཇི་སྙམ་དུ་སེམས། </s>
    <s id="1017:2">བྱེ་མའི་ཕུང་པོ་དེ་མང་བ་ཡིན་ནམ། </s>
    <s id="1017:3">གསོལ་པ། </s>
    <s id="1017:4">བཅོམ་ལྡན་འདས་མང་ལགས་སོ། །</s>
    <s id="1017:5">བཅོམ་ལྡན་འདས་ཀྱིས་བཀའ་སྩལ་པ། །</s>
    <s id="1017:6">བརྟན་པའི་བློ་གྲོས་གལ་ཏེ་བྱེ་མའི་ཕུང་པོ་དེ་ལག་པས་བླངས་ནས་</s>
  </p>
  <p id="1018">
    <s id="1018:1">ཕྱོགས་བཞིར་འདོར་བར་བྱེད་པའི་མི་ལ་ལ་ཞིག་བྱུང་བར་གྱུར་ལ། དེ་འཕངས་ནས་དེ་མ་ཐག་ཏུ་གང་དག་བྱེ་མའི་ཕུང་པོ་དེ་ལས་བྱེ་མའི་འབྲུ་རེ་རེ་འཇིག་རྟེན་གྱི་ཁམས་རེ་རེར་འཕེན་པར་བྱེད་པའི་རླུང་དག་མངོན་པར་བྱུང་བར་གྱུར་ན</s>
  </p>
  <p id="1019">
    <s id="1019:1">བརྟན་པའི་བློ་གྲོས་འདི་ཇི་སྙམ་དུ་སེམས། </s>
    <s id="1019:2">ཤར་ཕྱོགས་སུ་འཇིག་རྟེན་གྱི་ཁམས་དེ་དག་ཇི་སྙེད་ཡོད་པར་འགྱུར། </s>
  </p>
  <p id="1020">
    <s id="1020:1">ཕྱོགས་ཐམས་ཅད་དུ་ཡང་དེ་བཞིན་ནོ། །</s>
  </p>
  <p id="1021">
    <s id="1021:1">གསོལ་པ། </s>
    <s id="1021:2">བཅོམ་ལྡན་འདས་དཔག་ཏུ་མ་མཆིས་ལགས་སོ། །</s>
    <s id="1021:3">བདེ་བར་གཤེགས་པ་དཔག་ཏུ་མ་མཆིས་ལགས་སོ། །</s>
    <s id="1021:4">བཀའ་སྩལ་པ། </s>
    <s id="1021:5">བརྟན་པའི་བློ་གྲོས་ཁྱོད་མོས་པར་བྱ། </s>
  </p>
  <p id="1022">
    <s id="1022:1">བརྟན་པའི་བློ་གྲོས་ཁྱོད་ཁོང་དུ་ཆུད་པར་བྱ་སྟེ། </s>
  </p>
  <p id="1023">
    <s id="1023:1">བརྟན་པའི་བློ་གྲོས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་སྤྱོད་ལམ་གྱི་དཔག་ཏུ་མེད་པ། ལམ་གྱིས་དཔག་ཏུ་མེད་པ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པས་དཔག་ཏུ་མེད་པ། རྫུ་འཕྲུལ་གྱི་ཕ་རོལ་ཏུ་ཕྱིན་པས་དཔག་ཏུ་མེད་པ། ཤེས་རབ་ཀྱི་ཕ་རོལ་ཏུ་ཕྱིན་པས་དཔག་ཏུ་མེད་པ་སྟེ། </s>
  </p>
  <p id="1024">
    <s id="1024:1">བརྟན་པའི་བློ་གྲོས་དེ་བཞིན་གཤེགས་པ་ནི་བཞེད་ན། </s>
  </p>
  <p id="1025">
    <s id="1025:1">འཇིག་རྟེན་གྱི་<ref folio="F.46.b"/>ཁམས་དེ་དག་ཏུ་གོམ་པ་གཅིག་གིས་གཤེགས་པར་མཛད་ཀྱང་</s>
    <s id="1025:2">དེ་བཞིན་གཤེགས་པའི་སྤྱོད་ལམ་རྣམ་པར་འཁྲུག་པར་ཡང་མི་འགྱུར་ལ། </s>
    <s id="1025:3">དེ་བཞིན་གཤེགས་པས་ད་དུང་རྫུ་འཕྲུལ་གྱི་ཕ་རོལ་ཏུ་ཕྱིན་པའི་རྣམ་པ་ཐམས་ཅད་ཀུན་ཏུ་བསྟན་པ་ཡང་མ་ཡིན་ནོ། །</s>
  </p>
  <p id="1026">
    <s id="1026:1">སེ་གོལ་གཏོགས་པ་ཙམ་གཅིག་གིས་ཀྱང་བྱེ་མའི་ཕུང་པོ་དེ་དག་ཇི་སྙེད་ཡོད་པ་དེ་སྙེད་ཁོ་ནའི་འཇིག་རྟེན་གྱི་ཁམས་དག་ཏུ་གོམ་པས་གཤེགས་པ་གཅིག་གིས་གཤེགས་པར་མཛད་དོ། །</s>
  </p>
  <p id="1027">
    <s id="1027:1">སེ་གོལ་གཏོགས་པ་ཙམ་གྱི་ཚུལ་དེས་ཀྱང་ཤར་ཕྱོགས་སུ་གཤེགས་པ་ནས། </s>
  </p>
  <p id="1028">
    <s id="1028:1">ཕྱོགས་བཅུར་གཤེགས་པའི་བར་གྱིས་</s>
    <s id="1028:2">ཞག་གཅིག་གམ། ཟླ་བ་ཕྱེད་དམ། ཟླ་བ་གཅིག་ནས་ལོ་གཅིག་གི་བར་དུའམ། ལོ་བརྒྱ་ནས་ལོ་སྟོང་ངམ། ལོ་འབུམ་གྱི་བར་དུ་གཤེགས་པར་མཛད་ཅིང་། </s>
    <s id="1028:3">ཕྱོགས་རེ་རེར་ཡང་ལོ་བྱེ་བ་ཕྲག་འབུམ་གྱི་བར་དུ་གཤེགས་པར་མཛད་དོ། །</s>
  </p>
  <p id="1029">
    <s id="1029:1">བརྟན་པའི་བློ་གྲོས་འོ་ན་དེ་ལྟར་འཇིག་རྟེན་གྱི་ཁམས་དེ་དག་ཇི་སྙེད་ཡོད་པར་དེ་བཞིན་གཤེགས་པས་བྱོན་པའི་འཇིག་རྟེན་གྱི་ཁམས་དེ་དག་མང་བ་ཡིན་ནམ། </s>
    <s id="1029:2">གསོལ་པ་</s>
    <s id="1029:3">བཅོམ་ལྡན་འདས་མང་ལགས་སོ། །</s>
    <s id="1029:4">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="1029:5">བརྟན་པའི་བློ་གྲོས་གལ་ཏེ་བསོད་ནམས་ཀྱི་ཕུང་པོ་དེ་གཟུགས་ཅན་ཞིག་ཏུ་གྱུར་ན་</s>
  </p>
  <p id="1030">
    <s id="1030:1">ནི་རེ་ཞིག་འཇིག་རྟེན་གྱི་ཁམས་དེ་སྙེད་དུ་ཡང་མི་ཤོང་སྟེ་</s>
    <s id="1030:2">ཕལ་ཆེར་ལྷག་པར་འགྱུར་རོ། །</s>
  </p>
  <p id="1031">
    <s id="1031:1">བརྟན་པའི་བློ་གྲོས་དེ་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བསོད་ནམས་ཀྱི་ཕུང་པོ་གྲངས་མེད་པ་དེ་རབ་ཏུ་མཁྱེན་ཏེ། </s>
  </p>
  <p id="1032">
    <s id="1032:1">དཔག་ཏུ་མེད་པ། བགྲང་དུ་མེད་པ། ཚད་མེད་པ། བརྗོད་དུ་མེད་པ། བགྲང་བ་ལས་འདས་པ་རབ་ཏུ་མཁྱེན་ཏོ། །</s>
  </p>
  <p id="1033">
    <s id="1033:1">བརྟན་པའི་བློ་གྲོས་གང་གིས་བསོད་ནམས་ཀྱི་ཕུང་པོ་དེ་ཤེས་པར་ནུས་པའི་ཡི་གེའི་གྲངས་སམ། ཡིག་འབྲུའི་གྲངས་སམ། བགྲང་བའི་གྲངས་དེ་</s>
  </p>
  <p id="1034">
    <s id="1034:1">ངས་རབ་ཏུ་མི་ཤེས་ཏེ</s>
  </p>
  <p id="1035">
    <s id="1035:1">གཞན་དུ་ན་གྲངས་མེད་པའི་གྲངས་ཁོ་ན་དང་། དཔག་ཏུ་མེད་པའི་གྲངས་ཁོ་ནར་འགྱུར་བར་ཟད་དོ། །</s>
  </p>
  <p id="1036">
    <s id="1036:1">བྱང་ཆུབ་ཏུ་སེམས་བསྐྱེད་པ་དང་དམ་པའི་ཆོས་ཡོངས་སུ་ཚོལ་བའི་བསོད་ནམས་ཀྱི་བསྔགས་པ་བརྗོད་པའི་<ref folio="F.47.a"/>ལེའུ་ཞེས་བྱ་སྟེ་གསུམ་པའོ།། །།</s>
  </p>
  <p id="1037">
    <s id="1037:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་དེའི་ཕ་རོལ་གྱི་ཡང་ཆེས་ཕ་རོལ་ན་འཇིག་རྟེན་གྱི་ཁམས་རྣམ་པར་བསྒྲགས་པའི་སྒྲ་ཞེས་བྱ་བ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལྷུན་པོའི་ཕུང་པོ་ཞེས་བྱ་བ་ད་ལྟར་བཞུགས་ཏེ་</s>
  </p>
  <p id="1038">
    <s id="1038:1">འཚོ་ཞིང་གཞེས་ལ་ཆོས་ཀྱང་སྟོན་ཏོ། །</s>
  </p>
  <p id="1039">
    <s id="1039:1">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལྷུན་པོའི་ཕུང་པོ་དེས་ཀྱང་བྱང་ཆུབ་སེམས་དཔའ་འོད་ཀྱི་དཀྱིལ་འཁོར་གཟི་བརྗིད་ཕུང་པོ་ཞེས་བྱ་བ་ངའི་འོག་ཏུ་འདི་བླ་ན་</s>
  </p>
  <p id="1040">
    <s id="1040:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་རོ་ཞེས་བླ་ན་</s>
  </p>
  <p id="1041">
    <s id="1041:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏེ་འཁོར་དེ་ཉིད་དུ་འདུས་པར་གྱུར་ནས་</s>
  </p>
  <p id="1042">
    <s id="1042:1">འདུག་གོ། །</s>
  </p>
  <p id="1043">
    <s id="1043:1">བྱང་ཆུབ་སེམས་དཔའ་འོད་ཀྱི་དཀྱིལ་འཁོར་གཟི་བརྗིད་ཕུང་པོས་སྣང་བ་ཆེན་པོ་དེ་མཐོང་སྟེ་</s>
  </p>
  <p id="1044">
    <s id="1044:1">གསུང་བསལ་བའི་སྒྲ་དེ་ཡང་ཐོས་ཤིང་ས་གཡོས་པ་ཆེན་པོ་དེ་ཡང་ཀུན་དུ་ཤེས་ནས་</s>
  </p>
  <p id="1045">
    <s id="1045:1">དེ་བཅོམ་ལྡན་འདས་དེ་བཞིན་གཤེགས་པ་ལྷུན་པོའི་ཕུང་པོ་ག་ལ་བ་དེར་སོང་སྟེ་</s>
  </p>
  <p id="1046">
    <s id="1046:1">ཕྱིན་ནས་</s>
  </p>
  <p id="1047">
    <s id="1047:1">བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །</s>
  </p>
  <p id="1048">
    <s id="1048:1">བཅོམ་ལྡན་འདས་འོད་དེ་དང་། གསུང་བསལ་བའི་སྒྲ་དེ་དང་། དོག་ས་གཡོས་པ་དེ་སུའི་ལགས། </s>
    <s id="1048:2">དེ་སྐད་ཅེས་གསོལ་པ་དང་། </s>
    <s id="1048:3">བཅོམ་ལྡན་འདས་དེ་བཞིན་གཤེགས་པ་ལྷུན་པོའི་ཕུང་པོས་བྱང་ཆུབ་སེམས་དཔའ་སེམས་དཔའ་ཆེན་པོ་འོད་ཀྱི་དཀྱིལ་འཁོར་གཟི་བརྗིད་ཕུང་པོ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="1049">
    <s id="1049:1">རིགས་ཀྱི་བུ་འཇིག་རྟེན་གྱི་ཁམས་འདི་ནས་ནུབ་ཕྱོགས་ཀྱི་ཕྱོགས་ཆར་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་དེའི་ཕ་རོལ་གྱི་ཡང་ཆེས་ཕ་རོལ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="1050">
    <s id="1050:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="1050:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1051">
    <s id="1051:1">བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །</s>
  </p>
  <p id="1052">
    <s id="1052:1">བྱང་ཆུབ་སེམས་དཔའ་དཔེ་མེད་པ་སེམས་པ་ཞེས་བྱ་བ་དག་ཡོད་དེ་འཁོར་དེར་འདུས་པར་གྱུར་ནས་འཁོད་དོ། །</s>
  </p>
  <p id="1053">
    <s id="1053:1"><ref folio="F.47.b"/>རིགས་ཀྱི་བུ་ཕྱོགས་བཅུར་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་གོ་ཆ་གང་དག་གིས་སྐྱེས་བུ་དམ་པ་དེ་དག་གོ་ཆ་བགོས་པའི་གོ་ཆ་དེ་ལྟ་བུ་དག་གིས་སྟོང་སྟེ། </s>
  </p>
  <p id="1054">
    <s id="1054:1">རིགས་ཀྱི་བུ་སྐྱེས་བུ་དམ་པ་དེ་ལྟ་བུ་དག་ཐོས་པ་ཡང་མཆོག་ཏུ་རྙེད་པར་དཀའ་ན་བལྟ་བའམ། བསྙེན་བཀུར་བྱ་བ་ལྟ་ཅི་སྨོས། </s>
  </p>
  <p id="1055">
    <s id="1055:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་འོད་ཀྱི་དཀྱིལ་འཁོར་གཟི་བརྗིད་ཕུང་པོས་འདི་སྐད་ཅེས་གསོལ་ཏོ། །</s>
  </p>
  <p id="1056">
    <s id="1056:1">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དེ་དག་ཀྱང་བལྟ་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="1057">
    <s id="1057:1">བཅོམ་ལྡན་འདས་དེས་བཀའ་སྩལ་པ། </s>
    <s id="1057:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="1058">
    <s id="1058:1">སོང་ལ། </s>
    <s id="1058:2">བཅོམ་ལྡན་འདས་དེ་ལ་པད་མ་བདུན་པོ་འདི་དག་ཀྱང་ཕུལ་ཏེ་</s>
  </p>
  <p id="1059">
    <s id="1059:1">ཕུལ་ནས་</s>
  </p>
  <p id="1060">
    <s id="1060:1">ཀྱང་། </s>
    <s id="1060:2">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་ལྷུན་པོའི་ཕུང་པོ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ། ཞེས་སྙུན་གསོལ་ལོ་ཞེས་དེ་སྐད་ཅེས་གསོལ་ཅིག །</s>
  </p>
  <p id="1061">
    <s id="1061:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འོད་ཀྱི་དཀྱིལ་འཁོར་གཟི་བརྗིད་ཕུང་པོས་བཅོམ་ལྡན་འདས་དེ་བཞིན་གཤེགས་པ་ལྷུན་པོའི་ཕུང་པོ་དེ་ལ་རྣམ་པར་བལྟས་ཏེ། </s>
  </p>
  <p id="1062">
    <s id="1062:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ནས་བཅོམ་ལྡན་འདས་དེའི་ཐད་ནས་སོང་ངོ་། །</s>
  </p>
  <p id="1063">
    <s id="1063:1">བྱང་ཆུབ་སེམས་དཔའི་འོད་ཀྱི་དཀྱིལ་འཁོར་གཟི་བརྗིད་ཕུང་པོ་དེ་འདི་ལྟ་སྟེ་དཔེར་ན། </s>
  </p>
  <p id="1064">
    <s id="1064:1">སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། ལག་པ་བརྐྱང་བ་སྐུམ་པར་བྱེད་པའི་སྐད་ཅིག་དེས་འཇིག་རྟེན་གྱི་ཁམས་རྣམ་པར་བསྒྲགས་པའི་སྒྲ་ནས་མི་སྣང་བར་གྱུར་ཏེ</s>
  </p>
  <p id="1065">
    <s id="1065:1">འཇིག་རྟེན་གྱི་ཁམས་མི་མཇེད་འདིར་འདུག་གོ། །</s>
  </p>
  <p id="1066">
    <s id="1066:1">དེ་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དེར་སོང་སྟེ་</s>
  </p>
  <p id="1067">
    <s id="1067:1">ཕྱིན་ནས་</s>
  </p>
  <p id="1068">
    <s id="1068:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་</s>
  </p>
  <p id="1069">
    <s id="1069:1">ཕྱོགས་གཅིག་ཏུ་འདུག་<ref folio="F.48.a"/>གོ། །</s>
  </p>
  <p id="1070">
    <s id="1070:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1071">
    <s id="1071:1">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་ལྷུན་པོའི་ཕུང་པོ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ཞིང་། </s>
    <s id="1071:2">བཅོམ་ལྡན་འདས་བཅོམ་ལྡན་འདས་ལ་བཅོམ་ལྡན་འདས་དེས་པད་མ་འདི་དག་ཀྱང་བསྐུར་བ་ལགས་སོ། །</s>
    <s id="1071:3">བཅོམ་ལྡན་འདས་ཀྱིས་པད་མ་དེ་དག་བཞེས་ཏེ་</s>
  </p>
  <p id="1072">
    <s id="1072:1">བཞེས་ནས་</s>
  </p>
  <p id="1073">
    <s id="1073:1">ཀྱང་བཀའ་སྩལ་པ། </s>
    <s id="1073:2">འོད་ཀྱི་དཀྱིལ་འཁོར་གཟི་བརྗིད་ཕུང་པོ་ཅི་བཅོམ་ལྡན་འདས་དེ་སྙུན་མི་མངའའམ། སྟོབས་དང་ལྡན་ནམ། འགྱུར་བ་མི་མངའའམ། བདེ་བར་རེག་པ་ལ་གནས་སམ། </s>
    <s id="1073:3">གསོལ་པ། </s>
    <s id="1073:4">བཅོམ་ལྡན་འདས་དེ་ལྟ་ལགས་ཏེ། </s>
  </p>
  <p id="1074">
    <s id="1074:1">སངས་རྒྱས་ཀྱི་ཞིང་དེ་ན་སྙུན་མི་མངའ་ཞིང་སྟོབས་དང་ལྡན་ཏེ་</s>
  </p>
  <p id="1075">
    <s id="1075:1">འགྱུར་བ་མི་མངའ་ལ་བདེ་བར་རེག་པ་ལ་གནས་ལགས་སོ། །</s>
    <s id="1075:2">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་མ་ཕམ་པ་ལ་མ་ཕམ་པ་ཁྱོད་ཀྱིས་བྱང་ཆུབ་ཀྱི་ཡན་ལག་ཡོངས་སུ་རྫོགས་པར་བྱ་བའི་ཕྱིར་པད་མ་འདི་དག་གིས་དགེ་བའི་རྩ་བ་དག་སྐྱེད་ཅིག་ཅེས་པད་མ་དེ་དག་བྱིན་ནོ། །</s>
  </p>
  <p id="1076">
    <s id="1076:1">དེ་ནས་བྱང་ཆུབ་སེམས་དཔའ་མ་ཕམ་པས་པད་མ་ཆེན་པོ་བདུན་པོ་དེ་དག་བླངས་ནས་བཟང་སྐྱོང་ལ་སོགས་པ་བྱང་ཆུབ་སེམས་དཔའ་དཔེ་མེད་པ་སེམས་པ་དག་ལ་བྱིན་ཏེ། </s>
  </p>
  <p id="1077">
    <s id="1077:1">འདི་ལྟ་སྟེ། དཀོན་མཆོག་འབྱུང་གནས་དང་། དེད་དཔོན་བཟང་པོ་དང་། ཡོན་ཏན་སྦས་དང་། འདམ་བུས་བྱིན་དང་། དབང་པོས་བྱིན་དང་། ཆུ་ལྷ་དང་། སྟོབས་བཟངས་དང་། བླ་མའི་བློ་གྲོས་དང་། ཁྱད་པར་བློ་གྲོས་དང་། འཕེལ་བའི་བློ་གྲོས་དང་། མཐོང་བ་དོན་ཡོད་དང་། ལེགས་པར་ཡང་དག་ཞུགས་དང་། རབ་ཀྱི་རྩལ་གྱིས་རྣམ་པར་གནོན་དང་། རྟག་ཏུ་བརྩོན་དང་། བརྩོན་པ་མི་གཏོང་བ་དང་། ཉི་མའི་སྙིང་པོ་དང་། འགྲོ་བ་འཛིན་དང་། ས་འཛིན་དང་། ལེགས་པར་གནས་པའི་བློ་གྲོས་དང་། མཐའ་ཡས་བློ་གྲོས་དང་། འཇིག་རྟེན་གསུམ་རྣམ་པར་གནོན་དང་། མཐའ་ཡས་རྣམ་པར་གནོན་དང་། དཔག་མེད་རྣམ་པར་གནོན་<ref folio="F.48.b"/>དང་། དམིགས་པ་ཐམས་ཅད་སྟོན་པའི་ཁྱུ་མཆོག་དང་། བརྟན་པའི་བློ་གྲོས་དང་། མཐའ་ཡས་བརྩོན་འགྲུས་དང་། དཔག་ཡས་རྣམ་པར་གནོན་དང་། དོན་ཡོད་བརྩོན་འགྲུས་དང་། སེང་གེའི་བརྩོན་འགྲུས་རྩལ་གྱིས་འགྲོ་དང་། དོན་ཡོད་གོམ་པའི་རྩལ་གྱིས་འགྲོ་དང་དགའ་བའི་སྤོབས་པ་དང་། སྤོབས་པ་རྣོན་པོ་དང་། སྤོབས་པ་ཟབ་པ་དང་། སྤོབས་པ་མཐའ་ཡས་དང་། སྤོབས་པ་དཔག་མེད་དང་། འཇམ་དཔལ་གཞོན་ནུར་གྱུར་པ་དང་། པད་མའི་སྙིང་པོ་དང་། མཐའ་ཡས་གླང་པོ་ཆེ་དང་། སྤར་འཆུམས་མ་ཡིན་དང་། ཆོས་འཕགས་དང་། ལག་ན་རིན་ཆེན་དང་། རིན་ཆེན་ལག་པ་དང་། དོན་ཡོད་དཔལ་དང་། མི་གཡོས་རྣམ་པར་གནོན་དང་། མྱ་ངན་མེད་པ་དང་། མྱ་ངན་བྲལ་དང་། ཐ་མི་དད་པར་སྤྱོད་པར་ཡང་དག་ཞུགས་དང་། བརྩོན་འགྲུས་སྐྱོ་མེད་དང་། མངལ་འགྱུར་དང་། བུད་མེད་འགྱུར་དང་། སྐྱེས་པ་འགྱུར་དང་། སེམས་ཅན་འགྱུར་དང་། དྲ་བ་ཅན་གྱི་འོད་དང་། མཐའ་ཡས་སྙིང་པོ་དང་། སངས་རྒྱས་ཕྱག་ན་པད་མ་སྐྱེས་དང་། ལག་ན་པད་མ་དང་། སྤོས་ཀྱི་གླང་པོ་ཆེ་དང་། དོན་གྲུབ་དང་། སེང་གེའི་ལེགས་པར་བརྟགས་པའི་གོ་ཆ་དང་། དོན་ཡོད་གོ་ཆ་དང་། མ་སྨད་པའི་གོ་ཆ་དང་། ཀུན་འགྱུར་བའི་གོ་ཆ་དང་། སྤྱོད་པ་ཟབ་པའི་གོ་ཆ་དང་། འགྱུར་བ་སྐྱོ་བ་མེད་པའི་གོ་ཆ་དང་། མེ་ཏོག་རབ་གཏོར་དང་། མེ་ཏོག་རིན་ཆེན་དང་། དོན་ཡོད་མིང་སྒྲོལ་དང་། དོན་ཡོད་མིང་སྒྲོགས་དང་། དམིགས་པ་ཀུན་གྱི་གོ་ཆ་བགོས་དང་། འགྲོ་བ་ཀུན་འགྱུར་བའི་གོ་ཆ་བགོས་དང་། སྤྱོད་པ་ཟབ་པའི་གོ་ཆ་བགོས་དང་། འགྱུར་བ་སྐྱོ་བ་མེད་པའི་གོ་ཆ་བགོས་དང་། རྟག་ཏུ་རབ་ཏུ་དགའ་བའི་གོ་ཆ་བགོས་དང་། རྟག་ཏུ་གདུང་བའི་གོ་ཆ་བགོས་དང་། མི་ལྟ་བའི་གོ་ཆ་བགོས་དང་། དཔལ་མ་ཉམས་པའི་གོ་ཆ་བགོས་དང་། དྲག་ཤུལ་འཆང་དང་། དགའ་བའི་སྡེ་དང་། བཟང་པོའི་སྡེ་དང་། དགའ་བའི་ལྷ་དང་། དགའ་བྱེད་དང་། བྱང་ཆུབ་ཡན་ལག་རྟོགས་དང་། སངས་རྒྱས་དང་མ་བྲལ་བའི་གོ་ཆ་བགོས་དང་། ཆོས་ཀྱི་འཁོར་ལོ་བསྐོར་བའི་གོ་ཆ་བགོས་དང་། འཁོར་ལོ་ཐོགས་པ་མེད་པའི་གོ་<ref folio="F.49.a"/>ཆ་བགོས་དང་། ཐམས་ཅད་ཡོངས་སུ་གཏོང་བའི་གོ་ཆ་བགོས་དང་། མ་བླངས་པའི་གོ་ཆ་བགོས་དང་། རྣམ་པར་མ་འཁྲུགས་པའི་གོ་ཆ་བགོས་དང་། སངས་རྒྱས་ཀྱི་གདུང་རྒྱུན་མི་གཅོད་པའི་གོ་ཆ་བགོས་དང་། ཟླ་བ་སྣང་དང་། ཡོན་ཏན་དཔལ་སྣང་དང་། དེད་དཔོན་དང་། དེད་དཔོན་ཆེན་པོ་དང་། མཆོག་གི་ཚོགས་ཅན་དང་། མཆོག་གི་བཀོད་པ་དང་། རིན་པོ་ཆེའི་བཀོད་པ་དང་། དོན་ཀུན་འགྲུབ་དང་། དོན་དཔལ་དང་། འདྲེན་པའི་དཔལ་དང་། འདྲེན་པའི་རྒྱལ་མཚན་དང་། ངེས་པར་འདྲེན་དང་། ཞི་བ་དང་། རབ་ཏུ་བྱེད་དང་། སངས་རྒྱས་བཟང་པོ་དང་། ཤིན་ཏུ་དགའ་བ་དང་། རྒྱལ་དགའ་དང་། དབང་པོ་ཐུལ་དང་། རྒྱལ་བའི་སྡེ་དང་། གཞོམ་ཐུལ་དང་། བདུད་འཇོམས་དང་། དགྲ་འཇོམས་དང་། དགྲ་ལ་ཞེ་འགྲས་མེད་དང་། ཕྱོགས་སུ་རྣམ་པར་བསྒྲགས་དང་། རྣམ་པར་བསྒྲགས་པའི་རྒྱལ་པོ་དང་། ནོར་འཕེལ་དང་། བཤེས་གཉེན་དང་། བཤེས་གཉེན་ལྷ་དང་། བཤེས་གཉེན་འཕེལ་དང་། གདུགས་གཅིག་པ་དང་། རིན་ཆེན་གདུགས་དང་། རྒྱུ་སྐར་བཟང་པོ་དང་། ཆོས་དང་། ཆོས་ལྷ་དང་། དྲི་མེད་དང་། དཔའ་བོ་དྲི་མེད་དང་དཔའ་བའི་རྩལ་གྱིས་འགྲོ་དང་། མཐའ་ཡས་རྩལ་གྱིས་འགྲོ་དང་། དོན་ཡོད་རྩལ་གྱིས་འགྲོ་དང་། གོམ་པ་མེད་ཀྱིས་རྣམ་པར་གནོན་དང་། ཤིན་ཏུ་རྩལ་གྱིས་རྣམ་པར་གནོན་དང་། ཐ་མི་དད་པར་སྤྱོད་པ་དང་། དེ་དག་དང་། བྱང་ཆུབ་སེམས་དཔའ་གཞན་ཡང་བདུན་ཁྲི་བདུན་སྟོང་ལ་རྒན་རབས་དག་བཅོམ་ལྡན་འདས་ཀྱིས་བྱང་ཆུབ་ཀྱི་ཕྱོགས་ཀྱི་ཆོས་ཡོངས་སུ་སྨིན་པར་མཛད་པའི་ཕྱིར་པད་མ་བདུན་པོ་འདི་དག་བྱིན་པ་ཡིན་ཏེ</s>
  </p>
  <p id="1078">
    <s id="1078:1">རིགས་ཀྱི་བུ་དག་ཁྱེད་ཅག་གིས་པད་མ་ཆེན་པོ་འདི་དག་ལོངས་ཤིག་དང་། ཐམས་ཅད་གྱུར་ནས་བཅོམ་ལྡན་འདས་ལ་དབུལ་བར་བྱ། </s>
  </p>
  <p id="1079">
    <s id="1079:1">ཐམས་ཅད་གྱུར་ནས་རང་རང་གི་ཐབས་ལ་མཁས་པ་གསལ་བར་བྱའོ། །</s>
  </p>
  <p id="1080">
    <s id="1080:1">ཞེས་པད་མ་བདུན་པོ་དེ་དག་བྱིན་ནོ། །</s>
  </p>
  <p id="1081">
    <s id="1081:1">དེ་ནས་བྱང་ཆུབ་སེམས་དཔའ་བདུན་ཁྲི་བདུན་སྟོང་པོ་དེ་དག་གིས་པད་མ་དེ་དག་བླངས་ནས་རང་རང་གི་ཐབས་ལ་མཁས་པ་གསལ་<ref folio="F.49.b"/>བར་བྱ་བའི་ཕྱིར་བཅོམ་ལྡན་འདས་ལ་ཕུལ་ལོ། །</s>
  </p>
  <p id="1082">
    <s id="1082:1">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ལ་ཐུགས་བརྩེ་བའི་ཕྱིར་པད་མ་ཆེན་པོ་བདུན་པོ་དེ་དག་བཞེས་ཏེ། </s>
  </p>
  <p id="1083">
    <s id="1083:1">བཞེས་ནས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་མ་ཕམ་པ་ལ་བཀའ་སྩལ་པ། </s>
    <s id="1083:2" flag="alternateSource">མ་ཕམ་པ་དེ་བཞིན་གཤེགས་པ་ནི་ད་ལྟར་ཁྱེད་ཀྱི་དགེ་བའི་རྩ་བ་བསྐྱེད་པའི་ཕྱིར་རྟུལ་བར་མཛད། </s>
  </p>
  <p id="1084">
    <s id="1084:1" flag="alternateSource">མཆོག་ཏུ་རྟུལ་བར་མཛད་དོ། །</s>
  </p>
  <p id="1085">
    <s id="1085:1">མ་ཕམ་པ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་ཤིན་ཏུ་རྙེད་པར་དཀའ་ཞིང་མཆོག་ཏུ་རྙེད་པར་དཀའོ། །</s>
  </p>
  <p id="1086">
    <s id="1086:1">མ་ཕམ་པ་བྱང་ཆུབ་སེམས་དཔའ་རྣམས་ཀྱང་ཤིན་ཏུ་མཆོག་ཏུ་རྙེད་པར་དཀའོ། །</s>
  </p>
  <p id="1087">
    <s id="1087:1">དེ་ཅིའི་ཕྱིར་ཞེ་ན། </s>
    <s id="1087:2">མ་ཕམ་པ་སངས་རྒྱས་ཀྱི་ཆོས་དེ་དག་ནི་བྱང་ཆུབ་སེམས་དཔའི་སྤྱོད་པ་ལས་ངེས་པར་བྱུང་བའི་ཕྱིར་རོ། །</s>
  </p>
  <p id="1088">
    <s id="1088:1">མ་ཕམ་པ་གལ་ཏེ་སྔོན་ངས་བྱང་ཆུབ་ཏུ་སེམས་བསྐྱེད་པར་མ་གྱུར་ན། </s>
  </p>
  <p id="1089">
    <s id="1089:1">མ་ཕམ་པ་འོ་ན་ད་ལྟར་དེ་བཞིན་གཤེགས་པའི་སྟོབས་བཅུ་སྐྱེ་བར་འགྱུར་རམ། </s>
    <s id="1089:2">གསོལ་པ། </s>
    <s id="1089:3">བཅོམ་ལྡན་འདས་དེ་མ་ལགས་སོ། །</s>
    <s id="1089:4">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="1089:5">མ་ཕམ་པ་འདི་ཇི་སྙམ་དུ་སེམས། </s>
    <s id="1089:6">གལ་ཏེ་སྔོན་ངས་བླ་ན་</s>
  </p>
  <p id="1090">
    <s id="1090:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1091">
    <s id="1091:1">འོ་ན་ད་ལྟར་མི་འཇིགས་པ་བཞི་སྐྱེ་བར་འགྱུར་རམ། </s>
    <s id="1091:2">གསོལ་པ། </s>
    <s id="1091:3">བཅོམ་ལྡན་འདས་དེ་མ་ལགས་སོ། །</s>
    <s id="1091:4">བཀའ་སྩལ་པ། </s>
    <s id="1091:5">མ་ཕམ་པ་འདི་ཇི་སྙམ་དུ་སེམས། </s>
    <s id="1091:6">གལ་ཏེ་སྔོན་ངས་བླ་ན་</s>
  </p>
  <p id="1092">
    <s id="1092:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1093">
    <s id="1093:1">འོ་ན་ད་ལྟར་འཇིག་རྟེན་དུ་དེ་བཞིན་གཤེགས་པའི་བྱམས་པ་ཆེན་པོ་འབྱུང་བར་འགྱུར་རམ། </s>
    <s id="1093:2">གསོལ་པ། </s>
    <s id="1093:3">བཅོམ་ལྡན་འདས་དེ་མ་ལགས་སོ། །</s>
    <s id="1093:4">བཀའ་སྩལ་པ། </s>
    <s id="1093:5">མ་ཕམ་པ་འདི་ཇི་སྙམ་དུ་སེམས། </s>
    <s id="1093:6">གལ་ཏེ་སྔོན་ངས་བླ་ན་</s>
  </p>
  <p id="1094">
    <s id="1094:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1095">
    <s id="1095:1">འོ་ན་ད་ལྟར་འཇིག་རྟེན་དུ་སྙིང་རྗེ་ཆེན་པོ་འབྱུང་བར་འགྱུར་རམ། </s>
    <s id="1095:2">དེ་བཞིན་དུ་འཇིག་རྟེན་དུ་དགའ་བ་ཆེན་པོ་དང་། བཏང་སྙོམས་ཆེན་པོ་འབྱུང་བར་འགྱུར་རམ། <ref folio="F.50.a"/></s>
    <s id="1095:3">གསོལ་པ། </s>
    <s id="1095:4">བཅོམ་ལྡན་འདས་དེ་མ་ལགས་སོ། །</s>
    <s id="1095:5">བཀའ་སྩལ་པ། </s>
    <s id="1095:6">མ་ཕམ་པ་འདི་ཇི་སྙམ་དུ་སེམས། </s>
    <s id="1095:7">གལ་ཏེ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་ངས་བླ་ན་</s>
  </p>
  <p id="1096">
    <s id="1096:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1097">
    <s id="1097:1">འོ་ན་ད་ལྟར་འཇིག་རྟེན་དུ་སངས་རྒྱས་ཀྱི་ཆོས་མ་འདྲེས་པ་བཅྭ་བརྒྱད་འབྱུང་བར་འགྱུར་རམ། </s>
    <s id="1097:2">གསོལ་པ། </s>
    <s id="1097:3">བཅོམ་ལྡན་འདས་དེ་མ་ལགས་སོ། །</s>
    <s id="1097:4">བཀའ་སྩལ་པ། </s>
    <s id="1097:5">མ་ཕམ་པ་འདི་ཇི་སྙམ་དུ་སེམས། </s>
    <s id="1097:6">གལ་ཏེ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་ངས་བླ་ན་</s>
  </p>
  <p id="1098">
    <s id="1098:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1099">
    <s id="1099:1">འོ་ན་ད་ལྟར་འཇིག་རྟེན་དུ་དེ་བཞིན་གཤེགས་པའི་དོན་ཡོད་རྣམ་པར་གནོན་པ་འབྱུང་བར་འགྱུར་རམ། </s>
    <s id="1099:2">གསོལ་པ། </s>
    <s id="1099:3">བཅོམ་ལྡན་འདས་དེ་མ་ལགས་སོ། །</s>
    <s id="1099:4">བཀའ་སྩལ་པ། </s>
    <s id="1099:5">མ་ཕམ་པ་འདི་ཇི་སྙམ་དུ་སེམས། </s>
    <s id="1099:6">གལ་ཏེ་སྔོན་ངས་བླ་ན་</s>
  </p>
  <p id="1100">
    <s id="1100:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1101">
    <s id="1101:1">འོ་ན་ད་ལྟར་འཇིག་རྟེན་དུ་དེ་བཞིན་གཤེགས་པའི་སེང་གེའི་སྟབས་སུ་འགྲོ་བ་ཉིད་འབྱུང་བར་འགྱུར་རམ། </s>
    <s id="1101:2">གསོལ་པ། </s>
    <s id="1101:3">བཅོམ་ལྡན་འདས་དེ་མ་ལགས་སོ། །</s>
    <s id="1101:4">བཀའ་སྩལ་པ། </s>
    <s id="1101:5">མ་ཕམ་པ་འདི་ཇི་སྙམ་དུ་སེམས། </s>
    <s id="1101:6">གལ་ཏེ་སྔོན་ངས་བླ་ན་</s>
  </p>
  <p id="1102">
    <s id="1102:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1103">
    <s id="1103:1">འོ་ན་ད་ལྟར་འཇིག་རྟེན་དུ་དེ་བཞིན་གཤེགས་པའི་གླང་པོ་ཆེའི་ལྟ་སྟངས་ཀྱིས་ལྟ་བ་ཉིད་འབྱུང་བར་འགྱུར་རམ། </s>
    <s id="1103:2">གསོལ་པ། </s>
    <s id="1103:3">བཅོམ་ལྡན་འདས་དེ་མ་ལགས་སོ། །</s>
    <s id="1103:4">བཀའ་སྩལ་པ། </s>
    <s id="1103:5">མ་ཕམ་པ་འདི་ཇི་སྙམ་དུ་སེམས། </s>
    <s id="1103:6">གལ་ཏེ་སྔོན་ངས་བླ་ན་</s>
  </p>
  <p id="1104">
    <s id="1104:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1105">
    <s id="1105:1">འོ་ན་ད་ལྟར་འཇིག་རྟེན་དུ་དེ་བཞིན་གཤེགས་པའི་སེང་གེ་ལྟར་བསྒྱིངས་པ་ཉིད་འབྱུང་བར་འགྱུར་རམ། </s>
    <s id="1105:2">གསོལ་པ། </s>
    <s id="1105:3">བཅོམ་ལྡན་འདས་དེ་མ་ལགས་སོ། །</s>
    <s id="1105:4">བཀའ་སྩལ་པ། </s>
    <s id="1105:5">མ་ཕམ་པ་འདི་ཇི་སྙམ་དུ་སེམས། </s>
    <s id="1105:6">གལ་ཏེ་སྔོན་ངས་བླ་ན་</s>
  </p>
  <p id="1106">
    <s id="1106:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1107">
    <s id="1107:1">འོ་ན་ད་ལྟར་འཇིག་རྟེན་དུ་དེ་བཞིན་<ref folio="F.50.b"/>གཤེགས་པའི་སྤྱི་གཙུག་བལྟར་མི་མཐོང་བ་ཉིད་འབྱུང་བར་འགྱུར་རམ། </s>
    <s id="1107:2">གསོལ་པ། </s>
    <s id="1107:3">བཅོམ་ལྡན་འདས་དེ་མ་ལགས་སོ། །</s>
    <s id="1107:4">བཀའ་སྩལ་པ། </s>
    <s id="1107:5">མ་ཕམ་པ་འདི་ཇི་སྙམ་དུ་སེམས། </s>
    <s id="1107:6">གལ་ཏེ་སྔོན་ངས་བླ་ན་</s>
  </p>
  <p id="1108">
    <s id="1108:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1109">
    <s id="1109:1">འོ་ན་ད་ལྟར་འཇིག་རྟེན་དུ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་འབྱུང་བར་འགྱུར་རམ། </s>
    <s id="1109:2">གསོལ་པ། </s>
    <s id="1109:3">བཅོམ་ལྡན་འདས་དེ་མ་ལགས་སོ། །</s>
    <s id="1109:4">བཀའ་སྩལ་པ། </s>
    <s id="1109:5">མ་ཕམ་པ་འདི་ཇི་སྙམ་དུ་སེམས། </s>
    <s id="1109:6">གལ་ཏེ་སྔོན་ངས་བླ་ན་</s>
  </p>
  <p id="1110">
    <s id="1110:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1111">
    <s id="1111:1">འོ་ན་ད་ལྟར་འཇིག་རྟེན་དུ་ཆོས་ཀྱི་འཁོར་ལོ་བསྐོར་བ་འབྱུང་བར་འགྱུར་རམ། </s>
    <s id="1111:2">གསོལ་པ། </s>
    <s id="1111:3">བཅོམ་ལྡན་འདས་དེ་མ་ལགས་སོ། །</s>
    <s id="1111:4">བཀའ་སྩལ་པ། </s>
    <s id="1111:5">མ་ཕམ་པ་འདི་ཇི་སྙམ་དུ་སེམས། </s>
    <s id="1111:6">གལ་ཏེ་སྔོན་ངས་བླ་ན་</s>
  </p>
  <p id="1112">
    <s id="1112:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1113">
    <s id="1113:1">འོ་ན་ད་ལྟར་འཇིག་རྟེན་དུ་ཆོས་ཀྱི་མུར་འགྲམ་འབྱུང་བར་འགྱུར་རམ། </s>
    <s id="1113:2">གསོལ་པ། </s>
    <s id="1113:3">བཅོམ་ལྡན་འདས་དེ་མ་ལགས་སོ། །</s>
    <s id="1113:4">བཀའ་སྩལ་པ། </s>
    <s id="1113:5">མ་ཕམ་པ་འདི་ཇི་སྙམ་དུ་སེམས། </s>
    <s id="1113:6">གལ་ཏེ་སྔོན་ངས་བླ་ན་</s>
  </p>
  <p id="1114">
    <s id="1114:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་གྱུར་ན</s>
  </p>
  <p id="1115">
    <s id="1115:1">འོ་ན་ད་ལྟར་འཇིག་རྟེན་དུ་ཉན་ཐོས་ཕུན་སུམ་ཚོགས་པ་འབྱུང་བར་འགྱུར་རམ། </s>
    <s id="1115:2">གསོལ་པ། </s>
    <s id="1115:3">བཅོམ་ལྡན་འདས་དེ་མ་ལགས་སོ། །</s>
    <s id="1115:4">བཀའ་སྩལ་པ། </s>
    <s id="1115:5">མ་ཕམ་པ་དེ་ལྟ་བས་ན་གང་དག་སངས་རྒྱས་ཀྱི་ཆོས་རྣམས་ཇི་སྙེད་ཡོད་པ་དེ་དག་ཐམས་ཅད་ནི་སེམས་དང་པོ་བསྐྱེད་པ་ལ་རག་ལས་པ་ཡིན་ནོ། །</s>
  </p>
  <p id="1116">
    <s id="1116:1">མ་ཕམ་པ་དེ་ལྟ་བས་ན་བྱང་ཆུབ་སེམས་དཔའ་རྙེད་པར་དཀའ་བའི་ཕྱིར་དེ་བཞིན་གཤེགས་པ་རྙེད་པར་དཀའ་བ་ཡིན་ནོ། །</s>
  </p>
  <p id="1117">
    <s id="1117:1">མ་ཕམ་པ་འདི་ལྟ་སྟེ། དཔེར་ན་མར་མེད་པས་མར་གྱི་སྙིང་གུའི་རྒྱུན་འཆད་པར་འགྱུར་བ་དེ་བཞིན་དུ། </s>
    <s id="1117:2">མ་ཕམ་པ་བྱང་ཆུབ་ཏུ་སེམས་བསྐྱེད་པ་མེད་པར་དེ་བཞིན་གཤེགས་པ་མངོན་པར་འགྲུབ་པར་མི་འགྱུར་རོ། །</s>
  </p>
  <p id="1118">
    <s id="1118:1">མ་ཕམ་པ་འདི་ལྟ་སྟེ། དཔེར་ན་མར་ཡོད་པས་མར་གྱི་སྙིང་གུའི་རྒྱུན་མི་འཆད་པར་འགྱུར་བ་དེ་བཞིན་དུ། </s>
    <s id="1118:2">མ་ཕམ་པ་འཇིག་རྟེན་<ref folio="F.51.a"/>ན་བྱང་ཆུབ་སེམས་དཔའ་ཡོད་པས་འཇིག་རྟེན་དུ་དེ་བཞིན་གཤེགས་པ་འབྱུང་བར་འགྱུར་རོ། །</s>
  </p>
  <p id="1119">
    <s id="1119:1">མ་ཕམ་པ་འདི་ལྟ་སྟེ། དཔེར་ན་ས་བོན་ཡོད་པས་མྱུ་གུ་འབྱུང་བར་འགྱུར་བ་དེ་བཞིན་དུ། མ་ཕམ་པ་བྱང་ཆུབ་སེམས་དཔའ་ཡོད་པས་དེ་བཞིན་གཤེགས་པ་འབྱུང་བར་འགྱུར་རོ། །</s>
  </p>
  <p id="1120">
    <s id="1120:1">མ་ཕམ་པ་དེ་ལྟ་བས་ན་བྱང་ཆུབ་སེམས་དཔའ་རྙེད་པར་དཀའ་བ་ཉིད་ཀྱི་ཕྱིར་དེ་བཞིན་གཤེགས་པ་རྙེད་པར་དཀའ་བ་ཉིད་དོ། །</s>
  </p>
  <p id="1121">
    <s id="1121:1">མ་ཕམ་པ་འདི་ལྟ་སྟེ། དཔེར་ན་རྒྱ་མཚོ་ཆེན་པོ་ན་གང་དག་རིན་ཐང་མེད་པར་གྱུར་པའི་ནོར་བུ་རིན་པོ་ཆེ་དེ་དག་ནི་ཉུང་གི་གང་དག་རིན་ཐང་ཡོད་པར་གྱུར་པ་དེ་དག་ནི་ཆེས་མང་བ་དེ་བཞིན་དུ། </s>
    <s id="1121:2">མ་ཕམ་པ་སེམས་ཅན་གྱི་རིས་ན་གང་དག་བྱང་ཆུབ་ཀྱི་སེམས་དང་ལྷན་ཅིག་གནས་པའི་སེམས་ཅན་དེ་དག་ནི་ཉུང་ངུ་འབྱུང་གི །</s>
    <s id="1121:3">གང་དག་དེ་ལས་གཞན་པའི་ཉན་ཐོས་དང་། རང་སངས་རྒྱས་ཀྱི་སེམས་དང་ལྷན་ཅིག་གནས་པའི་སེམས་ཅན་དེ་དག་ནི་ཆེས་མང་དུ་འབྱུང་བར་འགྱུར་རོ། །</s>
  </p>
  <p id="1122">
    <s id="1122:1">མ་ཕམ་པ་དེ་ལྟ་བས་ན་སེམས་བསྐྱེད་པ་དེ་དག་ནི་རྙེད་པར་དཀའ་ཞིང་མཆོག་ཏུ་རྙེད་པར་དཀའོ། །</s>
  </p>
  <p id="1123">
    <s id="1123:1">སེམས་བསྐྱེད་པ་དེ་དག་ནི་རྙེད་པར་དཀའ་ཞིང་མཆོག་ཏུ་རྙེད་པར་དཀའ་བའི་ཕྱིར་ཨུ་དུམ་བཱ་རིའི་མེ་ཏོག་དང་མཚུངས་སོ། །</s>
  </p>
  <p id="1124">
    <s id="1124:1">སེམས་བསྐྱེད་པ་དེ་དག་ནི་རིན་ཐང་མེད་པའི་ཕྱིར་རིན་པོ་ཆེ་དང་མཚུངས་སོ། །</s>
  </p>
  <p id="1125">
    <s id="1125:1">སེམས་བསྐྱེད་པ་དེ་དག་ནི་ཤིན་ཏུ་འཕགས་པའི་ཕྱིར་རི་རབ་དང་མཚུངས་སོ། །</s>
  </p>
  <p id="1126">
    <s id="1126:1">སེམས་བསྐྱེད་པ་དེ་དག་ནི་རབ་ཏུ་གཡོ་བ་མེད་པའི་ཕྱིར་ནམ་མཁའ་དང་མཚུངས་སོ། །</s>
  </p>
  <p id="1127">
    <s id="1127:1">སེམས་བསྐྱེད་པ་དེ་དག་ནི་གཏིང་དཔག་དཀའ་བའི་ཕྱིར་རྒྱ་མཚོ་ལྟ་བུའོ། །</s>
  </p>
  <p id="1128">
    <s id="1128:1">མ་ཕམ་པ་སེམས་བསྐྱེད་པ་དེས་ནི་རིན་པོ་ཆེས་བཀང་བའི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་བཟོད་དོ། །</s>
  </p>
  <p id="1129">
    <s id="1129:1">མ་ཕམ་པ་གལ་ཏེ་སེམས་བསྐྱེད་པ་དེ་དག་ནི་གཟུགས་ཅན་དུ་གྱུར་ན་ནི་དེ་དག་ཕྱག་བྱ་བའི་འོས་ཡིན་ཏེ། </s>
  </p>
  <p id="1130">
    <s id="1130:1">མ་ཕམ་པ་ལྷ་དང་བཅས་པའི་འཇིག་རྟེན་འབུམ་ཕྲག་དུ་མས་བསྲུངས་པར་འགྱུར་རོ། །</s>
  </p>
  <p id="1131">
    <s id="1131:1">མ་ཕམ་པ་དེ་ལྟ་བས་ན་བྱང་ཆུབ་ཀྱི་སེམས་དེ་བསྐྱེད་པའི་ཕྱིར་རྣལ་འབྱོར་དུ་བྱ། </s>
  </p>
  <p id="1132">
    <s id="1132:1">སྤྲོ་བར་བྱ། </s>
  </p>
  <p id="1133">
    <s id="1133:1">མཐུ་ཡོད་པར་བྱ། </s>
  </p>
  <p id="1134">
    <s id="1134:1">གསལ་བར་བྱ། </s>
  </p>
  <p id="1135">
    <s id="1135:1"><ref folio="F.51.b"/>སྤོབས་པར་བྱ། </s>
  </p>
  <p id="1136">
    <s id="1136:1">འཐུན་པར་བྱ། </s>
  </p>
  <p id="1137">
    <s id="1137:1">འདུན་པར་བྱའོ། །</s>
  </p>
  <p id="1138">
    <s id="1138:1">མ་ཕམ་པ་སེམས་བསྐྱེད་པ་དེ་ཡང་གང་ཞེ་ན། </s>
  </p>
  <p id="1139">
    <s id="1139:1">བྱང་ཆུབ་ཏུ་སེམས་བསྐྱེད་པ་སྟེ། </s>
  </p>
  <p id="1140">
    <s id="1140:1">དེ་ནི་བགྲང་བའམ། གཞལ་བར་མི་ནུས་སོ། །</s>
  </p>
  <p id="1141">
    <s id="1141:1">མ་ཕམ་པ་འོན་ཀྱང་སེམས་བསྐྱེད་པ་དེ་ཁོང་དུ་ཆུད་པར་བྱ་བའི་ཕྱིར་ཉེ་བར་འཇལ་བ་ཙམ་དང་། དཔེ་ཙམ་ཞིག་བརྗོད་པར་བྱའོ། །</s>
  </p>
  <p id="1142">
    <s id="1142:1">མ་ཕམ་པ་སྔོན་བྱུང་བ་འདས་པའི་དུས་ན་བསྐལ་པ་ཚད་མེད་གྲངས་མེད་པ། རྒྱ་ཆེན་པོ་བྱུང་བ་དེའི་ཚེ་དེའི་དུས་ན་འདི་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ་བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་</s>
  </p>
  <p id="1143">
    <s id="1143:1">མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་བདེ་བའི་རྒྱལ་པོ་ཞེས་བྱ་བ་འཇིག་རྟེན་དུ་བྱུང་བར་གྱུར་ཏོ། །</s>
  </p>
  <p id="1144">
    <s id="1144:1">མ་ཕམ་པ་བཅོམ་ལྡན་འདས་དེའི་ཚེའི་ཚད་ནི་ལོ་བརྒྱད་ཁྲི་བཞི་སྟོང་དུ་གྱུར་ཏོ། །</s>
  </p>
  <p id="1145">
    <s id="1145:1">མ་ཕམ་པ་བཅོམ་ལྡན་འདས་དེའི་ཉན་ཐོས་འདུས་པ་གཅིག་ནི་དགྲ་བཅོམ་པ་བྱེ་བ་ཕྲག་བདུན་ཅུ་རྩ་དྲུག་བྱུང་བར་གྱུར། </s>
  </p>
  <p id="1146">
    <s id="1146:1">འདུས་པ་གཉིས་པ་ནི་བྱེ་བ་ཕྲག་དགུ་བཅུ་རྩ་དྲུག་བྱུང་བར་གྱུར། </s>
  </p>
  <p id="1147">
    <s id="1147:1">འདུས་པ་གསུམ་པ་ནི་བྱེ་བ་ཕྲག་བརྒྱར་ཚང་བ་བྱུང་བར་གྱུར་ཏེ། </s>
  </p>
  <p id="1148">
    <s id="1148:1">ཐམས་ཅད་ཀྱང་དགྲ་བཅོམ་པ། ཟག་པ་ཟད་པ། བྱ་བ་བྱས་པ། བྱེད་པ་བྱས་པ། ཁུར་བོར་བ། བདག་གི་དོན་རྗེས་སུ་ཐོབ་པ། སྲིད་པར་ཀུན་ཏུ་སྦྱོར་བ་ཡོངས་སུ་ཟད་པ། མཉམ་པ་ཉིད་ཀྱི་ཤེས་པས་རྣམ་པར་གྲོལ་བ་ཤ་སྟག་གོ། །</s>
  </p>
  <p id="1149">
    <s id="1149:1">མ་ཕམ་པ་དེའི་དུས་ན་རྒྱལ་པོའི་ཕོ་བྲང་ཤིན་ཏུ་མཐོང་ཞེས་བྱ་བར་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་སེང་གེའི་དཔལ་ཞེས་བྱ་བ་བྱུང་བར་གྱུར་ཏོ། །</s>
  </p>
  <p id="1150">
    <s id="1150:1">རྒྱལ་པོ་སེང་གེའི་དཔལ་དེའི་བཙུན་མོ་དམ་པ་མཆོག་ལས་བུ་གཉིས་མཚེ་མར་བྱུང་བར་གྱུར་ཏེ། </s>
  </p>
  <p id="1151">
    <s id="1151:1">གཅིག་ནི་མྱ་ངན་མེད་ཅེས་བྱ། </s>
  </p>
  <p id="1152">
    <s id="1152:1">ཅིག་ཤོས་ནི་མྱ་ངན་བྲལ་ཞེས་བྱའོ། །</s>
  </p>
  <p id="1153">
    <s id="1153:1">མ་ཕམ་པ་དེའི་དུས་ན་ཁྱེའུ་དེ་གཉིས་སྐྱེས་ནས་ལོ་བདུན་ལོན་པ་འདྲ་ཞིང་གཉི་ག་ཁང་བཟངས་ན་འདུག་པར་གྱུར་ཏེ། </s>
  </p>
  <p id="1154">
    <s id="1154:1">དེ་གཉིས་ཀྱིས་དེ་བཞིན་གཤེགས་པ་བདེ་བའི་རྒྱལ་པོ་ཉན་ཐོས་ཀྱི་ཚོགས་དང་ཐབས་ཅིག་ཏུ་རྒྱལ་པོའི་ཕོ་བྲང་ཤིན་ཏུ་མཐོང་<ref folio="F.52.a"/>བར་གཤེགས་པ་མཐོང་ངོ་། །</s>
  </p>
  <p id="1155">
    <s id="1155:1">དེ་ནས་ཁྱེའུ་མྱ་ངན་མེད་ཀྱིས་ཕུ་བོ་མྱ་ངན་བྲལ་ལ་སྨྲས་པ། </s>
    <s id="1155:2">མྱ་ངན་བྲལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་བའི་རྒྱལ་པོ་ཐག་རིང་པོ་ཁོ་ན་ནས་ཚུར་གཤེགས་པ་གཟིགས་སམ། </s>
    <s id="1155:3">སྨྲས་པ། </s>
    <s id="1155:4">ནུ་བོ་མཐོང་ངོ་། །</s>
  </p>
  <p id="1156">
    <s id="1156:1">སྨྲས་པ། </s>
    <s id="1156:2">མྱ་ངན་བྲལ་བདག་གིས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་བའི་རྒྱལ་པོ་དེ་ཅི་འདྲ་བ་དེ་ལྟ་བུ་ཁོ་ནར་འགྱུར་བར་བགྱིའོ། །</s>
  </p>
  <p id="1157">
    <s id="1157:1">དེ་ནས་ཁྱེའུ་མྱ་ངན་མེད་ཀྱིས་ཕུ་བོ་མྱ་ངན་བྲལ་དེ་</s>
  </p>
  <p id="1158">
    <s id="1158:1">ལ་ཚིགས་སུ་བཅད་པ་དག་གིས་སྨྲས་པ། </s>
    <s id="1158:2">མགོན་པོ་ཆེན་པོ་མི་ཡི་མཆོག །དགེ་སློང་དགེ་འདུན་མདུན་བདར་བ། །བདེ་བའི་རྒྱལ་པོ་ཚུར་གཤེགས་ལ། །མྱ་ངན་བྲལ་བ་ཁྱོད་གཟིགས་ཤིག །</s>
    <s id="1158:3">མི་ཡི་ཁྱུ་མཆོག་དེ་འདྲ་བར། །བདག་ནི་འགྱུར་བ་ཁོ་ནར་བགྱི། །</s>
  </p>
  <p id="1159">
    <s id="1159:1">བདག་ལ་བྱང་ཆུབ་སེམས་སྐྱེས་ཏེ། །</s>
  </p>
  <p id="1160">
    <s id="1160:1">འཇིགས་ལས་འགྲོ་བ་ཐར་བར་བགྱི། །</s>
  </p>
  <p id="1161">
    <s id="1161:1">འགྲོ་འདི་ཆགས་རྒྱགས་ཞེ་སྡང་དང་། །ཆགས་པས་སྡུག་བསྔལ་ལས་བགྱིད་དེ། །</s>
  </p>
  <p id="1162">
    <s id="1162:1">བགྱིས་ནས་དམྱལ་བའི་གཡང་སར་ལྟུང་། །</s>
  </p>
  <p id="1163">
    <s id="1163:1">ངན་འགྲོ་དག་ལས་དེ་ཐར་བགྱི། །</s>
  </p>
  <p id="1164">
    <s id="1164:1">འཇིག་རྟེན་འདྲེན་པ་འཇིག་རྟེན་ན། །</s>
  </p>
  <p id="1165">
    <s id="1165:1">ཨུ་དུམ་བཱ་རའི་མེ་ཏོག་བཞིན། །རྙེད་དཀའ་མཆོག་ཏུ་རྙེད་དཀའ་ཡིས། །ཁྱོད་ཀྱིས་འདུན་པ་བསྐྱེད་པར་མཛོད། །</s>
  </p>
  <p id="1166">
    <s id="1166:1">དེ་ནས་ཁྱེའུ་མྱ་ངན་བྲལ་གྱིས་ནུ་བོ་ལ་ཚིགས་སུ་བཅད་པ་དག་གིས་སླར་སྨྲས་པ། </s>
    <s id="1166:2">མང་པོ་ཚིག་ཏུ་སྨྲ་བྱེད་ཀྱང་། །ཚིག་གིས་གྲུབ་པ་ཡོད་མ་ཡིན། །</s>
  </p>
  <p id="1167">
    <s id="1167:1">བདག་ནི་སྒྲུབ་ལ་གནས་པས་ན། །</s>
  </p>
  <p id="1168">
    <s id="1168:1">ཅི་ཡང་རབ་ཏུ་སྨྲ་མི་བྱ། །</s>
  </p>
  <p id="1169">
    <s id="1169:1">མང་པོ་རབ་ཏུ་སྨྲ་བྱེད་ཀྱང་། །ལུས་ཀྱིས་བྱེད་པ་ཡོད་མ་ཡིན། །</s>
  </p>
  <p id="1170">
    <s id="1170:1">དེ་ཡི་འབྲས་བུ་མི་སྣང་བས། །བརྫུན་གྱི་ཚིག་ཏུ་སྨྲ་བ་ཉིད། །</s>
    <s id="1170:2" flag="alternateSource">གལ་ཏེ་ཚིག་གིས་ཐོབ་འགྱུར་ན། །</s>
  </p>
  <p id="1171">
    <s id="1171:1">བདག་འོད་རིར་ཆེན་དཀྲིས་པར་འགྱུར། །</s>
  </p>
  <p id="1172">
    <s id="1172:1">ཡོན་ཏན་ཉམས་པ་དེ་ཀུན་ཀྱང་། །ཚིག་གིས་རྒྱལ་བ་རྣམས་སུ་འགྱུར། །</s>
  </p>
  <p id="1173">
    <s id="1173:1">དེ་ནས་ཁྱེའུ་མྱ་ངན་མེད་ཀྱིས་ཁྱེའུ་མྱ་ངན་བྲལ་ལ་ཚིགས་སུ་བཅད་པ་དག་གིས་སླར་སྨྲས་པ། </s>
    <s id="1173:2">བདག་ཉིད་ཡིན་གྱི་གཞན་མིན་པར། །གང་ཕྱིར་དེ་འདྲ་སྨྲ་བྱེད་ཅིང་། །</s>
    <s id="1173:3">དེ་ཕྱིར་ཅི་ཡང་མི་སྨྲ་བ། །སེམས་དེ་སེར་སྣ་ཅན་གྱི་ལགས། །</s>
    <s id="1173:4">བདག་གིས་<ref folio="F.52.b"/>སེམས་ཅན་འགྲོན་དུ་གཉེར། །</s>
  </p>
  <p id="1174">
    <s id="1174:1" flag="alternateSource">བདག་ནི་ཀུན་ཏུ་བགེད་པར་བགྱིད། །</s>
    <s id="1174:2">བདག་ལ་སེར་སྣ་གཞར་མ་མཆིས། །</s>
  </p>
  <p id="1175">
    <s id="1175:1">སྲོག་ཆགས་འདྲེན་པ་རྣམས་སུ་ཤོག །</s>
  </p>
  <p id="1176">
    <s id="1176:1">མཁས་པ་བྱུང་བར་གྱུར་པ་རྣམས། །དེ་དག་ཚིག་ཏུ་སྨྲ་མི་བྱེད། །</s>
  </p>
  <p id="1177">
    <s id="1177:1">ཚིག་མང་རབ་ཏུ་སྨྲས་ནས་སུ། །ཇི་ལྟར་དོན་བཞིན་བྱེད་མ་ཡིན། །</s>
  </p>
  <p id="1178">
    <s id="1178:1">དེ་དག་སྔོན་ཆད་ཉིད་ནས་ཀྱང་། །སེར་སྣའི་སེམས་དང་ལྡན་པར་གྱུར། །</s>
  </p>
  <p id="1179">
    <s id="1179:1">དེས་ན་འབྱུང་བར་འགྱུར་ཞིག་གམ། །འོན་ཏེ་མི་འབྱུང་ཚིག་ཏུ་སྨྲ། །</s>
  </p>
  <p id="1180">
    <s id="1180:1">དེ་ནས་ཁྱེའུ་མྱ་ངན་བྲལ་གྱིས་ནུ་བོ་མྱ་ངན་མེད་ལ་ཚིགས་སུ་བཅད་པས་སླར་སྨྲས་པ། </s>
    <s id="1180:2">གཅིག་ཏུ་གྱུར་ནས་སོང་བྱས་ཏེ། །</s>
  </p>
  <p id="1181">
    <s id="1181:1">ནུ་བོ་ཁྱོད་དང་ཁོ་བོ་ཡི། །སེམས་བསྐྱེད་པ་ནི་གང་ཆེ་ཞེས། །མགོན་པོ་དེ་ལ་ཞུ་བར་བྱ། །</s>
  </p>
  <p id="1182">
    <s id="1182:1">དེ་ནས་ཁྱེའུ་མྱ་ངན་བྲལ་ཁང་བཟངས་ཀྱི་སྟེང་དེ་ནས་བབས་ཏེ། </s>
  </p>
  <p id="1183">
    <s id="1183:1">ནོར་བུ་ལས་བྱས་པའི་མཆིལ་ལྷམ་ཐོགས་ཤིང་གོས་བྱེ་བ་རི་བ་ཡང་ཐོགས་ནས། </s>
  </p>
  <p id="1184">
    <s id="1184:1">དེ་བཞིན་གཤེགས་པ་བདེ་བའི་རྒྱལ་པོ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="1185">
    <s id="1185:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="1186">
    <s id="1186:1">ཁྱེའུ་མྱ་ངན་མེད་ཀྱིས་ནི་ཁང་བཟངས་གྱི་སྟེང་དེ་ཉིད་ནས་བདག་ཉིད་བོར་རོ། །</s>
  </p>
  <p id="1187">
    <s id="1187:1">དེ་ནས་ཁྱེའུ་མྱ་ངན་མེད་བཅོམ་ལྡན་འདས་དེ་བཞིན་གཤེགས་པ་བདེ་བའི་རྒྱལ་པོ་དེ་ག་ལ་བ་དེར་སོང་ངོ་། །</s>
  </p>
  <p id="1188">
    <s id="1188:1">ཁྱེའུ་དེས་ཀྱང་གོས་རིན་པོ་ཆེ་དང་། གཙུག་གི་ནོར་བུ་ཡང་ཐོགས་པར་གྱུར་ཏེ། </s>
  </p>
  <p id="1189">
    <s id="1189:1">ཁྱེའུ་དེས་གོས་དེ་དང་གཙུག་གི་ནོར་བུ་དེ་བཅོམ་ལྡན་འདས་དེ་ལ་ཕུལ་བ་དང་། བཅོམ་ལྡན་འདས་དེས་ཁྱེའུ་མྱ་ངན་མེད་ཀྱི་ལག་པ་ནས་བཞེས་སོ། །</s>
  </p>
  <p id="1190">
    <s id="1190:1">ཁྱེའུ་མྱ་ངན་བྲལ་ནི་ཕྱིས་བཅོམ་ལྡན་འདས་ག་ལ་བ་དེར་སོན་གྱི་ཁྱེའུ་མྱ་ངན་མེད་ནི་ཆེས་སྔར་སོན་ཏོ། །</s>
  </p>
  <p id="1191">
    <s id="1191:1">དེས་ཁྱེའུ་མྱ་ངན་མེད་དེ་བཞིན་གཤེགས་པ་བདེ་བའི་རྒྱལ་པོའི་སྤྱན་སྔ་ན་འདུག་པ་མཐོང་ངོ་། །</s>
  </p>
  <p id="1192">
    <s id="1192:1">མཐོང་ནས་ཀྱང་སྨྲས་པ། </s>
    <s id="1192:2">མྱ་ངན་མེད་ཁྱོད་ལམ་གང་ནས་ཆེས་སྔར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་བའི་རྒྱལ་པོའི་ཐད་དུ་སོང་། །</s>
  </p>
  <p id="1193">
    <s id="1193:1">དེས་སྨྲས་པ། </s>
    <s id="1193:2">ཕུ་བོ་ཁང་བཟངས་དེ་ཉིད་ནས་བཅོམ་ལྡན་འདས་ག་ལ་བ་དེར་བདག་ཉིད་བོར་ཏེ། </s>
  </p>
  <p id="1194">
    <s id="1194:1">བདག་ནི་ལུས་མ་སྣད་མ་སྨས་པ་ཁོ་ནར་བཅོམ་ལྡན་འདས་ག་ལ་བ་དེར་མཆིས་སོ། །</s>
  </p>
  <p id="1195">
    <s id="1195:1">དེ་ནས་ཁྱེའུ་མྱ་ངན་བྲལ་<ref folio="F.53.a"/>གྱིས་ཁྱེའུ་མྱ་ངན་མེད་ལས་ལན་ཐོས་ནས། </s>
  </p>
  <p id="1196">
    <s id="1196:1">བཅོམ་ལྡན་འདས་དེ་ལ་མཆིལ་ལྷམ་དེ་གཉིས་དང་། གོས་རིན་པོ་ཆེ་དེ་ཕུལ་ནས་དེའི་ཚེ་ཚིགས་སུ་བཅད་དེ་གསོལ་པ། </s>
    <s id="1196:2">ལམ་ངན་ནས་ནི་འགྲོ་མ་འགྱུར། །</s>
  </p>
  <p id="1197">
    <s id="1197:1">འཇིག་རྟེན་འདྲེན་པ་མཐོང་གྱུར་ཅིག །</s>
  </p>
  <p id="1198">
    <s id="1198:1">སངས་རྒྱས་ཀྱིས་ནི་གང་བསྟན་པའི། །ལམ་ལ་རྟག་ཏུ་བསྟེན་པར་ཤོག །</s>
  </p>
  <p id="1199">
    <s id="1199:1">དེ་ནས་ཁྱེའུ་མྱ་ངན་མེད་ཀྱིས་ཀྱང་ཕུ་བོ་ལ་ཚིགས་སུ་བཅད་པ་དག་གིས་སྨྲས་པ། །</s>
    <s id="1199:2">གང་དག་ལུས་དང་དེ་བཞིན་དུ། །སྲོག་གི་དབང་པོ་སྲུང་བྱེད་པ། །དེ་དག་རྟག་ཏུ་ལམ་ཚོལ་འགྱུར། །</s>
  </p>
  <p id="1200">
    <s id="1200:1">ཕུ་བོ་དེ་ནི་ཁྱོད་བཞིན་ནོ། །</s>
  </p>
  <p id="1201">
    <s id="1201:1">གང་དག་རྟག་ཏུ་བདེ་བ་དོན་གཉེར་བ། །དེ་དག་གཞན་གྱི་བདེ་བ་ཚོལ་མི་བྱེད། །</s>
  </p>
  <p id="1202">
    <s id="1202:1">ལུས་སྲོག་དབང་པོ་བོར་ནས་གཞན་དུ་ནི། །སྡུག་བསྔལ་རྣམ་པ་སྣ་ཚོགས་འབྱུང་བར་འགྱུར། །</s>
  </p>
  <p id="1203">
    <s id="1203:1">མི་རྣམས་ཀྱི་ནི་རྒྱ་ཆེན་དོན་ཀྱང་བྱ། །</s>
  </p>
  <p id="1204">
    <s id="1204:1">སྡུག་བསྔལ་དྲ་བ་ལས་ནི་ཡོངས་སྒྲོལ་བྱ། །</s>
  </p>
  <p id="1205">
    <s id="1205:1">ལམ་འདི་ཉིད་དེ་སངས་རྒྱས་མཐོང་བ་འདི། །སངས་རྒྱས་མཐོང་ནས་ཕྱི་ནས་ལམ་མ་ཚོལ། །</s>
  </p>
  <p id="1206">
    <s id="1206:1">བདག་ཅག་ལམ་ནས་བདེ་བར་འགྲོ་བྱ་ཞེས། །མ་རྟོགས་མི་མཁས་གཞན་དག་རློམ་སེམས་འགྱུར། །</s>
  </p>
  <p id="1207">
    <s id="1207:1">དེ་ནས་ལམ་ངན་ལམ་དེར་འགྲོ་བར་འགྱུར། །</s>
  </p>
  <p id="1208">
    <s id="1208:1">དེ་དག་གིས་ནི་ཡང་དག་ལམ་མི་ཤེས། །</s>
  </p>
  <p id="1209">
    <s id="1209:1">ལམ་ངན་འགྲོ་བ་དོན་དམ་བློ་ཅན་རྣམས། །ལམ་ལ་དེ་ནི་ལམ་ངན་ཞེས་འཇུག་པ། །དེ་ནི་རྟག་ཏུ་བདུད་ཀྱི་འཆིང་བས་ཟིན། །</s>
  </p>
  <p id="1210">
    <s id="1210:1">དེ་འདྲ་དེ་ནི་ལམ་མཆོག་འདི་ལས་རིང་། །</s>
    <s id="1210:2">རྟག་ཏུ་སངས་རྒྱས་དག་དང་ཕྲད་གྱུར་ཅིག ། </s>
  </p>
  <p id="1211">
    <s id="1211:1">རྟག་པར་རྒྱུན་ཏུ་ངུར་སྨྲིག་གྱོན་པར་ཤོག ། </s>
  </p>
  <p id="1212">
    <s id="1212:1">རྟག་ཏུ་ཚངས་པར་སྤྱོད་པ་ཐོབ་གྱུར་ཅིག །</s>
  </p>
  <p id="1213">
    <s id="1213:1">སྐྱེས་ནས་ཤིན་ཏུ་སེམས་ཅན་དོན་བྱེད་ཤོག །</s>
  </p>
  <p id="1214">
    <s id="1214:1">དམ་ཆོས་སྤྱོད་ལ་རྟག་ཏུ་གནས་གྱུར་ཅིག །</s>
  </p>
  <p id="1215">
    <s id="1215:1">རྟག་ཏུ་ཆོས་ཀྱང་ཀུན་ཏུ་འཛིན་པར་ཤོག །</s>
  </p>
  <p id="1216">
    <s id="1216:1">རྟག་ཏུ་རྒྱལ་བ་རྣམས་ཀྱི་ཆོས་བཟུང་ནས། །</s>
  </p>
  <p id="1217">
    <s id="1217:1">རྟག་ཏུ་སྲོག་ཆགས་རྣམས་ལ་ཕན་བྱེད་ཤོག ། </s>
  </p>
  <p id="1218">
    <s id="1218:1">རྟག་ཏུ་བརྩོན་འགྲུས་བརྟན་པོར་རྩོམ་གྱུར་ཅིག །</s>
  </p>
  <p id="1219">
    <s id="1219:1">ཐོས་པའི་ཆོས་རྣམས་ཆུད་ཟ་མ་གྱུར་ཅིག །</s>
  </p>
  <p id="1220">
    <s id="1220:1">དུས་རྣམས་ཀུན་ཏུ་མཉམ་པར་འཇོག་གྱུར་ཅིག །</s>
  </p>
  <p id="1221">
    <s id="1221:1">ཡོན་ཏན་རྣམས་ཀྱིས་རྟག་ཏུ་བརྒྱན་པར་ཤོག །</s>
  </p>
  <p id="1222">
    <s id="1222:1">མ་ཕམ་པ་དེ་ནས་ཁྱེའུ་མྱ་ངན་མེད་དང་། ཁྱེའུ་མྱ་ངན་བྲལ་གྱིས་ཚིགས་སུ་བཅད་<ref folio="F.53.b"/>པ་དེ་དག་སྨྲས་ནས། </s>
  </p>
  <p id="1223">
    <s id="1223:1">དེ་བཞིན་གཤེགས་པ་བདེ་བའི་རྒྱལ་པོའི་ཐད་དུ་ཁྱིམ་ནས་ཁྱིམ་མེད་པར་འཐུན་པར་རབ་ཏུ་བྱུང་ངོ་། །</s>
  </p>
  <p id="1224">
    <s id="1224:1">དེ་ལྟར་དེ་དག་རབ་ཏུ་བྱུང་མ་ཐག་ཏུ་གཅིག་ལ་གཅིག་སྨྲས་པ། བདག་ཆེས་ཐོག་མར་དེ་བཞིན་གཤེགས་པར་འགྱུར་བར་བྱའོ། །</s>
  </p>
  <p id="1225">
    <s id="1225:1">དེ་ནས་དགེ་སློང་མྱ་ངན་མེད་ཀྱིས་དགེ་སློང་མྱ་ངན་བྲལ་ལ་སྨྲས་པ། </s>
    <s id="1225:2">མྱ་ངན་བྲལ་ཁྱོད་ཀྱིས་བདག་ཆེས་ཐོག་མར་བླ་ན་</s>
  </p>
  <p id="1226">
    <s id="1226:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་བྱའོ་ཞེས་དེ་སྐད་ཅེས་སྨྲས་ན</s>
  </p>
  <p id="1227">
    <s id="1227:1">ཁྱོད་ཀྱིས་སེམས་ཇི་ལྟ་བུ་ཞིག་བསྐྱེད། </s>
  </p>
  <p id="1228">
    <s id="1228:1">དེས་སྨྲས་པ། </s>
    <s id="1228:2">མྱ་ངན་མེད་འདིར་བདག་གིས་ནི་གལ་ཏེ་བདག་བླ་ན་</s>
  </p>
  <p id="1229">
    <s id="1229:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་མ་རྒྱས་ཀྱི་བར་དུ་སེམས་ཅན་རེ་རེའི་དོན་གྱི་ཕྱིར་སེམས་ཅན་དམྱལ་བ་རྣམས་སུ་བསྐལ་པ་འབུམ་དུ་སྨིན་པར་གྱུར་ན</s>
  </p>
  <p id="1230">
    <s id="1230:1">འང་དེའི་ཚེ་ཡང་བྱང་ཆུབ་ཀྱི་སེམས་དོར་བར་མི་བྱའོ་སྙམ་སྟེ</s>
  </p>
  <p id="1231">
    <s id="1231:1">མྱ་ངན་མེད་བདག་གིས་སེམས་དེ་ལྟ་བུ་བསྐྱེད་དོ། །</s>
  </p>
  <p id="1232">
    <s id="1232:1">མྱ་ངན་མེད་འོན་ཀྱང་བདག་གིས་གལ་ཏེ་བདག་གི་མགོ་བོར་ཤར་ཕྱོགས་དང་། དེ་བཞིན་དུ་ཕྱོགས་ཐམས་ཅད་ནས་ལ་ལ་ཞིག་འོངས་ཏེ། </s>
  </p>
  <p id="1233">
    <s id="1233:1">བཤང་བའི་ཆང་བུའམ། མེའི་རིལ་ལུའམ། རྡུལ་གྱི་རིལ་ལུའམ། བཤང་བའི་བུམ་པའམ། མེའི་བུམ་པའམ། རྡུལ་གྱི་བུམ་པ་ཞིག་བཞག་ཀྱང་</s>
    <s id="1233:2">གཞི་དེ་ལས་བདག་གིས་གནོད་སེམས་སུ་མི་བྱ། </s>
  </p>
  <p id="1234">
    <s id="1234:1">ཞེ་སྡང་བསྐྱེད་པར་མི་བྱ། </s>
  </p>
  <p id="1235">
    <s id="1235:1">སེམས་ཁྲོས་པས་མི་དེ་ལ་རྣམ་པར་བལྟ་བར་མི་བྱ། </s>
  </p>
  <p id="1236">
    <s id="1236:1">སེམས་ཁྲོས་པ་དང་ལྡན་པས་དེ་ལ་ངས་གནོད་པ་ཅི་བྱས་ཞེས་དེ་སྐད་ཅེས་ཀྱང་སྨྲ་བར་མི་བྱ་སྟེ། </s>
  </p>
  <p id="1237">
    <s id="1237:1">ཕྱིར་རྒོལ་བ་སུ་གང་གིས་ལས་དེ་བརྩམས་པའི་སེམས་ཅན་དེ་ཉིད་ཀྱི་དོན་གྱི་ཕྱིར་བདག་གིས་ཕ་རོལ་དུ་ཕྱིན་པ་དག་ལ་སྤྱད་པར་བྱ་སྟེ། </s>
  </p>
  <p id="1238">
    <s id="1238:1">དེས་གང་བྱས་པའི་ལས་དེ་ནི་སངས་རྒྱས་ཀྱི་ཡེ་ཤེས་རྩོམ་པ་ཡིན། </s>
  </p>
  <p id="1239">
    <s id="1239:1">ལས་དེ་ནི་སངས་རྒྱས་ཀྱི་ཆོས་རྩོམ་པ་ཡིན་ཏེ། </s>
  </p>
  <p id="1240">
    <s id="1240:1">གལ་ཏེ་བདག་གིས་རྐྱེན་དག་བྱུང་བ་ན་སེམས་མཉམ་པར་མ་བཞག་ན། </s>
  </p>
  <p id="1241">
    <s id="1241:1">བདག་གིས་བཟོད་པའི་ཕ་རོལ་དུ་ཕྱིན་པ་ཇི་ལྟར་ཡོངས་སུ་རྫོགས་པར་བྱེད་པར་འགྱུར། </s>
  </p>
  <p id="1242">
    <s id="1242:1">བདག་ལ་གནོད་སེམས་ཀྱི་རྐྱེན་དག་མ་བྱུང་བར་ནི་ཡ་མཚན་ཅིར་འགྱུར་ཏེ། </s>
  </p>
  <p id="1243">
    <s id="1243:1">དེ་ལྟ་བས་ན་སེམས་ཅན་དེ་དག་ཉིད་ཡོངས་སུ་སྨིན་པར་བྱ་བའི་ཕྱིར་<ref folio="F.54.a"/>དང་། ཡོངས་སུ་མྱ་ངན་ལས་འདའ་བར་བྱ་བའི་དོན་གྱི་ཕྱིར་གོ་ཆ་བགོ་བར་བྱའོ་སྙམ་ནས་</s>
  </p>
  <p id="1244">
    <s id="1244:1">བཟོད་པའི་གོ་ཆ་དེ་ལྟ་བུ་བགོས་སོ། །</s>
  </p>
  <p id="1245">
    <s id="1245:1">གལ་ཏེ་གནོད་སེམས་སུ་བྱེད་པའི་སེམས་ཅན་དེ་དག་ལ་ཡང་གནོད་སེམས་སུ་བྱས་ན་བདག་ལ་ཁྱད་པར་དུ་འཕགས་པ་ཅི་ཞིག་འབྱུང་བར་འགྱུར་ཏེ། </s>
  </p>
  <p id="1246">
    <s id="1246:1">མྱ་ངན་མེད་བདག་གིས་དེ་ལྟ་བུ་དེ་ལྟ་བུའི་གོ་ཆ་བགོས་སོ། །</s>
  </p>
  <p id="1247">
    <s id="1247:1">དེ་ནས་དགེ་སློང་མྱ་ངན་མེད་ཀྱིས་དགེ་སློང་མྱ་ངན་བྲལ་ལ་འདི་སྐད་ཅེས་སྨྲས་སོ། །</s>
  </p>
  <p id="1248">
    <s id="1248:1">ཕུ་བོ་ཁྱོད་ཀྱིས་གང་གིས་གོ་ཆ་བགོས་པའི་སེམས་དེ་ཁྱོད་ཀྱིས་གཟིགས་སམ། </s>
    <s id="1248:2">སྨྲས་པ། </s>
    <s id="1248:3">གལ་ཏེ་སེམས་མེད་པར་གྱུར་ན་</s>
  </p>
  <p id="1249">
    <s id="1249:1"> ནི་གོ་ཆ་བགོས་པ་དེ་ལྟ་བུ་མེད་པར་འགྱུར་ལ། </s>
    <s id="1249:2">གོ་ཆ་དེ་ཡང་མེད་ན་</s>
  </p>
  <p id="1250">
    <s id="1250:1">ནི་རབ་ཏུ་བསྟན་པ་ཡང་མེད་པར་འགྱུར་ཏེ</s>
  </p>
  <p id="1251">
    <s id="1251:1">མྱ་ངན་མེད་གང་གི་ཕྱིར་སེམས་དེ་ཡོད་པ་དེའི་ཕྱིར་གོ་ཆ་དེ་རབ་ཏུ་བསྟན་པ་ཡང་ཡོད་དོ། །</s>
  </p>
  <p id="1252">
    <s id="1252:1">དེ་ནས་དགེ་སློང་མྱ་ངན་མེད་ཀྱིས་དགེ་སློང་མྱ་ངན་བྲལ་ལ་འདི་སྐད་ཅེས་སྨྲས་སོ། །</s>
  </p>
  <p id="1253">
    <s id="1253:1">ཇི་ལྟར་སེམས་དེ་ཡོད་པ་དེ་བཞིན་དུ་གོ་ཆ་ཡང་ཡོད་དོ་ཞེས་དེ་སྐད་ཅེས་ཁྱོད་མ་གསུང་ཤིག །</s>
    <s id="1253:2">དེ་ཅིའི་ཕྱིར་ཞེ་ན། </s>
  </p>
  <p id="1254">
    <s id="1254:1">མྱ་ངན་བྲལ་སེམས་ནི་སྐྱེ་བ་དང་འཇིག་པའི་ཆོས་ཅན་བས་སྒྱུ་མ་ལྟ་བུ་ཡིན་པའི་ཕྱིར་ཏེ། </s>
  </p>
  <p id="1255">
    <s id="1255:1">སྐྱེ་བ་དང་འཇིག་པའི་ཆོས་ཅན་གྱི་སེམས་སྒྱུ་མ་ལྟ་བུ་ལ་ཡོད་པའམ། མེད་པ་ཡང་མེད་དོ། །</s>
  </p>
  <p id="1256">
    <s id="1256:1">མྱ་ངན་བྲལ་གང་ཡོད་པའམ། མེད་པ་དེ་ནི་ལྟ་བ་དེ་ཡིན་ཏེ། </s>
  </p>
  <p id="1257">
    <s id="1257:1">གང་དེ་ལྟ་བུའི་ལྟ་བ་དེ་ནི་ལོག་པར་ལྟ་བའོ། །</s>
  </p>
  <p id="1258">
    <s id="1258:1">གང་ལོག་པར་ལྟ་བ་དེ་ནི་ལམ་གོལ་བ་ཡིན་ཞིང་ལམ་མ་ཡིན་ལ། </s>
    <s id="1258:2">དེ་བྱང་ཆུབ་ཀྱི་ལམ་མ་ཡིན་པས་དེའི་བྱང་ཆུབ་དེ་ཐག་རིང་བ་ཡིན་ཞིང་བྱང་ཆུབ་དེ་ཐག་ཉེ་བ་མ་ཡིན་ལ། </s>
    <s id="1258:3">དེའི་བྱང་ཆུབ་བགྲོད་པར་དཀའ་བ་ཡིན་ཏེ</s>
  </p>
  <p id="1259">
    <s id="1259:1">མྱ་ངན་བྲལ་དེ་ལྟ་བས་ན་དེ་དག་ཐམས་ཅད་ནི་སྤྲོས་པ་ཡིན་ནོ། །</s>
  </p>
  <p id="1260">
    <s id="1260:1">གང་དག་ཆོས་སྤྲོས་པ་དང་ལྡན་པ་དང་། ཆོས་རློམ་སེམས་དང་ལྡན་པ་དེ་དག་ནི་བྱང་ཆུབ་སེམས་དཔས་བསྟེན་པར་བྱ་བ་མ་ཡིན་ནོ། །</s>
  </p>
  <p id="1261">
    <s id="1261:1">བྱང་ཆུབ་སེམས་དཔས་བསྟེན་པར་བྱ་བའི་ཆོས་ཀྱང་གང་ཞེ་ན། </s>
  </p>
  <p id="1262">
    <s id="1262:1">བྱང་ཆུབ་སེམས་དཔས་ཆོས་གང་ཡང་བསྟེན་པར་བྱ་བ་མ་ཡིན་པ་སྟེ། </s>
  </p>
  <p id="1263">
    <s id="1263:1">དེ་ཅིའི་ཕྱིར་ཞེ་ན། </s>
    <s id="1263:2">ཆོས་རྣམས་བསྟེན་པར་གྱུར་ན་ནི་ཆོས་མ་ཡིན་པ་རྣམས་བསྟེན་པར་འགྱུར་བའི་ཕྱིར་རོ། །</s>
  </p>
  <p id="1264">
    <s id="1264:1">དེ་ལྟར་བྱང་ཆུབ་སེམས་དཔས་ཆོས་ཐམས་ཅད་<ref folio="F.54.b"/>ལ་མངོན་པར་ཞེན་པར་མི་བྱ་སྟེ། </s>
  </p>
  <p id="1265">
    <s id="1265:1">དེ་ཅིའི་ཕྱིར་ཞེ་ན། </s>
    <s id="1265:2">བྱང་ཆུབ་ནི་གཞི་མེད་པའི་ཕྱིར་རོ། །</s>
  </p>
  <p id="1266">
    <s id="1266:1">གལ་ཏེ་བྱང་ཆུབ་སེམས་དཔས་དེ་ལྟར་རློམ་སེམས་སུ་བྱེད་ན། </s>
  </p>
  <p id="1267">
    <s id="1267:1">དེ་ཡང་ཆོས་མ་ཡིན་པ་སྟེ། </s>
  </p>
  <p id="1268">
    <s id="1268:1">དེ་ཅིའི་ཕྱིར་ཞེ་ན། </s>
    <s id="1268:2">བྱང་ཆུབ་ནི་རློམ་སེམས་མེད་པའི་ཕྱིར་རོ། །</s>
  </p>
  <p id="1269">
    <s id="1269:1">གལ་ཏེ་བྱང་ཆུབ་སེམས་དཔའ་དེ་ལྟར་གནས་པར་བྱེད་ན། </s>
  </p>
  <p id="1270">
    <s id="1270:1">དེ་ཡང་ཆོས་མ་ཡིན་པ་སྟེ། </s>
  </p>
  <p id="1271">
    <s id="1271:1">དེ་ཅིའི་ཕྱིར་ཞེ་ན། </s>
    <s id="1271:2">བྱང་ཆུབ་ནི་གནས་མེད་པའི་ཕྱིར་རོ། །</s>
  </p>
  <p id="1272">
    <s id="1272:1">གལ་ཏེ་བྱང་ཆུབ་སེམས་དཔའ་དེ་ལྟར་མོས་པར་བྱེད་ན། </s>
  </p>
  <p id="1273">
    <s id="1273:1">དེ་ཡང་ཆོས་མ་ཡིན་པ་སྟེ། </s>
  </p>
  <p id="1274">
    <s id="1274:1">དེ་ཅིའི་ཕྱིར་ཞེ་ན། </s>
    <s id="1274:2">བྱང་ཆུབ་ནི་མོས་པ་མེད་པའི་ཕྱིར་རོ། །</s>
  </p>
  <p id="1275">
    <s id="1275:1">གལ་ཏེ་བྱང་ཆུབ་སེམས་དཔའ་དེ་ལྟར་རབ་ཏུ་ཤེས་པར་བྱེད་ན། </s>
  </p>
  <p id="1276">
    <s id="1276:1">དེ་ཡང་ཆོས་མ་ཡིན་པ་སྟེ། </s>
  </p>
  <p id="1277">
    <s id="1277:1">དེ་ཅིའི་ཕྱིར་ཞེ་ན། </s>
    <s id="1277:2">བྱང་ཆུབ་ནི་མཚན་ཉིད་མེད་པའི་ཕྱིར་རོ། །</s>
  </p>
  <p id="1278">
    <s id="1278:1">གལ་ཏེ་བྱང་ཆུབ་སེམས་དཔའ་དེ་ལྟར་ཁོང་དུ་ཆུད་པར་བྱེད་ན། </s>
  </p>
  <p id="1279">
    <s id="1279:1">དེ་ཡང་ཆོས་མ་ཡིན་པ་སྟེ། </s>
  </p>
  <p id="1280">
    <s id="1280:1">དེ་ཅིའི་ཕྱིར་ཞེ་ན། </s>
    <s id="1280:2">བྱང་ཆུབ་ནི་འགྱུར་བ་མེད་པའི་ཕྱིར་རོ། །</s>
  </p>
  <p id="1281">
    <s id="1281:1">གལ་ཏེ་བྱང་ཆུབ་སེམས་དཔས་དེ་ལྟར་མངོན་དུ་བྱའོ་སྙམ་ནས་དེ་ལྟར་སྒོམ་པར་བྱེད་ན། </s>
  </p>
  <p id="1282">
    <s id="1282:1">དེ་ཡང་ཆོས་མ་ཡིན་པ་སྟེ། </s>
  </p>
  <p id="1283">
    <s id="1283:1">དེ་ཅིའི་ཕྱིར་ཞེ་ན། </s>
    <s id="1283:2">བྱང་ཆུབ་ནི་མེད་པའི་ཕྱིར་དང་། བྱང་ཆུབ་དེ་ནི་ཡི་གེ་མེད་པའི་ཕྱིར་རོ། །</s>
  </p>
  <p id="1284">
    <s id="1284:1">དེ་ནས་དགེ་སློང་མྱ་ངན་བྲལ་གྱིས་དགེ་སློང་མྱ་ངན་མེད་ལ་འདི་སྐད་ཅེས་སྨྲས་སོ། །</s>
  </p>
  <p id="1285">
    <s id="1285:1">མྱ་ངན་མེད་བྱང་ཆུབ་དེ་མེད་དམ་ཅི་ན། </s>
  </p>
  <p id="1286">
    <s id="1286:1">དེའི་ཕྱིར་དེ་སྐད་སྟོན། </s>
  </p>
  <p id="1287">
    <s id="1287:1">ཇི་སྟེ་མྱ་ངན་བྲལ་ཡོད་ཅིང་བདག་ཡོད་ན་ནི་བྱང་ཆུབ་ཀྱང་ཡོད་དོ། །</s>
  </p>
  <p id="1288">
    <s id="1288:1">དགེ་སློང་མྱ་ངན་མེད་ཀྱིས་སྨྲས་པ། </s>
    <s id="1288:2">ཕུ་བོ་ཁྱོད་སྤྲོས་པ་མེད་པའི་བྱང་ཆུབ་ལ་བྱང་ཆུབ་ཡོད་ཅེའམ། མེད་ཅེས་རྣམ་པར་མ་རྟོག་ཤིག །</s>
    <s id="1288:3">དེ་ཅིའི་ཕྱིར་ཞེ་ན། </s>
  </p>
  <p id="1289">
    <s id="1289:1">ཇི་ཙམ་དུ་སྤྲོས་པ་དེ་ནི་བྱང་ཆུབ་མ་ཡིན་ནོ། །</s>
  </p>
  <p id="1290">
    <s id="1290:1">དེ་ཅིའི་ཕྱིར་ཞེ་ན། </s>
    <s id="1290:2">བྱང་ཆུབ་ནི་སྤྲོས་པ་མེད་པའི་ཕྱིར་ཏེ། </s>
  </p>
  <p id="1291">
    <s id="1291:1">འདི་ནི་ཚུལ་ཡིན་ནོ། །</s>
  </p>
  <p id="1292">
    <s id="1292:1">ཡང་ན་ཇི་ཙམ་དུ་སྤྲོས་པ་དེ་ཙམ་དུ་བྱང་ཆུབ་བོ། །</s>
    <s id="1292:2">མྱ་ངན་བྲལ་གྱིས་སྨྲས་པ། </s>
    <s id="1292:3">ནུ་བོ་ཇི་ཙམ་དུ་སྤྲོས་པ་དེ་བྱང་ཆུབ་བོ། ཞེས་སྨྲས་པ་དེའི་དོན་བདག་གིས་མི་ཤེས་སོ། །</s>
  </p>
  <p id="1293">
    <s id="1293:1">དེ་ནས་དགེ་སློང་མྱ་ངན་མེད་ཀྱིས་ཕུ་བོ་ལ་སྨྲས་པ། </s>
    <s id="1293:2">ཕུ་བོ་དེའི་ཕྱིར་གཉི་ག་འགྲོགས་ནས། </s>
  </p>
  <p id="1294">
    <s id="1294:1">བཅོམ་ལྡན་འདས་དེ་བཞིན་གཤེགས་པ་བདེ་བའི་རྒྱལ་པོ་ག་ལ་བ་དེར་འདོང་ངོ་། །</s>
  </p>
  <p id="1295">
    <s id="1295:1">དེ་ནས་དེ་གཉིས་<ref folio="F.55.a"/>བཅོམ་ལྡན་འདས་དེ་བཞིན་གཤེགས་པ་བདེ་བའི་རྒྱལ་པོ་དེ་ག་ལ་བ་དེར་དོང་ནས། </s>
  </p>
  <p id="1296">
    <s id="1296:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ། །</s>
  </p>
  <p id="1297">
    <s id="1297:1">དེ་གཉིས་ཕྱོགས་གཅིག་ཏུ་འཁོད་ནས་ཀྱང་། </s>
    <s id="1297:2">བཅོམ་ལྡན་འདས་དེ་ལ་གཏམ་ཀུན་ཏུ་བརྗོད་པ་དེ་ཇི་སྙེད་བྱུང་བ་དེ་ཐམས་ཅད་གསོལ་ཏོ། །</s>
  </p>
  <p id="1298">
    <s id="1298:1">དེ་ནས་བཅོམ་ལྡན་འདས་དེས་དགེ་སློང་མྱ་ངན་མེད་ལ་མྱ་ངན་མེད་ལེགས་སོ་ལེགས་སོ། །</s>
  </p>
  <p id="1299">
    <s id="1299:1">ཞེས་བྱ་བ་བྱིན་ཏེ། </s>
  </p>
  <p id="1300">
    <s id="1300:1">དེ་ལ་ལེགས་སོ་ཞེས་བྱ་བ་བྱིན་ནས་ཀྱང་། དགེ་སློང་མྱ་ངན་བྲལ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="1301">
    <s id="1301:1">མྱ་ངན་བྲལ་དེ་དེ་བཞིན་ཏེ། </s>
  </p>
  <p id="1302">
    <s id="1302:1">ཇི་ཙམ་དུ་སྤྲོས་པ་དེ་ནི་བྱང་ཆུབ་སྟེ། </s>
  </p>
  <p id="1303">
    <s id="1303:1">དེ་ཅིའི་ཕྱིར་ཞེ་ན། </s>
    <s id="1303:2">སྤྲོས་པ་ཐམས་ཅད་ནི་དབེན་པ་ཡིན་པའི་ཕྱིར་ཏེ། </s>
  </p>
  <p id="1304">
    <s id="1304:1">བྱང་ཆུབ་དེ་ཡང་དབེན་པ་ཡིན་ནོ། །</s>
  </p>
  <p id="1305">
    <s id="1305:1">དབེན་པ་ཉིད་ཀྱང་གང་ཞེ་ན། </s>
    <s id="1305:2">སྤྲོས་པ་གང་ཡིན་པའོ། །</s>
  </p>
  <p id="1306">
    <s id="1306:1">སྤྲོས་པ་གང་ཞེ་ན། </s>
    <s id="1306:2">རྟོག་པ་སྟེ། </s>
  </p>
  <p id="1307">
    <s id="1307:1">གཟུགས་སྤྲོས་པ་དང་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྤྲོས་པ་དང་། ཚུལ་ཁྲིམས་སྤྲོས་པ་དང་། ཏིང་ངེ་འཛིན་སྤྲོས་པ་དང་། འདོད་པ་ཆུང་བ་ཉིད་སྤྲོས་པ་དང་། ཆོག་ཤེས་པ་ཉིད་སྤྲོས་པ་དང་། དགང་སླ་བ་ཉིད་སྤྲོས་པ་དང་། མ་འདྲེས་པ་ཉིད་སྤྲོས་པའོ། །</s>
  </p>
  <p id="1308">
    <s id="1308:1">སྤྲོས་པ་དེ་ཡང་གང་ལས་བྱུང་ཞེ་ན། </s>
  </p>
  <p id="1309">
    <s id="1309:1">ཀུན་ཏུ་རྟོག་པ་ལས་བྱུང་སྟེ། </s>
  </p>
  <p id="1310">
    <s id="1310:1">གཟུགས་ཀྱི་ཀུན་ཏུ་རྟོག་པ་ནས་ཏིང་ངེ་འཛིན་གྱི་ཀུན་ཏུ་རྟོག་པའི་བར་དུ་ཀུན་དུ་རྟོག་པ་ཇི་སྙེད་ཡོད་པ་སྤྲོས་པ་ཡང་དེ་སྙེད་དོ། །</s>
  </p>
  <p id="1311">
    <s id="1311:1">དེ་ལ་ཀུན་ཏུ་རྟོག་པ་གང་ཡིན་པ་དེ་ནི་གཟུགས་ཅན་མ་ཡིན་པའི་ཕྱིར་ཀུན་ཏུ་རྟོག་པ་ནི་གཟུགས་ཅན་མ་ཡིན་པའོ། །</s>
  </p>
  <p id="1312">
    <s id="1312:1">ཀུན་ཏུ་རྟོག་པ་གང་ཡིན་པ་དེ་ནི་རྟོག་པ་མེད་པའོ། །</s>
  </p>
  <p id="1313">
    <s id="1313:1">ཀུན་ཏུ་རྟོག་པ་གང་ཡིན་པ་དེ་ནི་ཚུལ་ཁྲིམས་མ་ཡིན་པ་ནས་ཆོག་ཤེས་པ་ཉིད་ཀྱི་བར་དུའང་མ་ཡིན་ནོ། །</s>
  </p>
  <p id="1314">
    <s id="1314:1">བྱང་ཆུབ་ནི་གཟུགས་སྟོང་པ་ཉིད་དོ། །</s>
  </p>
  <p id="1315">
    <s id="1315:1">བྱང་ཆུབ་ནི་ཚོར་བ་དང་འདུ་ཤེས་དང་འདུ་བྱེད་རྣམས་དང་རྣམ་པར་ཤེས་པ་སྟོང་པ་ཉིད་དོ། །</s>
  </p>
  <p id="1316">
    <s id="1316:1">དེ་བཞིན་དུ་བྱང་ཆུབ་དེ་ནི་ཚུལ་ཁྲིམས་དང་། ཏིང་ངེ་འཛིན་དང་། འདོད་པ་ཆུང་བ་ཉིད་དང་། ཆོག་ཤེས་པ་ཉིད་དང་། དགང་སླ་བ་ཉིད་དང་། གསོ་སླ་བ་ཉིད་སྟོང་པ་ཉིད་དོ། །</s>
  </p>
  <p id="1317">
    <s id="1317:1">སྟོང་པ་ཉིད་ནི་གཅིག་པའང་མ་ཡིན་ཐ་དད་པའང་མ་ཡིན་ཏེ། </s>
  </p>
  <p id="1318">
    <s id="1318:1">བྱང་ཆུབ་དེ་ནི་དེ་ཡིན་ནོ། །</s>
  </p>
  <p id="1319">
    <s id="1319:1"><ref folio="F.55.b"/>དེ་ནས་དགེ་སློང་མྱ་ངན་བྲལ་གྱིས་ཆོས་ཀྱི་རྣམ་གྲངས་དེ་</s>
  </p>
  <p id="1320">
    <s id="1320:1">ཐོས་ནས་</s>
  </p>
  <p id="1321">
    <s id="1321:1">མི་སྐྱེ་བའི་ཆོས་ལ་བཟོད་པ་ཐོབ་བོ། །</s>
    <s id="1321:2">སེམས་གང་གིས་བྱང་ཆུབ་སེམས་དཔའ་ཞེས་བརྗོད་པའི་བྱང་ཆུབ་ཀྱི་སེམས་དེ་ཡང་རབ་ཏུ་ཤེས་སོ། །</s>
  </p>
  <p id="1322">
    <s id="1322:1">དེ་ལྟར་དགེ་སློང་མྱ་ངན་མེད་དང་། དགེ་སློང་མྱ་ངན་བྲལ་དེ་ལྟར་ཆོས་རྣམས་ལ་ལྷག་མཐོང་དང་། དེ་ལྟར་ཆོས་རྣམས་རབ་ཏུ་ཤེས་པ་དང་། དེ་ལྟར་ཆོས་རྣམས་ལ་མོས་པས་ལོ་བརྒྱད་ཁྲི་བཞི་སྟོང་དུ་ནམ་ཡང་རྨུགས་པ་དང་། གཉིད་ཀྱིས་མ་ནོན་ཅིང་ནམ་ཡང་བརྩོན་འགྲུས་མ་བཏང་སྟེ</s>
  </p>
  <p id="1323">
    <s id="1323:1">གཞན་དུ་ན་རྟག་ཏུ་འཆག་པ་ལ་མངོན་པར་བརྩོན་པ་འབའ་ཞིག་ཏུ་གྱུར་པ་ནི་མ་གཏོགས་སོ། །</s>
  </p>
  <p id="1324">
    <s id="1324:1">ནམ་ཡང་འདོད་ཆགས་ཀྱི་སེམས་མ་བསྐྱེད། </s>
  </p>
  <p id="1325">
    <s id="1325:1">ཞེ་སྡང་གི་སེམས་མ་བསྐྱེད། </s>
  </p>
  <p id="1326">
    <s id="1326:1">གཏི་མུག་གི་སེམས་མ་བསྐྱེད་དོ། །</s>
  </p>
  <p id="1327">
    <s id="1327:1">དེ་གཉིས་དེ་ནས་ཤི་འཕོས་ནས་འོག་གི་འཇིག་རྟེན་གྱི་ཁམས་སུ་དེ་བཞིན་གཤེགས་པ་དཔུང་མགོ་ཟླུམ་པ་ཞེས་བྱ་བའི་སངས་རྒྱས་ཀྱི་ཞིང་སངས་རྒྱས་ཀྱི་ཞིང་སྟོང་གི་རྗེས་སུ་འཐུན་པ་ཞེས་བྱ་བར་སྐྱེས་ཏེ</s>
  </p>
  <p id="1328">
    <s id="1328:1">དེར་ཡང་བརྩོན་འགྲུས་བརྩོམ་པ་ཡང་དག་པར་བླངས་ནས་གནས་པར་གྱུར་ཏོ། །</s>
  </p>
  <p id="1329">
    <s id="1329:1">མ་ཕམ་པ་རྣམ་གྲངས་དེས་བྱང་ཆུབ་སེམས་དཔའ་དེ་གཉིས་ཀྱིས་སངས་རྒྱས་བྱེ་བ་ཕྲག་དྲུག་ཅུ་རྩ་བརྒྱད་མཉེས་པར་བྱས་སོ། །</s>
  </p>
  <p id="1330">
    <s id="1330:1">སྐྱེ་བ་ཐམས་ཅད་དུ་ཡང་རབ་ཏུ་བྱུང་སྟེ། </s>
  </p>
  <p id="1331">
    <s id="1331:1">ཐམས་ཅད་དུ་ཡང་བརྩོན་འགྲུས་བརྩམས་པ་དག་གིས་གནས་སོ། །</s>
  </p>
  <p id="1332">
    <s id="1332:1">དེའི་འོག་ཏུ་བྱང་ཆུབ་སེམས་དཔའ་སེམས་དཔའ་ཆེན་པོ་མྱ་ངན་མེད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ཏེ། </s>
  </p>
  <p id="1333">
    <s id="1333:1">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཚོགས་མཆོག་བཀོད་པ་ཞེས་བྱ་བ་འཇིག་རྟེན་དུ་བྱུང་ངོ་། །</s>
  </p>
  <p id="1334">
    <s id="1334:1">དེའི་འོག་ཏུ་བྱང་ཆུབ་སེམས་དཔའ་མྱ་ངན་བྲལ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ཏེ། </s>
  </p>
  <p id="1335">
    <s id="1335:1">དེ་བཞིན་གཤེགས་པ་མཆོག་གི་ཚོགས་ཅན་ཞེས་བྱ་བ་བྱུང་བར་གྱུར་ཏེ། </s>
  </p>
  <p id="1336">
    <s id="1336:1">མ་ཕམ་པ་དེ་དག་གི་གསུང་རབ་དེ་ཡང་རྒྱ་ཆེན་པོར་གྱུར་ཏོ། །</s>
  </p>
  <p id="1337">
    <s id="1337:1">མ་ཕམ་པ་དེ་བཞིན་གཤེགས་པ་དེ་དག་ནི་ཚེ་ཡང་དཔག་ཏུ་མེད་པར་གྱུར་ཏོ། །</s>
  </p>
  <p id="1338">
    <s id="1338:1">མ་ཕམ་པ་བྱང་ཆུབ་སེམས་དཔའི་སེམས་གང་ཡིན་པ་དེ་ནི་གང་དུ་<ref folio="F.56.a"/>ཡང་བསྐུར་བ་མ་ཡིན། </s>
  </p>
  <p id="1339">
    <s id="1339:1">གང་ནས་ཀྱང་བླངས་པ་མ་ཡིན། </s>
    <s id="1339:2">བསྐྱེད་པ་མ་ཡིན། བཀག་པ་མ་ཡིན། གནས་པ་མ་ཡིན། </s>
  </p>
  <p id="1340">
    <s id="1340:1">རྒྱུན་ཆད་པ་མ་ཡིན། སོང་བ་མ་ཡིན། </s>
  </p>
  <p id="1341">
    <s id="1341:1">འོངས་པ་མ་ཡིན་ནོ། །</s>
  </p>
  <p id="1342">
    <s id="1342:1">མ་ཕམ་པ་སེམས་དེ་གང་ཡིན་པ་དང་། བྱང་ཆུབ་སེམས་དཔའ་གང་ཡིན་པ་དེ་གཉི་ག་ཡང་མཆོག་ཏུ་རྙེད་པར་དཀའོ། །</s>
  </p>
  <p id="1343">
    <s id="1343:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="1344">
    <s id="1344:1">བསྐལ་པ་བྱེ་བ་རྣམས་སུ་ཡང་། །འཇིག་རྟེན་སྣང་བྱེད་རྣམས་ནི་དཀོན། །</s>
    <s id="1344:2">ཨུ་དུམ་བཱ་རའི་མེ་ཏོག་བཞིན། །འཇིག་རྟེན་དུ་ནི་རེས་འགའ་འབྱུང་། །</s>
  </p>
  <p id="1345">
    <s id="1345:1">གང་དག་བྱང་ཆུབ་ཕྱིར་ཞུགས་པའི། །བྱང་ཆུབ་སེམས་དཔའ་སེམས་དེའང་དཀོན། །</s>
    <s id="1345:2">དཔའ་བོ་ཡི་ནི་སེམས་དེ་ཡང་། །འཇིག་རྟེན་དུ་ནི་རེས་འགའ་འབྱུང་། །</s>
  </p>
  <p id="1346">
    <s id="1346:1">དེ་ལྟ་བས་ན་དེ་འདྲ་བའི། །དག་པའི་སེམས་དེ་བསྐྱེད་ནས་སུ། །སངས་རྒྱས་དག་གི་སྟོབས་རྣམས་དང་། །དེ་བཞིན་མི་འཇིགས་རྣམས་ཀྱང་སྣང་། །</s>
  </p>
  <p id="1347">
    <s id="1347:1">དེ་ལས་སེང་གེའི་སྒྲ་སྒྲོགས་དང་། །དྲང་སྲོང་སྨྲ་བར་ང་ཡིས་སུ། །</s>
    <s id="1347:2">ཡང་དག་འཁོར་ལོ་བསྐོར་བ་བཞིན། །ཆོས་ཀྱི་འཁོར་ལོའང་དེ་བཞིན་ནོ། །</s>
  </p>
  <p id="1348">
    <s id="1348:1">ང་ཡི་མ་འདྲེས་བཅོ་བརྒྱད་ཆོས། །མ་ཚང་མེད་པ་གང་ཡིན་དང་། །སངས་རྒྱས་རྣམས་ཀྱི་མཚན་གང་ཡིན། །</s>
  </p>
  <p id="1349">
    <s id="1349:1">དེ་དག་ཀྱང་ནི་འདིར་ལྟོས་ཤིག །</s>
    <s id="1349:2">རྨོངས་པ་མེད་པས་གཤེགས་པ་དང་། །གླང་པོ་ཆེ་ཡི་གཟིགས་སྟངས་དང་། །སྤྱི་གཙུག་བལྟར་མི་མཐོང་བ་ཡང་། །སེམས་དེ་ལས་ནི་རབ་ཏུ་ལྟོས། །</s>
  </p>
  <p id="1350">
    <s id="1350:1">ཚུལ་ཁྲིམས་ཕ་རོལ་ཕྱིན་པ་དང་། །ཏིང་འཛིན་ཕ་རོལ་ཕྱིན་པ་དང་། །ཤེས་རབ་ཕ་རོལ་ཕྱིན་པ་དང་། །བྱང་ཆུབ་སེམས་དེའང་འདི་ལས་ལྟོས། །</s>
  </p>
  <p id="1351">
    <s id="1351:1">སངས་རྒྱས་ཆོས་རྣམས་རབ་བསྟན་པའི། །ཆོས་གཞན་གང་དག་ཡིན་པ་ཡང་། །དེ་དག་ཐམས་ཅད་སེམས་དེ་དང་། །དང་པོའི་སེམས་ལ་གནས་པ་ཡིན། །</s>
  </p>
  <p id="1352">
    <s id="1352:1">ཉན་ཐོས་ཚུལ་ཁྲིམས་གང་ཡིན་དང་། །ཉན་ཐོས་ཏིང་འཛིན་གང་ཡིན་དང་། །ཤེས་རབ་ཕུང་པོ་རྫུ་འཕྲུལ་གང་། །དེ་དག་ཐམས་ཅད་འདིར་ལྟོས་ཤིག །</s>
    <s id="1352:2">སྔོན་ཆད་སེམས་ནི་བསྐྱེད་པ་དེ། །</s>
  </p>
  <p id="1353">
    <s id="1353:1">གལ་ཏེ་འཇུག་པ་མ་ཡིན་ན། །</s>
  </p>
  <p id="1354">
    <s id="1354:1">བླ་ན་མེད་པའི་ཡེ་ཤེས་ཀྱང་། །འཇུག་པར་<ref folio="F.56.b"/>འགྱུར་བ་ག་ལ་ཡིན། །</s>
  </p>
  <p id="1355">
    <s id="1355:1">སངས་རྒྱས་ཆོས་རྣམས་མཐོང་མིན་ན། །</s>
  </p>
  <p id="1356">
    <s id="1356:1">ཐོས་པར་ཡང་ནི་ག་ལ་འགྱུར། །</s>
  </p>
  <p id="1357">
    <s id="1357:1">འཇིག་རྟེན་དུ་ནི་ཉན་ཐོས་རྣམས། །འབྱུང་བར་སྲིད་པ་མ་ཡིན་ནོ། །</s>
  </p>
  <p id="1358">
    <s id="1358:1">རྫོགས་པའི་རང་སངས་རྒྱས་གང་དག །གནས་ནས་མྱ་ངན་འདས་པ་ཡི། །དགེ་བའི་གོ་ཆ་དེ་ཡང་ནི། །སེམས་དེ་ཉིད་ལས་བལྟ་བར་བྱོས། །</s>
  </p>
  <p id="1359">
    <s id="1359:1">སེམས་ཅན་བདེ་བ་གང་ཅི་ཡང་རུང་། །</s>
  </p>
  <p id="1360">
    <s id="1360:1">འཇིག་རྟེན་པའམ་འཇིག་རྟེན་འདས། །</s>
  </p>
  <p id="1361">
    <s id="1361:1">ཐམས་ཅད་ཀྱང་ནི་སེམས་དེ་དང་། །དང་པོའི་སེམས་ལ་གནས་པ་ཡིན། །</s>
  </p>
  <p id="1362">
    <s id="1362:1">སེམས་དེའི་རྣམ་པར་སྨིན་པ་ནི། །རྒྱ་ཆེན་ཡིན་ཏེ་དེ་མཐོང་ན། །</s>
  </p>
  <p id="1363">
    <s id="1363:1">བསྐལ་པ་བྱེ་ཕྲག་སྟོང་དུ་ཡང་། །དེ་ནི་ཟད་པར་མི་འདོད་དོ། །</s>
  </p>
  <p id="1364">
    <s id="1364:1">སྐྱེ་བ་དང་ནི་འཇིག་ལྡན་ལ། །རྐྱེན་རྣམས་ཀྱིས་ནི་བསྐྱེད་གྱུར་པ། །</s>
    <s id="1364:2" flag="alternateSource">སེམས་ཀྱིས་དངོས་པོ་སྟོང་པ་ཡི། །རྣམ་པར་སྨིན་པ་ཅི་འདྲ་ལྟོས། །</s>
  </p>
  <p id="1365">
    <s id="1365:1">རྐྱེན་རྣམས་ཀྱིས་ནི་སེམས་བསྐྱེད་ལ། །སེམས་དེའང་དངོས་པོ་མེད་པ་སྟེ། །</s>
  </p>
  <p id="1366">
    <s id="1366:1">དངོས་པོ་མེད་དང་ལྡན་སེམས་ཀྱིས། །རྣམ་པར་སྨིན་པ་ཅི་འདྲ་ལྟོས། །</s>
  </p>
  <p id="1367">
    <s id="1367:1">དམིགས་པར་བྱ་བ་དེ་དག་གིས། །སེམས་ནི་ནམ་ཡང་མི་སྐྱེ་སྟེ། །</s>
  </p>
  <p id="1368">
    <s id="1368:1">གང་གི་བསྔགས་པ་མི་ཉམས་པའི། །དེ་ཡི་རྣམ་སྨིན་ཉིད་ལ་ལྟོས། །</s>
  </p>
  <p id="1369">
    <s id="1369:1">བརྟན་པའི་བློ་ཅན་མི་ཞིག་གིས། །དེ་འདྲའི་སེམས་ནི་རབ་ཤེས་ནས། །</s>
  </p>
  <p id="1370">
    <s id="1370:1">རྟག་ཏུ་ཐེག་པ་དམ་པ་ལ། །གནས་པ་སུ་ཞིག་ཆུད་ཟར་འགྱུར། །</s>
  </p>
  <p id="1371">
    <s id="1371:1">གང་དག་མིག་དང་གཟུགས་གནས་ཤིང་། །ཚོར་བ་དང་ནི་འདུ་ཤེས་གནས། །</s>
  </p>
  <p id="1372">
    <s id="1372:1">འདུ་བྱེད་ལ་ཡང་གནས་ནས་</s>
  </p>
  <p id="1373">
    <s id="1373:1">སུ། །བདག་ཉིད་རྣམ་ཤེས་མ་བྱས་པ། །</s>
    <s id="1373:2">བློ་གྲོས་ངན་པས་ནམ་མཁའ་ལ། །ཀུན་དུ་བརྟགས་པས་འདག་སྙམ་པ། །ཡུན་རིང་དག་པར་མ་གྱུར་པས། །སྲིད་པར་མི་མཁས་རྣམས་སུ་འགྱུར། །</s>
  </p>
  <p id="1374">
    <s id="1374:1">དེ་ཕྱིར་སེམས་ནི་གསོབ་དང་གསོག །</s>
  </p>
  <p id="1375">
    <s id="1375:1">ཡོད་པ་མིན་པར་རབ་ཤེས་ནས། །</s>
  </p>
  <p id="1376">
    <s id="1376:1">དེ་ལ་སྙིང་པོར་མི་བཟུང་སྟེ། །</s>
  </p>
  <p id="1377">
    <s id="1377:1">དེ་དག་ངོ་བོ་ཉིད་ཀྱིས་སྟོང་། །</s>
    <s id="1377:2">བརྟེན་ནས་</s>
  </p>
  <p id="1378">
    <s id="1378:1">སེམས་ནི་བསྐྱེད་གྱུར་པ། །ནམ་ཡང་ཆུད་ཟར་མི་འགྱུར་ཞིང་། །</s>
    <s id="1378:2">གང་དག་དེ་ཡི་རྐྱེན་ཡིན་པ། །དེ་དག་ངོ་བོ་ཉིད་ཀྱིས་སྟོང་། །</s>
    <s id="1378:3">ངོ་བོ་ཉིད་ཀྱིས་སྟོང་པའི་ཆོས། །དེ་དག་ལ་ནི་སྒྲུབ་པ་མེད། །</s>
  </p>
  <p id="1379">
    <s id="1379:1">ཆོས་རྣམས་ཐམས་ཅད་བརྟགས་<ref folio="F.57.a"/>པ་སྟེ། །</s>
  </p>
  <p id="1380">
    <s id="1380:1">རང་བཞིན་དེ་ལྟར་རབ་ཏུ་བསྟན། །</s>
  </p>
  <p id="1381">
    <s id="1381:1">གང་དག་དེ་ལྟར་རབ་ཤེས་པ། །དེ་དེ་བྱང་ཆུབ་ལུང་བསྟན་གྱི། །</s>
    <s id="1381:2">དེ་དག་གཟུགས་ཀྱིས་ལུང་མ་བསྟན། །</s>
  </p>
  <p id="1382">
    <s id="1382:1">ཚོར་བས་ཀྱང་ནི་ལུང་མ་བསྟན། །</s>
  </p>
  <p id="1383">
    <s id="1383:1">འདུ་ཤེས་འདུ་བྱེད་རྣམས་ཀྱིས་མིན། །</s>
  </p>
  <p id="1384">
    <s id="1384:1">རྣམ་ཤེས་ཀྱིས་ཀྱང་ལུང་མ་བསྟན། །</s>
  </p>
  <p id="1385">
    <s id="1385:1">འདི་ལ་ཆོས་རྣམས་མི་དམིགས་ཀྱང་། །དེ་དག་ལུང་མ་བསྟན་པའང་མིན། །</s>
  </p>
  <p id="1386">
    <s id="1386:1">གང་དག་འདི་ལ་ཆོས་ཐམས་ཅད། །མཚན་མེད་དེ་འདྲའི་ཤེས་ལྡན་ཞིང་། །ཤེས་པས་རློམ་སེམས་མི་བྱེད་པ། །དེ་དག་བྱང་ཆུབ་ལུང་བསྟན་ཏོ། །</s>
  </p>
  <p id="1387">
    <s id="1387:1">བཟོད་པ་འདི་འདྲ་དེ་སྐྱེས་པ། །བློ་གྲོས་བསྟན་པས་བཟོད་དུ་ཟད། །</s>
  </p>
  <p id="1388">
    <s id="1388:1">བོང་བའི་ཆད་པས་མཚོན་ཆད་ལ། །དེ་དག་མི་མཇེད་ཅན་དུ་འགྱུར། །</s>
  </p>
  <p id="1389">
    <s id="1389:1">གང་དག་བཟོད་པ་དེ་འདྲ་བ། །ལེགས་པར་སྐྱེས་པར་གྱུར་པ་དག །</s>
  </p>
  <p id="1390">
    <s id="1390:1">དེ་དག་རྙེད་དང་བཀུར་སྟི་བཟོད། །</s>
  </p>
  <p id="1391">
    <s id="1391:1">དེ་ནི་རྙེད་པས་རློམ་སེམས་མེད། །</s>
  </p>
  <p id="1392">
    <s id="1392:1">དེ་འདྲ་བ་ཡི་བཟོད་པ་དེ། །</s>
  </p>
  <p id="1393">
    <s id="1393:1">མཁས་པ་རྣམས་ཀྱིས་གནོད་པ་ཡིན། །</s>
  </p>
  <p id="1394">
    <s id="1394:1">མཐའ་གཉིས་ཟིལ་གྱིས་མནན་ནས་སུ། །མཁས་རྣམས་དབུ་མས་སྤྱོད་པར་བྱེད། །</s>
  </p>
  <p id="1395">
    <s id="1395:1">དེ་ཕྱིར་བཟོད་པ་བསྟེན་པར་བྱ། །</s>
  </p>
  <p id="1396">
    <s id="1396:1">ངོ་བོ་ཉིད་ཀྱིས་ཆོས་སྟོང་པ། །དེ་ནི་བྱང་ཆུབ་ལམ་ཡིན་ཏེ། །</s>
  </p>
  <p id="1397">
    <s id="1397:1">ངས་ཀྱང་དེ་ནི་བསྟེན་པ་ཡིན། །</s>
  </p>
  <p id="1398">
    <s id="1398:1">བྱང་ཆུབ་ཏུ་སེམས་བསྐྱེད་པ་བསྔགས་པའི་ལེའུ་ཞེས་བྱ་སྟེ་བཞི་པའོ།། །།</s>
  </p>
  <p id="1399">
    <s id="1399:1">བམ་པོ་ལྔ་པ། </s>
    <s id="1399:2">དེའི་ཚེ་ཤར་ཕྱོགས་ཀྱི་ཕྱོགས་ཆར་འཇིག་རྟེན་གྱི་ཁམས་གྲངས་མེད་པ་སྟོང་ཕྲག་དྲུག་ཅུ་རྩ་བརྒྱད་འདས་པ་ན་འཇིག་རྟེན་གྱི་ཁམས་བློ་གྲོས་རབ་གནས་ཞེས་བྱ་བ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནམ་མཁའི་རིགས་ཞེས་བྱ་བ་བཞུགས་ཏེ་</s>
  </p>
  <p id="1400">
    <s id="1400:1">འཚོ་ཞིང་གཞེས་ལ་ཆོས་ཀྱང་སྟོན་ཏེ</s>
  </p>
  <p id="1401">
    <s id="1401:1">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནམ་མཁའི་རིགས་དེས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་ཟླ་བ་ཞེས་བྱ་བ་བླ་ན་</s>
  </p>
  <p id="1402">
    <s id="1402:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1403">
    <s id="1403:1">བྱང་ཆུབ་སེམས་དཔའ་སེམས་དཔའ་ཆེན་པོ་ཟླ་བས་སྣང་བ་དེ་མཐོང་སྟེ། </s>
  </p>
  <p id="1404">
    <s id="1404:1">གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="1405">
    <s id="1405:1"><ref folio="F.57.b"/>དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཟླ་བས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནམ་མཁའི་རིགས་ལ་འདི་སྐད་ཅེས་གསོལ་ཏོ། །</s>
  </p>
  <p id="1406">
    <s id="1406:1">བཅོམ་ལྡན་འདས་གསུང་བསལ་བའི་སྒྲ་གྲག་པ་དེ་དང་། འོད་གདའ་བ་དེ་སུའི་ལགས། </s>
    <s id="1406:2">དེ་སྐད་ཅེས་གསོལ་པ་དང་། </s>
    <s id="1406:3">བཅོམ་ལྡན་འདས་དེ་བཞིན་གཤེགས་པ་ནམ་མཁའི་རིགས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་ཟླ་བ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="1407">
    <s id="1407:1">རིགས་ཀྱི་བུ་སངས་རྒྱས་ཀྱི་ཞིང་འདི་ནས་འཇིག་རྟེན་གྱི་ཁམས་གྲངས་མེད་པ་སྟོང་ཕྲག་དྲུག་ཅུ་རྩ་བརྒྱད་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། </s>
  </p>
  <p id="1408">
    <s id="1408:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་ད་ལྟར་བཞུགས་ཏེ་</s>
    <s id="1408:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1409">
    <s id="1409:1">བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །</s>
  </p>
  <p id="1410">
    <s id="1410:1">གསུང་བསལ་བའི་སྒྲ་གྲག་པ་དེ་དང་། འོད་སྣང་བ་དེ་ནི་བཅོམ་ལྡན་འདས་དེའི་ཡིན་ནོ། །</s>
  </p>
  <p id="1411">
    <s id="1411:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་ཟླ་བས་འདི་སྐད་ཅེས་གསོལ་ཏོ། །</s>
  </p>
  <p id="1412">
    <s id="1412:1">བཅོམ་ལྡན་འདས་བཅོམ་ལྡན་འདས་ཤཱཀྱ་ཐུབ་པ་དེའི་ཐད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="1413">
    <s id="1413:1">བཅོམ་ལྡན་འདས་དེས་བཀའ་སྩལ་པ། </s>
    <s id="1413:2">རིགས་ཀྱི་བུ་ཁྱོད་དེའི་དུས་ལ་ད་བབ་པར་ཤེས་ན་</s>
  </p>
  <p id="1414">
    <s id="1414:1">སོང་ཤིག །</s>
    <s id="1414:2">དེ་ནས་བཅོམ་ལྡན་འདས་དེས་སྐབས་ཕྱེ་ནས་</s>
  </p>
  <p id="1415">
    <s id="1415:1">བྱང་ཆུབ་སེམས་དཔའ་ཟླ་བས་བཅོམ་ལྡན་འདས་དེ་ལ་རྣམ་པར་བལྟས་ཏེ</s>
  </p>
  <p id="1416">
    <s id="1416:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ནས་འགྲོ་བར་ཆས་སོ། །</s>
  </p>
  <p id="1417">
    <s id="1417:1">དེ་ནས་བཅོམ་ལྡན་འདས་དེ་བཞིན་གཤེགས་པ་ནམ་མཁའི་རིགས་དེས་བྱང་ཆུབ་སེམས་དཔའ་ཟླ་བའི་ལག་པར་ལག་པ་ལྟ་བུའི་མེ་ཏོག་ཀུ་མུ་ད་བྱིན་ཏེ། </s>
  </p>
  <p id="1418">
    <s id="1418:1">འདི་སྐད་ཅེས་ཀྱང་བཀའ་སྩལ་ཏོ། །</s>
  </p>
  <p id="1419">
    <s id="1419:1">རིགས་ཀྱི་བུ་ཁྱོད་ཀྱིས་ལག་པ་ལྟ་བུའི་མེ་ཏོག་ཀུ་མུ་ད་འདི་བཅོམ་ལྡན་འདས་དེ་ལ་ཕུལ་ལ། </s>
    <s id="1419:2">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་ནམ་མཁའི་རིགས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་<ref folio="F.58.a"/>གསོལ་ལོ་ཞེས་དེ་སྐད་ཅེས་ཀྱང་གསོལ་ཅིག །</s>
  </p>
  <p id="1420">
    <s id="1420:1">དེ་ནས་བྱང་ཆུབ་སེམས་དཔའ་ཟླ་བས་བཅོམ་ལྡན་འདས་དེའི་ལྟར་མཉན་ཏེ། </s>
  </p>
  <p id="1421">
    <s id="1421:1">ལེགས་སོ་ཞེས་གསོལ་ནས་སོང་སྟེ། </s>
  </p>
  <p id="1422">
    <s id="1422:1">དེ་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་འདི་ལྟ་སྟེ། </s>
  </p>
  <p id="1423">
    <s id="1423:1">དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། ལག་པ་བརྐྱང་བ་སྐུམ་པར་བྱེད་པའི་སྐད་ཅིག་དེས་སོང་ངོ་། །</s>
  </p>
  <p id="1424">
    <s id="1424:1">དེ་ནས་བྱང་ཆུབ་སེམས་དཔའ་ཟླ་བས་ཕྱིན་ཏེ། </s>
  </p>
  <p id="1425">
    <s id="1425:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས་ཕྱོགས་གཅིག་ཏུ་འདུག་གོ། །</s>
  </p>
  <p id="1426">
    <s id="1426:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1427">
    <s id="1427:1">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་ནམ་མཁའི་རིགས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བ་ལ་རེག་པར་གནས་སམ་ཞེས་སྙུན་གསོལ་ཞིང་། </s>
    <s id="1427:2">བཅོམ་ལྡན་འདས་ལ་བཅོམ་ལྡན་འདས་དེས་ལག་པ་ལྟ་བུའི་ཀུ་མུ་ད་འདི་ཡང་བསྐུར་བ་ལགས་སོ། །</s>
    <s id="1427:3">བཅོམ་ལྡན་འདས་ཀྱིས་བྱང་ཆུབ་སེམས་དཔའ་ཟླ་བའི་ལག་པ་ནས་ལག་པ་ལྟ་བུའི་ཀུ་མུ་ད་དེ་བཞེས་ཏེ</s>
  </p>
  <p id="1428">
    <s id="1428:1">བཞེས་ནས་</s>
  </p>
  <p id="1429">
    <s id="1429:1">ཀྱང་བཀའ་སྩལ་པ། </s>
    <s id="1429:2">ཟླ་བ་ཅི་བཅོམ་ལྡན་འདས་དེ་སྙུན་མི་མངའ་འམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མངའ་འམ། བདེ་བར་རེག་པ་ལ་གནས་སམ། </s>
    <s id="1429:3">གསོལ་པ། </s>
    <s id="1429:4">བཅོམ་ལྡན་འདས་དེ་ལྟ་ལགས་སོ། །</s>
    <s id="1429:5">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་བཞི་ཁྲི་འདས་པ་ན་འཇིག་རྟེན་གྱི་ཁམས་སའི་སྙིང་པོ་ཞེས་བྱ་བ་ཡོད་དེ</s>
  </p>
  <p id="1430">
    <s id="1430:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་བསྒྲགས་པའི་སྟོབས་ཀྱི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="1430:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1431">
    <s id="1431:1">བཅོམ་ལྡན་འདས་དེས་བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་རྣམ་པར་བསྒྲགས་པ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1432">
    <s id="1432:1">བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་རྣམ་པར་བསྒྲགས་པས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="1433">
    <s id="1433:1">གསུང་བསལ་བའི་སྒྲ་<ref folio="F.58.b"/>དེ་ཡང་ཐོས་སོ། །</s>
  </p>
  <p id="1434">
    <s id="1434:1">དེ་ནས་བྱང་ཆུབ་སེམས་དཔའ་ཡེ་ཤེས་རྣམ་པར་བསྒྲགས་པ། བཅོམ་ལྡན་འདས་དེ་བཞིན་གཤེགས་པ་རྣམ་པར་བསྒྲགས་པའི་སྟོབས་ཀྱི་རྒྱལ་པོ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="1435">
    <s id="1435:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། </s>
  </p>
  <p id="1436">
    <s id="1436:1">བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །</s>
  </p>
  <p id="1437">
    <s id="1437:1">བཅོམ་ལྡན་འདས་འོད་དེ་དང་། གསུང་བསལ་བའི་སྒྲ་དེ་སུའི་ལགས། </s>
    <s id="1437:2">དེ་ནས་བཅོམ་ལྡན་འདས་དེས་བྱང་ཆུབ་སེམས་དཔའ་དེ་ལ་བཀའ་སྩལ་པ། </s>
    <s id="1437:3">རིགས་ཀྱི་བུ་སངས་རྒྱས་ཀྱི་ཞིང་འདི་ནས་འཇིག་རྟེན་གྱི་ཁམས་གྲངས་མེད་པ་བཞི་ཁྲི་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="1438">
    <s id="1438:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="1438:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1439">
    <s id="1439:1">བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཀྱི་བསམ་པ་ཡང་དག་པར་ཚིམ་པར་བྱེད་པའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །</s>
  </p>
  <p id="1440">
    <s id="1440:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་དེས་འདི་སྐད་ཅེས་གསོལ་ཏོ། །</s>
  </p>
  <p id="1441">
    <s id="1441:1">བཅོམ་ལྡན་འདས་བཅོམ་ལྡན་འདས་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། དཔེ་མེད་པ་སེམས་པའི་བྱང་ཆུབ་སེམས་དཔའ་དེ་དག་ཀྱང་བལྟ་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="1442">
    <s id="1442:1">བཅོམ་ལྡན་འདས་དེས་བཀའ་སྩལ་པ། </s>
    <s id="1442:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="1443">
    <s id="1443:1">སོང་ཤིག །</s>
    <s id="1443:2">དེ་ནས་བཅོམ་ལྡན་འདས་དེས་སྐབས་ཕྱེ་ནས་</s>
  </p>
  <p id="1444">
    <s id="1444:1">བྱང་ཆུབ་སེམས་དཔའ་ཡེ་ཤེས་རྣམ་པར་བསྒྲགས་པས་བཅོམ་ལྡན་འདས་དེ་ལ་ཕྱག་འཚལ་ཏེ</s>
  </p>
  <p id="1445">
    <s id="1445:1">འཇིག་རྟེན་གྱི་ཁམས་མི་མཇེད་ག་ལ་བ་དེར་ཆས་སོ། །</s>
  </p>
  <p id="1446">
    <s id="1446:1">དེ་ནས་དེ་བཞིན་གཤེགས་པ་རྣམ་པར་བསྒྲགས་པའི་རྒྱལ་པོ་དེས་ཙན་དན་དམར་པོའི་ཐུམ་པོ་བྱིན་ནས། </s>
  </p>
  <p id="1447">
    <s id="1447:1">རིགས་ཀྱི་བུ་ཁྱོད་ཀྱིས་བཅོམ་ལྡན་འདས་དེ་ལ་འདི་ཕུལ་ཏེ། </s>
  </p>
  <p id="1448">
    <s id="1448:1">ཕུལ་ནས་</s>
  </p>
  <p id="1449">
    <s id="1449:1">ཀྱང་ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ། ཞེས་སྙུན་གསོལ་ཅིག །</s>
  </p>
  <p id="1450">
    <s id="1450:1">དེ་ནས་བྱང་ཆུབ་<ref folio="F.59.a"/>སེམས་དཔའ་ཡེ་ཤེས་རྣམ་པར་བསྒྲགས་པས་མཉན་ནས་ལེགས་སོ་ཞེས་གསོལ་ཏེ། </s>
  </p>
  <p id="1451">
    <s id="1451:1">འདི་ལྟ་སྟེ། </s>
    <s id="1451:2">དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། ལག་པ་བརྐྱང་བ་སྐུམ་པར་བྱེད་པའི་སྐད་ཅིག་དང་། ཐང་ཅིག་དང་། ཡུད་ཙམ་དེས་འཇིག་རྟེན་གྱི་ཁམས་འདིར་འོངས་སྟེ་</s>
  </p>
  <p id="1452">
    <s id="1452:1">དེ་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="1453">
    <s id="1453:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། </s>
  </p>
  <p id="1454">
    <s id="1454:1">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1455">
    <s id="1455:1">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་རྣམ་པར་བསྒྲགས་པའི་སྟོབས་ཀྱི་རྒྱལ་པོ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ཞིང་། </s>
    <s id="1455:2">བཅོམ་ལྡན་འདས་ལ་བཅོམ་ལྡན་འདས་དེས་ཙན་དན་དམར་པོའི་ཐུམ་པོ་འདི་ཡང་བསྐུར་བ་ལགས་སོ། །</s>
    <s id="1455:3">བཅོམ་ལྡན་འདས་ཀྱིས་བཞེས་ཏེ</s>
  </p>
  <p id="1456">
    <s id="1456:1">བཞེས་ནས་</s>
  </p>
  <p id="1457">
    <s id="1457:1">ཀྱང་བཀའ་སྩལ་པ། </s>
    <s id="1457:2">ཡེ་ཤེས་རྣམ་པར་བསྒྲགས་པ་ཅི་བཅོམ་ལྡན་འདས་དེ་སྙུན་མི་མངའ་འམ། སྟོབས་དང་ལྡན་ནམ། འགྱུར་བ་མི་མངའ་འམ། </s>
    <s id="1457:3">གསོལ་པ། </s>
    <s id="1457:4">བཅོམ་ལྡན་འདས་དེ་ལྟ་ལགས་སོ། །</s>
    <s id="1457:5">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་དགུ་སྟོང་འདས་པ་ན་འཇིག་རྟེན་གྱི་ཁམས་ཟླ་བ་འཕགས་པའི་འོད་ཟེར་ཅེས་བྱ་བ་ཡོད་དེ</s>
  </p>
  <p id="1458">
    <s id="1458:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་ཟེར་རབ་ཏུ་བཏང་བ་ཞེས་བྱ་བ་བཞུགས་ཏེ་</s>
    <s id="1458:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1459">
    <s id="1459:1">བཅོམ་ལྡན་འདས་དེས་བྱང་ཆུབ་སེམས་དཔའ་འོད་ཀྱི་དཀྱིལ་འཁོར་ཅན་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1460">
    <s id="1460:1">བྱང་ཆུབ་སེམས་དཔའ་འོད་ཀྱི་དཀྱིལ་འཁོར་ཅན་གྱིས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="1461">
    <s id="1461:1">གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="1462">
    <s id="1462:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་འོད་ཀྱི་དཀྱིལ་འཁོར་ཅན་གྱིས་འདི་སྐད་ཅེས་གསོལ་ཏོ། །</s>
  </p>
  <p id="1463">
    <s id="1463:1">བཅོམ་ལྡན་འདས་འོད་དེ་དང་། གསུང་བསལ་<ref folio="F.59.b"/>སྒྲ་གྲག་པ་དེ་སུའི་ལགས། </s>
    <s id="1463:2">དེ་སྐད་ཅེས་གསོལ་པ་དང་། </s>
    <s id="1463:3">བཅོམ་ལྡན་འདས་ཀྱིས་བྱང་ཆུབ་སེམས་དཔའ་འོད་ཀྱི་དཀྱིལ་འཁོར་ཅན་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="1464">
    <s id="1464:1">འོད་ཀྱི་དཀྱིལ་འཁོར་ཅན་ནུབ་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་དགུ་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། </s>
  </p>
  <p id="1465">
    <s id="1465:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="1465:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1466">
    <s id="1466:1">བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །</s>
  </p>
  <p id="1467">
    <s id="1467:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་འོད་ཀྱི་དཀྱིལ་འཁོར་ཅན་གྱིས་འདི་སྐད་ཅེས་གསོལ་ཏོ། །</s>
  </p>
  <p id="1468">
    <s id="1468:1">བཅོམ་ལྡན་འདས་བཅོམ་ལྡན་འདས་ཤཱཀྱ་ཐུབ་པ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ཀྱང་བལྟ་བའི་སླད་དུ་འཇིག་རྟེན་གྱི་ཁམས་དེར་བདག་མཆི་བར་བགྱིའོ། །</s>
  </p>
  <p id="1469">
    <s id="1469:1">བཀའ་སྩལ་པ། </s>
    <s id="1469:2">རིགས་ཀྱི་བུ་ཁྱོད་དེའི་དུས་ལ་ད་བབ་པར་ཤེས་ན་</s>
  </p>
  <p id="1470">
    <s id="1470:1">སོང་ཤིག །</s>
    <s id="1470:2">དེ་ནས་བཅོམ་ལྡན་འདས་དེ་བཞིན་གཤེགས་པ་འོད་ཟེར་རབ་ཏུ་བཏང་བས་བྱང་ཆུབ་སེམས་དཔའ་འོད་ཀྱི་དཀྱིལ་འཁོར་ཅན་ལ་པད་མ་ཆེན་པོ་གཅིག་བྱིན་ཏེ</s>
  </p>
  <p id="1471">
    <s id="1471:1">རིགས་ཀྱི་བུ་ཁྱོད་ཀྱིས་བཅོམ་ལྡན་འདས་དེ་ལ་པད་མ་ཆེན་པོ་འདི་ཕུལ་ལ། </s>
    <s id="1471:2">བཅོམ་ལྡན་འདས་ལ་བཅོམ་ལྡན་འདས་འོད་ཟེར་རབ་ཏུ་བཏང་བ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ལོ་ཞེས་དེ་སྐད་ཅེས་གསོལ་ཅིག །</s>
  </p>
  <p id="1472">
    <s id="1472:1">དེ་ནས་བྱང་ཆུབ་སེམས་དཔའ་འོད་ཀྱི་དཀྱིལ་འཁོར་ཅན་བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ་</s>
    <s id="1472:2">བསྐོར་བ་བྱས་ནས། </s>
  </p>
  <p id="1473">
    <s id="1473:1">འདི་ལྟ་སྟེ་དཔེར་ན། སྐྱེས་བུ་སྟོབས་དང་ལྡན་པ་ཞིག་གིས་ཞེས་བྱ་བ་ནས་རྒྱས་པར་སྐད་ཅིག་དེས་འཇིག་རྟེན་གྱི་ཁམས་མི་མཇེད་འདིར་ཕྱིན་ཏེ། </s>
  </p>
  <p id="1474">
    <s id="1474:1">དེ་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="1475">
    <s id="1475:1">བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་བཅོམ་ལྡན་<ref folio="F.60.a"/>འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1476">
    <s id="1476:1">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་འོད་ཟེར་རབ་ཏུ་བཏང་བ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ། ཞེས་སྙུན་གསོལ་ཞིང་། </s>
    <s id="1476:2">བཅོམ་ལྡན་འདས་ལ་བཅོམ་ལྡན་འདས་དེས་པད་མ་ཆེན་པོ་འདི་ཡང་བསྐུར་བ་ལགས་སོ། །</s>
    <s id="1476:3">བཅོམ་ལྡན་འདས་ཀྱིས་བཞེས་ཏེ</s>
  </p>
  <p id="1477">
    <s id="1477:1">བཞེས་ནས་</s>
  </p>
  <p id="1478">
    <s id="1478:1">ཀྱང་བྱང་ཆུབ་སེམས་དཔའ་འོད་ཀྱི་དཀྱིལ་འཁོར་ཅན་ལ་བཀའ་སྩལ་པ། </s>
    <s id="1478:2">འོད་ཀྱི་དཀྱིལ་འཁོར་ཅན་ཅི་བཅོམ་ལྡན་འདས་སྙུན་མི་མངའ་འམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མངའ་འམ། </s>
    <s id="1478:3">གསོལ་པ། </s>
    <s id="1478:4">བཅོམ་ལྡན་འདས་དེ་ལྟ་ལགས་སོ། །</s>
    <s id="1478:5">དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་སུམ་ཁྲི་བརྒྱད་སྟོང་འདས་པ་ན་འཇིག་རྟེན་གྱི་ཁམས་འདྲེན་པའི་རྒྱལ་མཚན་ཞེས་བྱ་བ་ཡོད་དེ</s>
  </p>
  <p id="1479">
    <s id="1479:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངེས་པར་འདྲེན་པའི་རྒྱལ་མཚན་ཞེས་བྱ་བ་བཞུགས་ཏེ་</s>
    <s id="1479:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1480">
    <s id="1480:1">བཅོམ་ལྡན་འདས་དེས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་རིན་པོ་ཆེའི་གོ་ཆ་མཐའ་ཡས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1481">
    <s id="1481:1">དེ་ནས་བྱང་ཆུབ་སེམས་དཔའ་རིན་པོ་ཆེའི་གོ་ཆ་མཐའ་ཡས་ཀྱིས་སྣང་བ་ཆེན་པོ་དེ་དང་། ས་གཡོ་བ་ཆེན་པོ་དེ་ཡང་མཐོང་སྟེ། </s>
  </p>
  <p id="1482">
    <s id="1482:1">མཐོང་ནས་ཀྱང་བཅོམ་ལྡན་འདས་དེ་བཞིན་གཤེགས་པ་འདྲེན་པའི་རྒྱལ་མཚན་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="1483">
    <s id="1483:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ་བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །</s>
  </p>
  <p id="1484">
    <s id="1484:1">བཅོམ་ལྡན་འདས་འོད་ཀྱི་སྣང་བ་དེ་དང་དོག་ས་གཡོ་བ་དེ་དང་། གསུང་བསལ་བའི་སྒྲ་དེ་སུའི་ལགས། </s>
    <s id="1484:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="1484:3">རིན་པོ་ཆེའི་གོ་ཆ་མཐའ་ཡས་སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་ཞིང་གྲངས་མེད་པ་སུམ་ཁྲི་བརྒྱད་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="1485">
    <s id="1485:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་<ref folio="F.60.b"/>པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1486">
    <s id="1486:1">བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཀྱི་བསམ་པ་ཡང་དག་པར་ཚིམ་པར་བྱེད་པ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏེ། </s>
  </p>
  <p id="1487">
    <s id="1487:1">འོད་ཀྱི་སྣང་བ་དེ་དང་། གསུང་བསལ་བའི་སྒྲ་དེ་ནི་དེའི་ཡིན་ནོ། །</s>
  </p>
  <p id="1488">
    <s id="1488:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་རིན་པོ་ཆེའི་གོ་ཆ་མཐའ་ཡས་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="1489">
    <s id="1489:1">བཅོམ་ལྡན་འདས་བཅོམ་ལྡན་འདས་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། བྱང་ཆུབ་སེམས་དཔའ་དེ་དག་ཀྱང་བལྟ་བའི་སླད་དུ་འཇིག་རྟེན་གྱི་ཁམས་དེར་བདག་མཆི་བར་བགྱིའོ། །</s>
  </p>
  <p id="1490">
    <s id="1490:1">དེ་ནས་བཅོམ་ལྡན་འདས་དེས་བཀའ་སྩལ་པ། </s>
    <s id="1490:2">རིགས་ཀྱི་བུ་ཁྱོད་དེའི་དུས་ལ་ད་བབ་པར་ཤེས་ན་</s>
  </p>
  <p id="1491">
    <s id="1491:1">སོང་ཤིག །</s>
    <s id="1491:2">དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངེས་པར་འདྲེན་པའི་རྒྱལ་མཚན་གྱིས་བྱང་ཆུབ་སེམས་དཔའ་རིན་པོ་ཆེའི་གོ་ཆ་མཐའ་ཡས་ཀྱི་ལག་པར་ཀ་ཤི་ཀའི་གོས་གཅིག་བྱིན་ཏེ</s>
  </p>
  <p id="1492">
    <s id="1492:1">ཁྱོད་ཀྱིས་བཅོམ་ལྡན་འདས་དེ་ལ་ཀ་ཤི་ཀའི་གོས་འདི་ཕུལ་ལ། </s>
    <s id="1492:2">ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ཅིག །</s>
  </p>
  <p id="1493">
    <s id="1493:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རིན་པོ་ཆེའི་གོ་ཆ་མཐའ་ཡས་བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ་སོང་ངོ་། །</s>
  </p>
  <p id="1494">
    <s id="1494:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རིན་པོ་ཆེའི་གོ་ཆ་མཐའ་ཡས་འཇིག་རྟེན་གྱི་ཁམས་འདྲེན་པའི་རྒྱལ་མཚན་ནས་མི་སྣང་བར་གྱུར་ཏེ་འཇིག་རྟེན་གྱི་ཁམས་མི་མཇེད་དུ་འདུག་གོ། །</s>
  </p>
  <p id="1495">
    <s id="1495:1">དེ་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="1496">
    <s id="1496:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="1497">
    <s id="1497:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་བྱང་ཆུབ་སེམས་དཔའ་རིན་པོ་ཆེའི་གོ་ཆ་མཐའ་ཡས་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="1498">
    <s id="1498:1">བཅོམ་<ref folio="F.61.a"/>ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་ངེས་པར་འདྲེན་པའི་རྒྱལ་མཚན་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ། ཞེས་སྙུན་གསོལ་ཞིང་། </s>
    <s id="1498:2">བཅོམ་ལྡན་འདས་ལ་བཅོམ་ལྡན་འདས་དེས་ཀ་ཤི་ཀའི་གོས་འདི་ཡང་བསྐུར་བ་ལགས་སོ། །</s>
    <s id="1498:3">བཅོམ་ལྡན་འདས་ཀྱིས་ཀ་ཤི་ཀའི་གོས་དེ་བཞེས་ཏེ</s>
  </p>
  <p id="1499">
    <s id="1499:1">བཞེས་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རིན་པོ་ཆེའི་གོ་ཆ་མཐའ་ཡས་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="1500">
    <s id="1500:1">རིན་པོ་ཆེའི་གོ་ཆ་མཐའ་ཡས་ཅི་བཅོམ་ལྡན་འདས་དེ་སྙུན་མི་མངའའམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མངའའམ། </s>
    <s id="1500:2">གསོལ་པ། </s>
    <s id="1500:3">བཅོམ་ལྡན་འདས་དེ་ལྟ་ལགས་སོ། །</s>
    <s id="1500:4">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་བདུན་སྟོང་འདས་པ་ན་འཇིག་རྟེན་གྱི་ཁམས་མེ་ཏོག་པད་མ་ཞེས་བྱ་བ་ཡོད་དེ</s>
  </p>
  <p id="1501">
    <s id="1501:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྣ་ཚོགས་མེ་ཏོག་ཚོགས་ཀྱི་དཔལ་ཞེས་བྱ་བ་བཞུགས་ཏེ་</s>
    <s id="1501:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1502">
    <s id="1502:1">བཅོམ་ལྡན་འདས་དེ་བཞིན་གཤེགས་པ་དེས་ཀྱང་བྱང་ཆུབ་སེམས་དཔའ་བརྩོན་འགྲུས་མཐའ་ཡས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1503">
    <s id="1503:1">བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་མཐའ་ཡས་ཀྱིས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="1504">
    <s id="1504:1">གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="1505">
    <s id="1505:1">དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྣ་ཚོགས་མེ་ཏོག་ཚོགས་ཀྱི་དཔལ་ལ་བྱང་ཆུབ་སེམས་དཔའ་བརྩོན་འགྲུས་མཐའ་ཡས་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="1506">
    <s id="1506:1">བཅོམ་ལྡན་འདས་མཐུ་དེ་སུའི་ལགས། </s>
    <s id="1506:2">བཅོམ་ལྡན་འདས་དེས་བཀའ་སྩལ་པ། </s>
    <s id="1506:3">རིགས་ཀྱི་བུ་ནུབ་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་བདུན་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="1507">
    <s id="1507:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་<ref folio="F.61.b"/>ཏེ་</s>
    <s id="1507:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1508">
    <s id="1508:1">བྱང་ཆུབ་སེམས་དཔའི་སྡེ་སྣོད་ཅེས་བྱ་བ་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏེ། </s>
  </p>
  <p id="1509">
    <s id="1509:1">མཐུ་དེ་ནི་དེའི་ཡིན་ནོ། །</s>
  </p>
  <p id="1510">
    <s id="1510:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་མཐའ་ཡས་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="1511">
    <s id="1511:1">བཅོམ་ལྡན་འདས་བཅོམ་ལྡན་འདས་ཤཱཀྱ་ཐུབ་པའི་ཐད་དུ་འཇིག་རྟེན་གྱི་ཁམས་དེར་བདག་མཆི་བར་བགྱིའོ། །</s>
  </p>
  <p id="1512">
    <s id="1512:1">བཅོམ་ལྡན་འདས་དེས་བཀའ་སྩལ་པ། </s>
    <s id="1512:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="1513">
    <s id="1513:1">སོང་ཤིག །</s>
    <s id="1513:2">དེ་ནས་དེ་བཞིན་གཤེགས་པ་སྣ་ཚོགས་མེ་ཏོག་ཚོགས་ཀྱི་དཔལ་གྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་མཐའ་ཡས་ཀྱི་ལག་པར་པད་མ་ཆེན་པོ་ཞིག་བྱིན་ཏེ</s>
  </p>
  <p id="1514">
    <s id="1514:1">རིགས་ཀྱི་བུ་ཁྱོད་ཀྱིས་བཅོམ་ལྡན་འདས་དེ་ལ་པད་མ་ཆེན་པོ་འདི་ཕུལ་ལ། </s>
    <s id="1514:2">ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ཅིག །</s>
  </p>
  <p id="1515">
    <s id="1515:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་མཐའ་ཡས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྣ་ཚོགས་མེ་ཏོག་ཚོགས་ཀྱི་དཔལ་གྱི་ཞབས་ལ་ཕྱག་འཚལ་ཏེ་</s>
  </p>
  <p id="1516">
    <s id="1516:1">བསྐོར་བ་བྱས་ནས</s>
  </p>
  <p id="1517">
    <s id="1517:1">འདི་ལྟ་སྟེ་དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། ལག་པ་བརྐྱང་བ་སྐུམ་པར་བྱེད་པའི་སྐད་ཅིག་དང་ཐང་ཅིག་དང་། ཡུད་ཙམ་དེས་སོང་སྟེ</s>
  </p>
  <p id="1518">
    <s id="1518:1">སངས་རྒྱས་ཀྱི་ཞིང་དེ་ནས་མི་སྣང་བར་གྱུར་ནས་འཇིག་རྟེན་གྱི་ཁམས་མི་མཇེད་དུ་འདུག་གོ། །</s>
  </p>
  <p id="1519">
    <s id="1519:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་མཐའ་ཡས་རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་ག་ལ་བ་དང་། འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དེར་སོང་སྟེ་</s>
  </p>
  <p id="1520">
    <s id="1520:1">ཕྱིན་ནས</s>
  </p>
  <p id="1521">
    <s id="1521:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="1522">
    <s id="1522:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1523">
    <s id="1523:1">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་སྣ་ཚོགས་མེ་ཏོག་ཚོགས་ཀྱི་དཔལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་<ref folio="F.62.a"/>བར་རེག་པ་ལ་གནས་སམ་ཞེས་སྙུན་གསོལ་ཞིང་། </s>
    <s id="1523:2">བཅོམ་ལྡན་འདས་ལ་བཅོམ་ལྡན་འདས་དེས་པད་མ་ཆེན་པོ་འདི་ཡང་བསྐུར་བ་ལགས་ན། </s>
  </p>
  <p id="1524">
    <s id="1524:1">བཅོམ་ལྡན་འདས་ཀྱིས་པད་མ་འདི་བཞེས་སུ་གསོལ། </s>
  </p>
  <p id="1525">
    <s id="1525:1">བཅོམ་ལྡན་འདས་ཀྱིས་པད་མ་དེ་བཞེས་ཏེ། </s>
  </p>
  <p id="1526">
    <s id="1526:1">བཞེས་ནས་ཀྱང་འདི་སྐད་ཅེས་བཀའ་སྩལ་ཏོ། །</s>
  </p>
  <p id="1527">
    <s id="1527:1">བརྩོན་འགྲུས་མཐའ་ཡས་ཅི་བཅོམ་ལྡན་འདས་དེ་སྙུན་མི་མངའའམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མངའའམ། </s>
    <s id="1527:2">གསོལ་པ། </s>
    <s id="1527:3">བཅོམ་ལྡན་འདས་དེ་ལྟ་ལགས་སོ། །</s>
    <s id="1527:4">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་དྲུག་སྟོང་འདས་པ་ན་འཇིག་རྟེན་གྱི་ཁམས་གདུགས་གཅིག་པ་ཞེས་བྱ་བ་ཡོད་དེ</s>
  </p>
  <p id="1528">
    <s id="1528:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇིགས་པའི་སྤུ་ཟིང་ཞེས་བྱེད་པ་དང་བྲལ་བ་ཞེས་བྱ་བ་བཞུགས་ཏེ་</s>
    <s id="1528:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1529">
    <s id="1529:1">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇིགས་པའི་སྤུ་ཟིང་ཞེས་བྱེད་པ་དང་བྲལ་བ་དེས་བྱང་ཆུབ་སེམས་དཔའ་དྲ་བ་ཅན་གྱི་འོད་ཅེས་བྱ་བ་བླ་ན་</s>
  </p>
  <p id="1530">
    <s id="1530:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1531">
    <s id="1531:1">བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ཀྱིས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="1532">
    <s id="1532:1">གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="1533">
    <s id="1533:1">ཐོས་ནས་ཀྱང་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="1534">
    <s id="1534:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །</s>
  </p>
  <p id="1535">
    <s id="1535:1">བཅོམ་ལྡན་འདས་འོད་དེ་དང་། གསུང་བསལ་བའི་སྒྲ་དེ་སུའི་ལགས། </s>
    <s id="1535:2">བཅོམ་ལྡན་འདས་དེས་བཀའ་སྩལ་པ། </s>
    <s id="1535:3">རིགས་ཀྱི་བུ་སངས་རྒྱས་ཀྱི་ཞིང་འདི་ནས་འཇིག་རྟེན་གྱི་ཁམས་གྲངས་མེད་པ་སུམ་ཁྲི་དྲུག་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="1536">
    <s id="1536:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="1536:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1537">
    <s id="1537:1">བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏེ། </s>
  </p>
  <p id="1538">
    <s id="1538:1">མཐུ་དེ་ནི་དེའི་ཡིན་ནོ། །</s>
  </p>
  <p id="1539">
    <s id="1539:1">དེ་སྐད་ཅེས་བཀའ་<ref folio="F.62.b"/>སྩལ་པ་དང་། </s>
    <s id="1539:2">བཅོམ་ལྡན་འདས་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="1540">
    <s id="1540:1">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། བསམ་གྱིས་མི་ཁྱབ་པའི་གོ་ཆ་བགོས་པའི་བྱང་ཆུབ་སེམས་དཔའ་དེ་དག་ཀྱང་བལྟ་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="1541">
    <s id="1541:1">བཀའ་སྩལ་པ། </s>
    <s id="1541:2">རིགས་ཀྱི་བུ་དེའི་དུས་ལ་དབབ་པར་ཤེས་ན་</s>
  </p>
  <p id="1542">
    <s id="1542:1">སོང་ཤིག །</s>
    <s id="1542:2">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་དྲ་བ་ཅན་གྱི་འོད་ལ་མེ་ཏོག་ཁ་དོག་ལྔ་པས་ཁལ་བཅུ་ཚད་བཀང་ནས་</s>
  </p>
  <p id="1543">
    <s id="1543:1">བྱིན་ཏེ</s>
  </p>
  <p id="1544">
    <s id="1544:1">རིགས་ཀྱི་བུ་ཁྱོད་ཀྱིས་བཅོམ་ལྡན་འདས་དེ་ལ་འདི་ཕུལ་ལ། </s>
    <s id="1544:2">ངའི་ཚིག་གིས་བཅོམ་ལྡན་འདས་གནོད་པ་ཆུང་ངམ། ཉམ་ང་བ་ཉུང་ངམ། སྙུན་མི་མངའའམ། བསྐྱོད་པ་ཡང་ངམ། སྟོབས་དང་ལྡན་ནམ། བདེ་བར་རེག་པ་ལ་གནས་སམ་ཞེས་དེ་སྐད་ཅེས་སྙུན་ཡང་གསོལ་ཅིག། </s>
  </p>
  <p id="1545">
    <s id="1545:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ནས་འདི་ལྟ་སྟེ། </s>
  </p>
  <p id="1546">
    <s id="1546:1">དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ཞེས་བྱ་བ་ནས་རྒྱས་པར་སྐད་ཅིག་དང་། ཐང་ཅིག་དང་། ཡུད་ཙམ་དེས་འཇིག་རྟེན་གྱི་ཁམས་མི་མཇེད་འདིར་འདུག་སྟེ། </s>
  </p>
  <p id="1547">
    <s id="1547:1">དེ་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་སོང་སྟེ་</s>
    <s id="1547:2">ཕྱིན་ནས། </s>
  </p>
  <p id="1548">
    <s id="1548:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="1549">
    <s id="1549:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="1550">
    <s id="1550:1">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་འཇིགས་པའི་སྤུ་ཟིང་ཞེས་བྱེད་པ་དང་བྲལ་བ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ། ཞེས་སྙུན་གསོལ་ཞིང་། </s>
    <s id="1550:2">བཅོམ་ལྡན་འདས་ལ་བཅོམ་ལྡན་འདས་དེས་<ref folio="F.63.a"/>མེ་ཏོག་ཁ་དོག་ལྔ་པས་བལྟམ་པའི་ཁལ་བཅུ་ཚད་འདི་ཡང་བསྐུར་བ་ལགས་ན། </s>
  </p>
  <p id="1551">
    <s id="1551:1">བཅོམ་ལྡན་འདས་ཀྱིས་བཞེས་སུ་གསོལ། </s>
  </p>
  <p id="1552">
    <s id="1552:1">བཅོམ་ལྡན་འདས་ཀྱིས་བཞེས་ཏེ་</s>
  </p>
  <p id="1553">
    <s id="1553:1">བཞེས་ནས་</s>
  </p>
  <p id="1554">
    <s id="1554:1">ཀྱང་བཀའ་སྩལ་པ། </s>
    <s id="1554:2">རིགས་ཀྱི་བུ་ཅི་བཅོམ་ལྡན་འདས་དེ་སྙུན་མི་མངའ་འམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མངའའམ། </s>
    <s id="1554:3">གསོལ་པ། </s>
    <s id="1554:4">བཅོམ་ལྡན་འདས་དེ་ལྟ་ལགས་སོ། །</s>
    <s id="1554:5">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ལྔ་སྟོང་འདས་པ་ན་འཇིག་རྟེན་གྱི་ཁམས་ཤིན་ཏུ་རྣམ་པར་དག་པ་ཞེས་བྱ་བ་ན། </s>
  </p>
  <p id="1555">
    <s id="1555:1">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡེ་ཤེས་ཀྱི་དཔལ་ཞེས་བྱ་བ་བཞུགས་ཏེ་</s>
    <s id="1555:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1556">
    <s id="1556:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡེ་ཤེས་ཀྱི་སྟོབས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1557">
    <s id="1557:1">བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་ཀྱི་སྟོབས་ཀྱིས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="1558">
    <s id="1558:1">གསུང་བསལ་བའི་སྒྲ་དེ་ཡང་ཐོས་ནས། </s>
  </p>
  <p id="1559">
    <s id="1559:1">དེ་བཅོམ་ལྡན་འདས་དེ་བཞིན་གཤེགས་པ་ཡེ་ཤེས་ཀྱི་དཔལ་ག་ལ་བ་དེར་སོང་སྟེ། </s>
  </p>
  <p id="1560">
    <s id="1560:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ནས། </s>
  </p>
  <p id="1561">
    <s id="1561:1">བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །</s>
  </p>
  <p id="1562">
    <s id="1562:1">བཅོམ་ལྡན་འདས་སྣང་བ་ཆེན་པོ་དེ་དང་། གསུང་བསལ་བའི་སྒྲ་ཆེན་པོ་དེ་སུའི་ལགས་</s>
    <s id="1562:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="1562:3">རིགས་ཀྱི་བུ་སངས་རྒྱས་ཀྱི་ཞིང་འདི་ནས་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ལྔ་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="1563">
    <s id="1563:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="1563:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1564">
    <s id="1564:1">བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏེ། </s>
  </p>
  <p id="1565">
    <s id="1565:1">མཐུ་དེ་ལྟ་བུ་དེ་ནི་དེའི་ཡིན་ནོ། །</s>
  </p>
  <p id="1566">
    <s id="1566:1">དེས་གསོལ་པ། </s>
    <s id="1566:2">བཅོམ་ལྡན་འདས་བཅོམ་ལྡན་འདས་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། བསམ་གྱིས་མི་ཁྱབ་པའི་གོ་ཆ་བགོས་པའི་བྱང་ཆུབ་སེམས་དཔའ་སེམས་<ref folio="F.63.b"/>དཔའ་ཆེན་པོ་དེ་དག་ཀྱང་བལྟ་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="1567">
    <s id="1567:1">བཀའ་སྩལ་པ། </s>
    <s id="1567:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="1568">
    <s id="1568:1">སོང་ཤིག །</s>
    <s id="1568:2">དེ་ནས་དེ་བཞིན་གཤེགས་པ་ཡེ་ཤེས་ཀྱི་དཔལ་གྱིས་བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་ཀྱི་སྟོབས་ལ་ལག་པ་ལྟ་བུའི་ཨུད་པ་ལ་བྱིན་ཏེ</s>
  </p>
  <p id="1569">
    <s id="1569:1">རིགས་ཀྱི་བུ་ཁྱོད་ཀྱིས་བཅོམ་ལྡན་འདས་དེ་ལ་འདི་ཕུལ་ལ། ཕུལ་ནས་</s>
  </p>
  <p id="1570">
    <s id="1570:1">ཀྱང་བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་ཡེ་ཤེས་ཀྱི་དཔལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་སྙུན་གསོལ་ལོ་ཞེས་དེ་སྐད་ཅེས་ཀྱང་གསོལ་ཅིག །</s>
  </p>
  <p id="1571">
    <s id="1571:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་ཀྱི་སྟོབས་བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ། </s>
  </p>
  <p id="1572">
    <s id="1572:1">འདི་ལྟ་སྟེ། དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། ལག་པ་བརྐྱང་བསྐུམ་པར་བྱེད་པའི་སྐད་ཅིག་དང་ཐང་ཅིག་དང་ཡུད་ཙམ་དེས་སོང་སྟེ་</s>
  </p>
  <p id="1573">
    <s id="1573:1">འཇིག་རྟེན་གྱི་ཁམས་མི་མཇེད་འདིར་འདུག་གོ། </s>
  </p>
  <p id="1574">
    <s id="1574:1">དེ་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="1575">
    <s id="1575:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། </s>
  </p>
  <p id="1576">
    <s id="1576:1">ཕྱོགས་གཅིག་ཏུ་འདུག་གོ། །</s>
  </p>
  <p id="1577">
    <s id="1577:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་བྱང་ཆུབ་སེམས་དཔའ་ཡེ་ཤེས་ཀྱི་སྟོབས་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="1578">
    <s id="1578:1">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་ཡེ་ཤེས་ཀྱི་དཔལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ཞིང་། </s>
    <s id="1578:2">བཅོམ་ལྡན་འདས་ལ་བཅོམ་ལྡན་འདས་དེས་ལག་པ་ལྟ་བུའི་ཨུད་པ་ལ་འདི་ཡང་བསྐུར་བ་ལགས་ན། </s>
  </p>
  <p id="1579">
    <s id="1579:1">བཅོམ་ལྡན་འདས་ཀྱིས་བཞེས་སུ་གསོལ། </s>
  </p>
  <p id="1580">
    <s id="1580:1">བཅོམ་ལྡན་འདས་ཀྱིས་ལག་པ་ལྟ་བུའི་ཨུད་པ་ལ་དེ་བཞེས་ཏེ་</s>
  </p>
  <p id="1581">
    <s id="1581:1">བཞེས་ནས་</s>
  </p>
  <p id="1582">
    <s id="1582:1">ཀྱང་བཀའ་སྩལ་པ། </s>
    <s id="1582:2">རིགས་ཀྱི་བུ་ཅི་བཅོམ་ལྡན་འདས་དེ་སྙུན་མི་མངའ་འམ། བདེ་བར་གནས་སམ། །སྟོབས་དང་ལྡན་ནམ། <ref folio="F.64.a"/>འགྱུར་བ་མི་མངའའམ། </s>
    <s id="1582:3">གསོལ་པ། </s>
    <s id="1582:4">བཅོམ་ལྡན་འདས་དེ་ལྟ་ལགས་སོ། །</s>
    <s id="1582:5">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་བཞི་སྟོང་འདས་པ་ན་འཇིག་རྟེན་གྱི་ཁམས་སྤོས་བརྩེགས་ཞེས་བྱ་བ་ཡོད་དེ</s>
  </p>
  <p id="1583">
    <s id="1583:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཙན་དན་གྱི་བསུང་ཞེས་བྱ་བ་བཞུགས་ཏེ་</s>
    <s id="1583:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1584">
    <s id="1584:1">བཅོམ་ལྡན་འདས་དེས་བྱང་ཆུབ་སེམས་དཔའ་སེམས་དཔའ་ཆེན་པོ་དྲི་མ་མེད་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1585">
    <s id="1585:1">བྱང་ཆུབ་སེམས་དཔའ་སེམས་དཔའ་ཆེན་པོ་དྲི་མ་མེད་ཀྱིས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="1586">
    <s id="1586:1">གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="1587">
    <s id="1587:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དྲི་མ་མེད་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="1588">
    <s id="1588:1">བཅོམ་ལྡན་འདས་སྣང་བ་དེ་དང་། གསུང་བསལ་བའི་སྒྲ་གྲག་པ་དེ་སུའི་ལགས། </s>
    <s id="1588:2">བཅོམ་ལྡན་འདས་དེས་བཀའ་སྩལ་པ། </s>
    <s id="1588:3">རིགས་ཀྱི་བུ་ནུབ་ཕྱོགས་ཀྱི་ཕྱོགས་ཆར་འཇིག་རྟེན་གྱི་ཁམས་གྲངས་མེད་པ་སུམ་ཁྲི་བཞི་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="1589">
    <s id="1589:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="1589:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1590">
    <s id="1590:1">བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཡང་དག་པར་ཚིམ་པར་བྱེད་པ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །</s>
  </p>
  <p id="1591">
    <s id="1591:1">གསོལ་པ། </s>
    <s id="1591:2">བཅོམ་ལྡན་འདས་བཅོམ་ལྡན་འདས་དེའི་ཐད་དུ་འཇིག་རྟེན་གྱི་ཁམས་དེར་བདག་མཆི་བར་བགྱིའོ། །</s>
  </p>
  <p id="1592">
    <s id="1592:1">བཅོམ་ལྡན་འདས་དེས་བཀའ་སྩལ་པ། </s>
    <s id="1592:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="1593">
    <s id="1593:1">སོང་ཤིག །</s>
    <s id="1593:2">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་དྲི་མ་མེད་ཀྱི་ལག་པར་ཙན་དན་གྱི་ཐུམ་པོ་བྱིན་ཏེ</s>
  </p>
  <p id="1594">
    <s id="1594:1">རིགས་ཀྱི་བུ་ཁྱོད་ཀྱིས་བཅོམ་ལྡན་འདས་དེ་ལ་ཙན་དན་གྱི་ཐུམ་པོ་འདི་ཕུལ་ལ། </s>
    <s id="1594:2">ངའི་ཚིག་གིས་བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་ཙན་དན་གྱི་བསུང་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། <ref folio="F.64.b"/>སྟོབས་དང་བདེ་བར་རེག་པ་ལ་གནས་སམ། ཞེས་སྙུན་གསོལ་ལོ་ཞེས་ཀྱང་གསོལ་ཅིག །</s>
  </p>
  <p id="1595">
    <s id="1595:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དྲི་མ་མེད་བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ་བསྐོར་བ་བྱས་ནས་</s>
    <s id="1595:2">འདི་ལྟ་སྟེ། </s>
  </p>
  <p id="1596">
    <s id="1596:1">དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། བརྐྱང་བ་སྐུམ་པར་བྱེད་པའི་སྐད་ཅིག་དང་། ཐང་ཅིག་དང་། ཡུད་ཙམ་དེས་འཇིག་རྟེན་གྱི་ཁམས་མི་མཇེད་འདིར་འདུག་གོ། །</s>
  </p>
  <p id="1597">
    <s id="1597:1">དེ་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="1598">
    <s id="1598:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="1599">
    <s id="1599:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1600">
    <s id="1600:1">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་ཙན་དན་གྱི་བསུང་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ། ཞེས་སྙུན་གསོལ་ཞིང་། </s>
    <s id="1600:2">བཅོམ་ལྡན་འདས་ལ་བཅོམ་ལྡན་འདས་དེས་ཙན་དན་གྱི་ཐུམ་པོ་འདི་ཡང་བསྐུར་བ་ལགས་ན་ཙན་དན་གྱི་ཐུམ་པོ་འདི་བཅོམ་ལྡན་འདས་ཀྱིས་བཞེས་སུ་གསོལ། </s>
  </p>
  <p id="1601">
    <s id="1601:1">བཅོམ་ལྡན་འདས་ཀྱིས་བཞེས་ཏེ་</s>
  </p>
  <p id="1602">
    <s id="1602:1">བཞེས་ནས་</s>
  </p>
  <p id="1603">
    <s id="1603:1">ཀྱང་། བཅོམ་ལྡན་འདས་ཀྱིས་བྱང་ཆུབ་སེམས་དཔའ་དྲི་མ་མེད་ལ་བཀའ་སྩལ་པ། </s>
    <s id="1603:2">རིགས་ཀྱི་བུ་ཅི་བཅོམ་ལྡན་འདས་དེ་སྙུན་མི་མངའ་འམ། སྟོབས་དང་ལྡན་ནམ། འགྱུར་བ་མི་མངའ་འམ། བདེ་བར་རེག་པ་ལ་གནས་སམ། </s>
    <s id="1603:3">གསོལ་པ། </s>
    <s id="1603:4">བཅོམ་ལྡན་འདས་སྙུན་མི་མངའ་ཞིང་སྟོབས་དང་ལྡན་ལ། འགྱུར་བ་མི་མངའ་སྟེ</s>
  </p>
  <p id="1604">
    <s id="1604:1">བདེ་བར་གནས་ལགས་སོ། །</s>
    <s id="1604:2">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་སུམ་སྟོང་འདས་པ་ན་འཇིག་རྟེན་གྱི་ཁམས་དྲི་འདས་ཞེས་བྱ་བ་ཡོད་དེ། </s>
  </p>
  <p id="1605">
    <s id="1605:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མིག་བཏུད་ཅེས་བྱ་བ་བཞུགས་ཏེ་</s>
    <s id="1605:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1606">
    <s id="1606:1">བཅོམ་ལྡན་འདས་དེས་བྱང་ཆུབ་སེམས་དཔའ་ཕན་འདོད་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1607">
    <s id="1607:1">བྱང་ཆུབ་སེམས་དཔའ་<ref folio="F.65.a"/>སེམས་དཔའ་ཆེན་པོ་ཕན་འདོད་ཀྱིས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="1608">
    <s id="1608:1">གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="1609">
    <s id="1609:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཕན་འདོད་བཅོམ་ལྡན་འདས་དེ་བཞིན་གཤེགས་པ་མིག་བཏུད་དེ་ག་ལ་བ་དེར་སོང་ནས་བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །</s>
  </p>
  <p id="1610">
    <s id="1610:1">བཅོམ་ལྡན་འདས་འོད་དེ་དང་། གསུང་བསལ་བའི་སྒྲ་དེ་སུའི་ལགས། </s>
    <s id="1610:2">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་དེ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="1611">
    <s id="1611:1">རིགས་ཀྱི་བུ་སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་ཞིང་གྲངས་མེད་པ་སུམ་ཁྲི་སུམ་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། </s>
  </p>
  <p id="1612">
    <s id="1612:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="1612:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1613">
    <s id="1613:1">བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཀྱི་བསམ་པ་ཡང་དག་པར་ཚིམ་པར་བྱེད་པ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །</s>
  </p>
  <p id="1614">
    <s id="1614:1">དེས་གསོལ་པ། </s>
    <s id="1614:2">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="1615">
    <s id="1615:1">བཅོམ་ལྡན་འདས་དེས་བཀའ་སྩལ་པ། </s>
    <s id="1615:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="1616">
    <s id="1616:1">སོང་ཤིག །</s>
    <s id="1616:2">དེ་ནས་བཅོམ་ལྡན་འདས་དེ་བཞིན་གཤེགས་པ་མིག་བཏུད་ཀྱིས་བྱང་ཆུབ་སེམས་དཔའ་ཕན་འདོད་ཀྱི་ལག་པར་པད་མ་ཆེན་པོའི་རྒྱལ་པོ་མངོན་པར་འཕགས་པ་གཅིག་བྱིན་ཏེ</s>
  </p>
  <p id="1617">
    <s id="1617:1">རིགས་ཀྱི་བུ་ཁྱོད་ཀྱིས་བཅོམ་ལྡན་འདས་དེ་ལ་པད་མའི་རྒྱལ་པོ་འདི་ཕུལ་ལ་</s>
    <s id="1617:2">ངའི་ཚིག་གིས་བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་མིག་བཏུད་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ། ཞེས་སྙུན་གསོལ་ལོ་ཞེས་དེ་སྐད་ཅེས་ཀྱང་གསོལ་ཅིག །</s>
  </p>
  <p id="1618">
    <s id="1618:1">དེ་ནས་བྱང་ཆུབ་སེམས་དཔའ་ཕན་འདོད་བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ། </s>
  </p>
  <p id="1619">
    <s id="1619:1">འདི་ལྟ་སྟེ། དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། <ref folio="F.65.b"/>ལག་པ་བརྐྱང་བ་སྐུམ་པར་བྱེད་པའི་སྐད་ཅིག་དང་། ཐང་ཅིག་དང་། ཡུད་ཙམ་དེས་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ཏེ</s>
  </p>
  <p id="1620">
    <s id="1620:1">འཇིག་རྟེན་གྱི་ཁམས་མི་མཇེད་འདིར་འདུག་གོ། །</s>
  </p>
  <p id="1621">
    <s id="1621:1">དེ་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་སོང་སྟེ་</s>
  </p>
  <p id="1622">
    <s id="1622:1">ཕྱིན་ནས་</s>
  </p>
  <p id="1623">
    <s id="1623:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་</s>
  </p>
  <p id="1624">
    <s id="1624:1">ཕྱོགས་གཅིག་ཏུ་འདུག་གོ། །</s>
  </p>
  <p id="1625">
    <s id="1625:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་བྱང་ཆུབ་སེམས་དཔའ་ཕན་འདོད་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="1626">
    <s id="1626:1">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་མིག་བཏུད་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ཞིང་། </s>
    <s id="1626:2">བཅོམ་ལྡན་འདས་ལ་བཅོམ་ལྡན་འདས་དེས་པད་མ་ཆེན་པོའི་རྒྱལ་པོ་འདི་ཡང་བསྐུར་བ་ལགས་སོ་བཅོམ་ལྡན་འདས་ཀྱིས་བཞེས་ཏེ</s>
  </p>
  <p id="1627">
    <s id="1627:1">བཞེས་ནས་</s>
  </p>
  <p id="1628">
    <s id="1628:1">ཀྱང་བྱང་ཆུབ་སེམས་དཔའ་ཕན་འདོད་ལ་བཀའ་སྩལ་པ། </s>
    <s id="1628:2">ཕན་འདོད་ཅི་བཅོམ་ལྡན་འདས་དེ་སྙུན་མི་མངའ་འམ། སྟོབས་དང་ལྡན་ནམ། འགྱུར་བ་མི་མངའ་འམ། </s>
    <s id="1628:3">གསོལ་པ། </s>
    <s id="1628:4">བཅོམ་ལྡན་འདས་དེ་ལྟ་ལགས་སོ། །</s>
    <s id="1628:5">དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་སུམ་ཁྲི་ཉིས་སྟོང་འདས་པ་ན་འཇིག་རྟེན་གྱི་ཁམས་རིན་ཆེན་མཐའ་ཡས་བརྩེགས་པ་ཞེས་བྱ་བ་ཡོད་དེ</s>
  </p>
  <p id="1629">
    <s id="1629:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཀོན་མཆོག་འབྱུང་གནས་ཞེས་བྱ་བ་བཞུགས་ཏེ་</s>
    <s id="1629:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1630">
    <s id="1630:1">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཀོན་མཆོག་འབྱུང་གནས་དེས་བྱང་ཆུབ་སེམས་དཔའ་ཡེ་ཤེས་བླ་མ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1631">
    <s id="1631:1">བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་བླ་མས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="1632">
    <s id="1632:1">གསུང་བསལ་བའི་སྒྲ་ཆེན་པོ་དེ་ཡང་ཐོས་སོ། །</s>
  </p>
  <p id="1633">
    <s id="1633:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་ཡེ་ཤེས་བླ་མས་འདི་སྐད་ཅེས་གསོལ་ཏོ། །</s>
  </p>
  <p id="1634">
    <s id="1634:1">བཅོམ་ལྡན་འདས་འོད་དེ་དང་། གསུང་བསལ་བའི་སྒྲ་དེ་སུའི་<ref folio="F.66.a"/>ལགས། </s>
    <s id="1634:2">བཅོམ་ལྡན་འདས་དེས་བཀའ་སྩལ་པ། </s>
    <s id="1634:3">རིགས་ཀྱི་བུ་ནུབ་ཕྱོགས་ཀྱི་ཕྱོགས་ཆར་སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་ཞིང་གྲངས་མེད་པ་སུམ་ཁྲི་ཉིས་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="1635">
    <s id="1635:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="1635:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1636">
    <s id="1636:1">བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཀྱི་བསམ་པ་ཡང་དག་པར་ཚིམ་པར་བྱེད་པ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །</s>
  </p>
  <p id="1637">
    <s id="1637:1">དེ་ནས་བཅོམ་ལྡན་འདས་དེ་བཞིན་གཤེགས་པ་དཀོན་མཆོག་འབྱུང་གནས་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་བླ་མས་འདི་སྐད་ཅེས་གསོལ་ཏོ། །</s>
  </p>
  <p id="1638">
    <s id="1638:1">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། བསམ་གྱིས་མི་ཁྱབ་པའི་གོ་ཆ་བགོས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ཀྱང་བལྟ་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="1639">
    <s id="1639:1">བཀའ་སྩལ་པ། </s>
    <s id="1639:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="1640">
    <s id="1640:1">སོང་ཤིག །</s>
    <s id="1640:2">དེ་ནས་བཅོམ་ལྡན་འདས་དེས་བྱང་ཆུབ་སེམས་དཔའ་ཡེ་ཤེས་བླ་མའི་ལག་པར་མེ་ཏོག་ཁ་དོག་ལྔ་པ་སྙིམ་པ་གང་བྱིན་ཏེ</s>
  </p>
  <p id="1641">
    <s id="1641:1">རིགས་ཀྱི་བུ་ཁྱོད་ཀྱིས་བཅོམ་ལྡན་འདས་དེ་ལ་མེ་ཏོག་ཁ་དོག་ལྔ་པ་སྙིམ་པ་གང་འདི་ཕུལ་ལ། </s>
    <s id="1641:2">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་དཀོན་མཆོག་འབྱུང་གནས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ལོ་ཞེས་དེ་སྐད་ཅེས་ཀྱང་གསོལ་ཅིག །</s>
  </p>
  <p id="1642">
    <s id="1642:1">དེ་ནས་བྱང་ཆུབ་སེམས་དཔའ་ཡེ་ཤེས་བླ་མས་བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ། </s>
  </p>
  <p id="1643">
    <s id="1643:1">འདི་ལྟ་སྟེ། དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། བརྐྱང་བ་སྐུམ་པར་བྱེད་པའི་སྐད་ཅིག་དང་། ཐང་ཅིག་དང་ཡུད་ཙམ་དེས་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ཏེ</s>
  </p>
  <p id="1644">
    <s id="1644:1">འཇིག་རྟེན་གྱི་ཁམས་མི་མཇེད་འདིར་འདུག་གོ། །</s>
  </p>
  <p id="1645">
    <s id="1645:1">དེ་བཅོམ་<ref folio="F.66.b"/>ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="1646">
    <s id="1646:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1647">
    <s id="1647:1">བཅོམ་ལྡན་འདས་བཅོམ་ལྡན་འདས་ལ་དེ་བཞིན་གཤེགས་པ་དཀོན་མཆོག་འབྱུང་གནས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ཞིང་། </s>
    <s id="1647:2">བཅོམ་ལྡན་འདས་ལ་བཅོམ་ལྡན་འདས་དེས་མེ་ཏོག་ཁ་དོག་ལྔ་པ་སྙིམ་པ་གང་འདི་བསྐུར་བ་ལགས་ན་བཅོམ་ལྡན་འདས་ཀྱིས་བཞེས་སུ་གསོལ། </s>
  </p>
  <p id="1648">
    <s id="1648:1">བཅོམ་ལྡན་འདས་ཀྱིས་བཞེས་ཏེ། </s>
  </p>
  <p id="1649">
    <s id="1649:1">བཞེས་ནས་</s>
  </p>
  <p id="1650">
    <s id="1650:1">ཀྱང་བཀའ་སྩལ་པ། </s>
    <s id="1650:2">ཡེ་ཤེས་བླ་མ་ཅི་བཅོམ་ལྡན་འདས་དེ་སྙུན་མི་མངའ་འམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མངའ་འམ། </s>
    <s id="1650:3">དེས་གསོལ་པ། </s>
    <s id="1650:4">བཅོམ་ལྡན་འདས་དེ་ལྟ་ལགས་སོ། །</s>
    <s id="1650:5">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ཆིག་སྟོང་འདས་པ་ན་འཇིག་རྟེན་གྱི་ཁམས་སྤོས་ཀྱིས་བརྒྱན་པ་ཞེས་བྱ་བ་ཡོད་དེ</s>
  </p>
  <p id="1651">
    <s id="1651:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྤོས་ཀྱི་གླང་པོ་ཆེ་ཞེས་བྱ་བ་བཞུགས་ཏེ་</s>
    <s id="1651:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1652">
    <s id="1652:1">བཅོམ་ལྡན་འདས་དེས་བྱང་ཆུབ་སེམས་དཔའ་རིན་ཆེན་གླང་པོ་ཆེ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1653">
    <s id="1653:1">བྱང་ཆུབ་སེམས་དཔའ་སེམས་དཔའ་ཆེན་པོ་རིན་ཆེན་གླང་པོ་ཆེས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="1654">
    <s id="1654:1">གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="1655">
    <s id="1655:1">དེ་ནས་དེ་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="1656">
    <s id="1656:1">བཅོམ་ལྡན་འདས་དེ་ལ་ཞུས་པ། </s>
    <s id="1656:2">མཐུ་དེ་སུའི་ལགས། </s>
    <s id="1656:3">དེ་ནས་བཅོམ་ལྡན་འདས་དེས་དེ་</s>
  </p>
  <p id="1657">
    <s id="1657:1">ལ་བཀའ་སྩལ་པ། </s>
    <s id="1657:2">རིགས་ཀྱི་བུ་ནུབ་ཀྱི་ཕྱོགས་ཀྱི་ཕྱོགས་ཆར་སངས་རྒྱས་ཀྱི་ཞིང་འདི་ནས་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ཆིག་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="1658">
    <s id="1658:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ། </s>
  </p>
  <p id="1659">
    <s id="1659:1">འཚོ་ཞིང་གཞེས་ལ། འདི་ལྟ་སྟེ། </s>
  </p>
  <p id="1660">
    <s id="1660:1">བྱང་ཆུབ་<ref folio="F.67.a"/>སེམས་དཔའི་སྡེ་སྣོད་ཅེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ་ཞེས་བྱ་བ་ནས། </s>
  </p>
  <p id="1661">
    <s id="1661:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1662">
    <s id="1662:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་འདས་པ་ན་འཇིག་རྟེན་གྱི་ཁམས་རྡོ་རྗེའི་སྙིང་པོ་ཞེས་བྱ་བ་ཡོད་དེ། </s>
  </p>
  <p id="1663">
    <s id="1663:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཆོག་གི་ཚོགས་ཅན་ཞེས་བྱ་བ་བཞུགས་ཏེ་</s>
    <s id="1663:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1664">
    <s id="1664:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡེ་ཤེས་ཚོགས་ཅན་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1665">
    <s id="1665:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1666">
    <s id="1666:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ཉིས་སྟོང་འདས་པ་ན་འཇིག་རྟེན་གྱི་ཁམས་སྣ་ཚོགས་རྒྱལ་མཚན་ཞེས་བྱ་བ་ཡོད་དེ། </s>
  </p>
  <p id="1667">
    <s id="1667:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལྷུན་པོའི་ཕུང་པོ་ཞེས་བྱ་བ་བཞུགས་ཏེ་</s>
    <s id="1667:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1668">
    <s id="1668:1">བཅོམ་ལྡན་འདས་དེས་བྱང་ཆུབ་སེམས་དཔའ་ངེས་འདྲེན་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1669">
    <s id="1669:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1670">
    <s id="1670:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ཉིས་སྟོང་འདས་པ་ན་འཇིག་རྟེན་གྱི་ཁམས་པད་མའི་གདུགས་ཞེས་བྱ་བ་ཡོད་དེ། </s>
  </p>
  <p id="1671">
    <s id="1671:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གདུགས་གཅིག་པ་ཞེས་བྱ་བ་བཞུགས་ཏེ་</s>
    <s id="1671:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1672">
    <s id="1672:1">བཅོམ་ལྡན་འདས་དེས་བྱང་ཆུབ་སེམས་དཔའ་རིན་པོ་ཆེའི་མཛོད་གཅིག་པ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1673">
    <s id="1673:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1674">
    <s id="1674:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་འདས་པ་<ref folio="F.67.b"/>ན་འཇིག་རྟེན་གྱི་ཁམས་རྟག་ཏུ་སྣང་ཞེས་བྱ་བ་ཡོད་དེ། </s>
  </p>
  <p id="1675">
    <s id="1675:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཐོགས་པ་མེད་པའི་འཁོར་ལོ་ཞེས་བྱ་བ་བཞུགས་ཏེ་</s>
    <s id="1675:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1676">
    <s id="1676:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡེ་ཤེས་ཁྱུ་མཆོག་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1677">
    <s id="1677:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1678">
    <s id="1678:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ཆིག་སྟོང་འདས་པ་ན་འཇིག་རྟེན་གྱི་ཁམས་བཟང་པོ་ཞེས་བྱ་བ་ཡོད་དེ། </s>
  </p>
  <p id="1679">
    <s id="1679:1">དེ་ན་དེ་བཞིན་གཤེགས་པ་ཙན་དན་གྱི་བསུང་ཞེས་བྱ་བ་བཞུགས་ཏེ་</s>
    <s id="1679:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1680">
    <s id="1680:1">དེ་བཞིན་གཤེགས་པ་དེས་བྱང་ཆུབ་སེམས་དཔའ་ཡེ་ཤེས་ལྷུར་ལེན་པ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1681">
    <s id="1681:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1682">
    <s id="1682:1">དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་ཉི་ཁྲི་དགུ་སྟོང་འདས་པ་ན་འཇིག་རྟེན་གྱི་ཁམས་བཟང་ལྡན་ཞེས་བྱ་བ་ཡོད་དེ། </s>
  </p>
  <p id="1683">
    <s id="1683:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔུང་མགོ་ཟླུམ་པ་ཞེས་བྱ་བ་བཞུགས་ཏེ་</s>
    <s id="1683:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1684">
    <s id="1684:1">བཅོམ་ལྡན་འདས་དེས་བྱང་ཆུབ་སེམས་དཔའ་ཁྱད་པར་བློ་གྲོས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1685">
    <s id="1685:1">དེ་ཡང་འོངས་ཏེ་ཞེས་བྱ་བའི་བར་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1686">
    <s id="1686:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ཆིག་སྟོང་འདས་པ་ན་འཇིག་རྟེན་གྱི་ཁམས་རིན་ཆེན་དཔལ་ཞེས་བྱ་བ་ཡོད་དེ། </s>
  </p>
  <p id="1687">
    <s id="1687:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དྲ་བ་ཅན་གྱི་འོད་ཅེས་བྱ་བ་བཞུགས་ཏེ་</s>
    <s id="1687:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1688">
    <s id="1688:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡེ་ཤེས་དཔལ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་<ref folio="F.68.a"/>ཞེས་བྱ་བ་ནས། </s>
  </p>
  <p id="1689">
    <s id="1689:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1690">
    <s id="1690:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ཆིག་སྟོང་འདས་པ་ན་འཇིག་རྟེན་གྱི་ཁམས་བདེ་བའི་དཔལ་ཞེས་བྱ་བ་ཡོད་དེ། </s>
  </p>
  <p id="1691">
    <s id="1691:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཨུད་པ་ལ་དམར་པོའི་དཔལ་ཞེས་བྱ་བ་བཞུགས་ཏེ་</s>
    <s id="1691:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1692">
    <s id="1692:1">བཅོམ་ལྡན་འདས་དེས་བྱང་ཆུབ་སེམས་དཔའ་པད་མ་མངོན་འཕགས་དཔལ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1693">
    <s id="1693:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1694">
    <s id="1694:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ཆིག་སྟོང་འདས་པ་ན་འཇིག་རྟེན་གྱི་ཁམས་རབ་ཏུ་ཞི་བ་ཞེས་བྱ་བ་ཡོད་དེ། </s>
  </p>
  <p id="1695">
    <s id="1695:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡེ་ཤེས་མེ་ཏོག་རིན་པོ་ཆེའི་འོད་ཀྱི་དཔལ་ཞེས་བྱ་བ་བཞུགས་ཏེ་</s>
    <s id="1695:2">འཚོ་ཞིང་གཞེས་ལ་ཆོས་ཀྱང་སྟོན་ཏོ། །</s>
  </p>
  <p id="1696">
    <s id="1696:1">བཅོམ་ལྡན་འདས་དེས་བྱང་ཆུབ་སེམས་དཔའ་མཆོག་གི་བཀོད་པ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1697">
    <s id="1697:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1698">
    <s id="1698:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་ཆིག་སྟོང་འདས་པ་ན་འཇིག་རྟེན་གྱི་ཁམས་བཟང་ལྡན་ཞེས་བྱ་བ་ཡོད་དེ། </s>
  </p>
  <p id="1699">
    <s id="1699:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཟླ་བ་འཕགས་པའི་འོད་ཟེར་ཞེས་བྱ་བ་བཞུགས་ཏེ་</s>
    <s id="1699:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1700">
    <s id="1700:1">བཅོམ་ལྡན་འདས་དེས་བྱང་ཆུབ་སེམས་དཔའ་རིན་པོ་ཆེའི་འོད་ཟེར་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1701">
    <s id="1701:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1702">
    <s id="1702:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་འདས་པ་ན་འཇིག་<ref folio="F.68.b"/>རྟེན་གྱི་ཁམས་བཟོད་པ་ཞེས་བྱ་བ་ཡོད་དེ། </s>
  </p>
  <p id="1703">
    <s id="1703:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇིགས་པ་དང་བག་ཚ་བ་ཐམས་ཅད་རྣམ་པར་འཇིག་པར་མཛད་པ་ཞེས་བྱ་བ་བཞུགས་ཏེ་</s>
    <s id="1703:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1704">
    <s id="1704:1">བཅོམ་ལྡན་འདས་དེས་བྱང་ཆུབ་སེམས་དཔའ་བག་ཚ་བ་མེད་པ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1705">
    <s id="1705:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1706">
    <s id="1706:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་སུམ་ཁྲི་འདས་པ་ན་འཇིག་རྟེན་གྱི་ཁམས་ལྷུན་པོའི་རྒྱལ་མཚན་ཞེས་བྱ་བ་ཡོད་དེ། </s>
  </p>
  <p id="1707">
    <s id="1707:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལྷུན་པོའི་ཕུང་པོ་ཞེས་བྱ་བ་བཞུགས་ཏེ་</s>
    <s id="1707:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1708">
    <s id="1708:1">བཅོམ་ལྡན་འདས་དེས་བྱང་ཆུབ་སེམས་དཔའ་ཕུང་པོ་ཤིན་ཏུ་བཤིག་པ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1709">
    <s id="1709:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1710">
    <s id="1710:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་དགུ་སྟོང་འདས་པ་ན་འཇིག་རྟེན་གྱི་ཁམས་མྱ་ངན་དང་གནོད་པ་ཐམས་ཅད་ལས་རྒལ་བ་ཞེས་བྱ་བ་ཡོད་དེ། </s>
  </p>
  <p id="1711">
    <s id="1711:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་བའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="1711:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1712">
    <s id="1712:1">བཅོམ་ལྡན་འདས་དེས་བྱང་ཆུབ་སེམས་དཔའ་ཚངས་པའི་དབྱངས་ཀྱི་ང་རོ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1713">
    <s id="1713:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1714">
    <s id="1714:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་དགུ་སྟོང་འདས་པ་ན་འཇིག་རྟེན་གྱི་ཁམས་ཆོས་ཞེས་བྱ་བ་ཡོད་དེ། </s>
  </p>
  <p id="1715">
    <s id="1715:1">དེ་ན་དེ་བཞིན་གཤེགས་པ་ཆོས་ཀྱི་འབྱུང་གནས་ཞེས་བྱ་བ་བཞུགས་ཏེ་</s>
    <s id="1715:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1716">
    <s id="1716:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡེ་ཤེས་འབྱུང་གནས་<ref folio="F.69.a"/>ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1717">
    <s id="1717:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1718">
    <s id="1718:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་དགུ་སྟོང་འདས་པ་ན་འཇིག་རྟེན་གྱི་ཁམས་ཤིན་ཏུ་རབ་གནས་ཞེས་བྱ་བ་ཡོད་དེ། </s>
  </p>
  <p id="1719">
    <s id="1719:1">དེ་ན་དེ་བཞིན་གཤེགས་པ་བཅུ་ལས་འཕྲོས་པའི་འོད་ཟེར་ཞེས་བྱ་བ་བཞུགས་ཏེ་</s>
    <s id="1719:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1720">
    <s id="1720:1">བཅོམ་ལྡན་འདས་དེས་བྱང་ཆུབ་སེམས་དཔའ་བཅུ་ལས་འཕྲོས་པའི་འོད་ཟེར་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1721">
    <s id="1721:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1722">
    <s id="1722:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་བརྒྱད་སྟོང་འདས་པ་ན་འཇིག་རྟེན་གྱི་ཁམས་ཀུན་ཏུ་འོད་ཅེས་བྱ་བ་ཡོད་དེ། </s>
  </p>
  <p id="1723">
    <s id="1723:1">དེ་ན་དེ་བཞིན་གཤེགས་པ་རྟག་ཏུ་བླ་མའི་འོད་ཟེར་ཞེས་བྱ་བ་བཞུགས་ཏེ་</s>
    <s id="1723:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1724">
    <s id="1724:1">བཅོམ་ལྡན་འདས་དེས་བྱང་ཆུབ་སེམས་དཔའ་ཀུན་དུ་སྣང་བ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1725">
    <s id="1725:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1726">
    <s id="1726:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་བརྒྱད་སྟོང་འདས་པ་ན་འཇིག་རྟེན་གྱི་ཁམས་ཀུན་དུ་སྤོས་ཞེས་བྱ་བ་ཡོད་དེ། </s>
  </p>
  <p id="1727">
    <s id="1727:1">དེ་ན་དེ་བཞིན་གཤེགས་པ་ཡེ་ཤེས་ཀྱི་འོད་ཟེར་ཞེས་བྱ་བ་བཞུགས་ཏེ་</s>
    <s id="1727:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1728">
    <s id="1728:1">བཅོམ་ལྡན་འདས་དེས་བྱང་ཆུབ་སེམས་དཔའ་མིག་བཟངས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1729">
    <s id="1729:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1730">
    <s id="1730:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་བདུན་སྟོང་འདས་པ་ན་འཇིག་རྟེན་གྱི་ཁམས་སྤོས་ཀྱི་ངད་ལྡང་ཞེས་བྱ་བ་ཡོད་དེ། </s>
  </p>
  <p id="1731">
    <s id="1731:1">དེ་ན་དེ་བཞིན་གཤེགས་པ་རིན་ཆེན་མངོན་འཕགས་ཞེས་བྱ་བ་བཞུགས་ཏེ་</s>
    <s id="1731:2">འཚོ་ཞིང་གཞེས་ལ་ཆོས་<ref folio="F.69.b"/>ཀྱང་སྟོན་ཏེ། </s>
  </p>
  <p id="1732">
    <s id="1732:1">བཅོམ་ལྡན་འདས་དེས་བྱང་ཆུབ་སེམས་དཔའ་སྣང་བ་མཐའ་ཡས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1733">
    <s id="1733:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1734">
    <s id="1734:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་བདུན་སྟོང་འདས་པ་ན་འཇིག་རྟེན་གྱི་ཁམས་ལམ་སྣང་དཔལ་ཞེས་བྱ་བ་ཡོད་དེ། </s>
  </p>
  <p id="1735">
    <s id="1735:1">དེ་ན་དེ་བཞིན་གཤེགས་པ་འོད་ཟེར་མཐའ་ཡས་ཞེས་བྱ་བ་བཞུགས་ཏེ་</s>
    <s id="1735:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1736">
    <s id="1736:1">བཅོམ་ལྡན་འདས་དེས་བྱང་ཆུབ་སེམས་དཔའ་སྨན་གྱི་རྒྱལ་པོ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1737">
    <s id="1737:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1738">
    <s id="1738:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་དྲུག་སྟོང་འདས་པ་ན། </s>
  </p>
  <p id="1739">
    <s id="1739:1">འཇིག་རྟེན་གྱི་ཁམས་བཟང་པོ་མཆོག་གི་དཔལ་ཞེས་བྱ་བ་ཡོད་དེ། </s>
  </p>
  <p id="1740">
    <s id="1740:1">དེ་ན་དེ་བཞིན་གཤེགས་པ་ཐོགས་པ་མེད་པའི་དབྱངས་ཞེས་བྱ་བ་བཞུགས་ཏེ་</s>
    <s id="1740:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1741">
    <s id="1741:1">བཅོམ་ལྡན་འདས་དེས་བྱང་ཆུབ་སེམས་དཔའ་ཚངས་པའི་དབྱངས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1742">
    <s id="1742:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1743">
    <s id="1743:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་ལྔ་སྟོང་འདས་པ་ན་འཇིག་རྟེན་གྱི་ཁམས་ཆོས་བཟངས་ཞེས་བྱ་བ་ཡོད་དེ། </s>
  </p>
  <p id="1744">
    <s id="1744:1">དེ་ན་དེ་བཞིན་གཤེགས་པ་དྲ་བ་ཅན་གྱི་འོད་ཟེར་ཞེས་བྱ་བ་བཞུགས་ཏེ་</s>
    <s id="1744:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1745">
    <s id="1745:1">བཅོམ་ལྡན་འདས་དེས་བྱང་ཆུབ་སེམས་དཔའ་ཁྱུ་མཆོག་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1746">
    <s id="1746:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1747">
    <s id="1747:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་བཞི་སྟོང་འདས་པ་ན་འཇིག་རྟེན་གྱི་ཁམས་པད་མ་ཅན་ཞེས་བྱ་བ་ཡོད་དེ། </s>
  </p>
  <p id="1748">
    <s id="1748:1">དེ་ན་དེ་<ref folio="F.70.a"/>བཞིན་གཤེགས་པ་བློ་མཐའ་ཡས་ཞེས་བྱ་བ་བཞུགས་ཏེ་</s>
    <s id="1748:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1749">
    <s id="1749:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡེ་ཤེས་ཀྱི་གསུང་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1750">
    <s id="1750:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ།། །།</s>
  </p>
  <p id="1751">
    <s id="1751:1">བམ་པོ་དྲུག་པ། དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་སུམ་སྟོང་འདས་པ་ན་འཇིག་རྟེན་གྱི་ཁམས་ཤིན་ཏུ་རྣམ་པར་དག་པ་ཞེས་བྱ་བ་ཡོད་དེ། </s>
  </p>
  <p id="1752">
    <s id="1752:1">དེ་ན་དེ་བཞིན་གཤེགས་པ་བཀོད་པ་མཐའ་ཡས་ཞེས་བྱ་བ་བཞུགས་ཏེ་</s>
    <s id="1752:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1753">
    <s id="1753:1">བཅོམ་ལྡན་འདས་དེས་བྱང་ཆུབ་སེམས་དཔའ་རིན་པོ་ཆེའི་བཀོད་པ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1754">
    <s id="1754:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1755">
    <s id="1755:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་ཉིས་སྟོང་འདས་པ་ན་འཇིག་རྟེན་གྱི་ཁམས་ཨུད་པ་ལ་ཞེས་བྱ་བ་ཡོད་དེ། </s>
  </p>
  <p id="1756">
    <s id="1756:1">དེ་ན་དེ་བཞིན་གཤེགས་པ་ཁྱུ་མཆོག་མཐའ་ཡས་ཞེས་བྱ་བ་བཞུགས་ཏེ་</s>
    <s id="1756:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1757">
    <s id="1757:1">བཅོམ་ལྡན་འདས་དེས་བྱང་ཆུབ་སེམས་དཔའ་ཆོས་འཕགས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1758">
    <s id="1758:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1759">
    <s id="1759:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་ཆིག་སྟོང་འདས་པ་ན་འཇིག་རྟེན་གྱི་ཁམས་བྱང་ཆུབ་ཀྱི་ཡན་ལག་རབ་གནས་ཞེས་བྱ་བ་ཡོད་དེ། </s>
  </p>
  <p id="1760">
    <s id="1760:1">དེ་ན་དེ་བཞིན་གཤེགས་པ་ཨུད་པ་ལའི་དཔལ་ཞེས་བྱ་བ་བཞུགས་ཏེ་</s>
    <s id="1760:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1761">
    <s id="1761:1">བཅོམ་ལྡན་འདས་དེས་བྱང་ཆུབ་སེམས་དཔའ་པད་མའི་དཔལ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1762">
    <s id="1762:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1763">
    <s id="1763:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཉི་ཁྲི་འདས་པ་ན་<ref folio="F.70.b"/>འཇིག་རྟེན་གྱི་ཁམས་པད་མ་རབ་གནས་ཞེས་བྱ་བ་ཡོད་དེ། </s>
  </p>
  <p id="1764">
    <s id="1764:1">དེ་ན་དེ་བཞིན་གཤེགས་པ་ཡེ་ཤེས་རབ་གནས་ཞེས་བྱ་བ་བཞུགས་ཏེ་</s>
    <s id="1764:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1765">
    <s id="1765:1">བཅོམ་ལྡན་འདས་དེས་བྱང་ཆུབ་སེམས་དཔའ་རིན་ཆེན་རབ་རྫོགས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1766">
    <s id="1766:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1767">
    <s id="1767:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཁྲི་དགུ་སྟོང་འདས་པ་ན་འཇིག་རྟེན་གྱི་ཁམས་ཡེ་ཤེས་ཀྱི་སྟོབས་ཞེས་བྱ་བ་ཡོད་དེ། </s>
  </p>
  <p id="1768">
    <s id="1768:1">དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="1768:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1769">
    <s id="1769:1">བཅོམ་ལྡན་འདས་དེས་བྱང་ཆུབ་སེམས་དཔའ་རིན་ཆེན་ཐུབ་པ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1770">
    <s id="1770:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1771">
    <s id="1771:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཁྲི་བརྒྱད་སྟོང་འདས་པ་ན་འཇིག་རྟེན་གྱི་ཁམས་ཕྱོགས་སུ་རྣམ་པར་བསྒྲགས་པ་ཞེས་བྱ་བ་ཡོད་དེ། </s>
  </p>
  <p id="1772">
    <s id="1772:1">དེ་ན་དེ་བཞིན་གཤེགས་པ་ཡེ་ཤེས་རྣམ་པར་བསྒྲགས་པ་ཞེས་བྱ་བ་བཞུགས་ཏེ་</s>
    <s id="1772:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1773">
    <s id="1773:1">བཅོམ་ལྡན་འདས་དེས་བྱང་ཆུབ་སེམས་དཔའ་རྣམ་པར་བསྒྲགས་པ་མཐའ་ཡས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1774">
    <s id="1774:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1775">
    <s id="1775:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཁྲི་བདུན་སྟོང་འདས་པ་ན་འཇིག་རྟེན་གྱི་ཁམས་སྒྲོགས་པ་ཞེས་བྱ་བ་ཡོད་དེ། </s>
  </p>
  <p id="1776">
    <s id="1776:1">དེ་ན་དེ་བཞིན་གཤེགས་པ་སཱ་ལའི་དབང་པོའི་རྒྱལ་པོ་ཞེས་བྱ་བ་བཞུགས་ཏེ། </s>
  </p>
  <p id="1777">
    <s id="1777:1">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1778">
    <s id="1778:1">བཅོམ་ལྡན་འདས་དེས་བྱང་ཆུབ་སེམས་དཔའ་སཱ་ལའི་རིན་པོ་ཆེ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1779">
    <s id="1779:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1780">
    <s id="1780:1">དེའི་ཚེ་ཤར་ཕྱོགས་སུ་འཇིག་<ref folio="F.71.a"/>རྟེན་གྱི་ཁམས་གྲངས་མེད་པ་ཁྲི་དྲུག་སྟོང་འདས་པ་ན་འཇིག་རྟེན་གྱི་ཁམས་ཟླ་བ་ཞེས་བྱ་བ་ཡོད་དེ། </s>
  </p>
  <p id="1781">
    <s id="1781:1">དེ་ན་དེ་བཞིན་གཤེགས་པ་སཱ་ལ་རིན་པོ་ཆེ་ཞེས་བྱ་བ་བཞུགས་ཏེ་</s>
    <s id="1781:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1782">
    <s id="1782:1">བཅོམ་ལྡན་འདས་དེས་བྱང་ཆུབ་སེམས་དཔའ་ཀུན་ཏུ་སྦས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1783">
    <s id="1783:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1784">
    <s id="1784:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཁྲི་ལྔ་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། </s>
  </p>
  <p id="1785">
    <s id="1785:1">དེ་ན་དེ་བཞིན་གཤེགས་པ་ཁ་ལོ་བསྒྱུར་བ་ཞེས་བྱ་བ་བཞུགས་ཏེ་</s>
    <s id="1785:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1786">
    <s id="1786:1">བཅོམ་ལྡན་འདས་དེས་བྱང་ཆུབ་སེམས་དཔའ་ཤིང་རྟ་བཟང་པོ་ཅན་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1787">
    <s id="1787:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1788">
    <s id="1788:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཁྲི་བཞི་སྟོང་འདས་པ་ན་འཇིག་རྟེན་གྱི་ཁམས་གདུགས་གཅིག་པ་ཞེས་བྱ་བ་ཡོད་དེ། </s>
  </p>
  <p id="1789">
    <s id="1789:1">དེ་ན་དེ་བཞིན་གཤེགས་པ་རིན་པོ་ཆེའི་རྟ་ཞེས་བྱ་བ་བཞུགས་ཏེ་</s>
    <s id="1789:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1790">
    <s id="1790:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱུ་སྐར་གྱི་རྟ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1791">
    <s id="1791:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། </s>
  </p>
  <p id="1792">
    <s id="1792:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཁྲི་སུམ་སྟོང་འདས་པ་ན། </s>
  </p>
  <p id="1793">
    <s id="1793:1">འཇིག་རྟེན་གྱི་ཁམས་མྱ་ངན་ཐམས་ཅད་དང་བྲལ་བ་ཞེས་བྱ་བ་ཡོད་དེ། </s>
  </p>
  <p id="1794">
    <s id="1794:1">དེ་ན་དེ་བཞིན་གཤེགས་པ་བརྗོད་པ་དོན་ཡོད་ཅེས་བྱ་བ་བཞུགས་ཏེ། </s>
  </p>
  <p id="1795">
    <s id="1795:1">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1796">
    <s id="1796:1">བཅོམ་ལྡན་འདས་དེས་བྱང་ཆུབ་སེམས་དཔའ་དོན་ཡོད་མིང་རྒལ་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1797">
    <s id="1797:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1798">
    <s id="1798:1">དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་ཁྲི་ཉིས་<ref folio="F.71.b"/>སྟོང་འདས་པ་ན་འཇིག་རྟེན་གྱི་ཁམས་མྱ་ངན་བྲལ་ཞེས་བྱ་བ་ཡོད་དེ། </s>
  </p>
  <p id="1799">
    <s id="1799:1">དེ་ན་དེ་བཞིན་གཤེགས་པ་དཔལ་འབྱུང་ཞེས་བྱ་བ་བཞུགས་ཏེ་</s>
    <s id="1799:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1800">
    <s id="1800:1">བཅོམ་ལྡན་འདས་དེས་བྱང་ཆུབ་སེམས་དཔའ་དཔལ་མཐའ་ཡས་གཟི་བརྗིད་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1801">
    <s id="1801:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1802">
    <s id="1802:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ཁྲི་ཆིག་སྟོང་འདས་པ་ན་འཇིག་རྟེན་གྱི་ཁམས་སྡོམ་པ་ཞེས་བྱ་བ་ཡོད་དེ། </s>
  </p>
  <p id="1803">
    <s id="1803:1">དེ་ན་དེ་བཞིན་གཤེགས་པ་རྣམ་པར་བསྒྲགས་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="1803:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1804">
    <s id="1804:1">བཅོམ་ལྡན་འདས་དེས་བྱང་ཆུབ་སེམས་དཔའ་དཔས་བྱིན་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1805">
    <s id="1805:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1806">
    <s id="1806:1">དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་ཁྲི་འདས་པ་ན་འཇིག་རྟེན་གྱི་ཁམས་མཐོང་བ་དོན་ཡོད་ཅེས་བྱ་བ་ཡོད་དེ། </s>
  </p>
  <p id="1807">
    <s id="1807:1">དེ་ན་དེ་བཞིན་གཤེགས་པ་དོན་ཡོད་རྣམ་པར་གནོན་ཅེས་བྱ་བ་བཞུགས་ཏེ་</s>
    <s id="1807:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1808">
    <s id="1808:1">བཅོམ་ལྡན་འདས་དེས་བྱང་ཆུབ་སེམས་དཔའ་དོན་ཡོད་པའི་གོ་ཆ་བགོས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1809">
    <s id="1809:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1810">
    <s id="1810:1">དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་དགུ་སྟོང་འདས་པ་ན་འཇིག་རྟེན་གྱི་ཁམས་སྤོས་ཅན་ཞེས་བྱ་བ་ཡོད་དེ། </s>
  </p>
  <p id="1811">
    <s id="1811:1">དེ་ན་དེ་བཞིན་གཤེགས་པ་སྤོས་སྣང་ཞེས་བྱ་བ་བཞུགས་ཏེ་</s>
    <s id="1811:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། །</s>
  </p>
  <p id="1812">
    <s id="1812:1">བཅོམ་ལྡན་འདས་དེས་བྱང་ཆུབ་སེམས་དཔའ་རིན་ཆེན་སྣང་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1813">
    <s id="1813:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1814">
    <s id="1814:1">དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་བརྒྱད་སྟོང་འདས་པ་ན་འཇིག་རྟེན་གྱི་ཁམས་ཚངས་པའི་དབྱངས་<ref folio="F.72.a"/>ཀྱི་ང་རོ་ཞེས་བྱ་བ་ཡོད་དེ། </s>
  </p>
  <p id="1815">
    <s id="1815:1">དེ་ན་དེ་བཞིན་གཤེགས་པ་ཐོགས་པ་མེད་པའི་དབྱངས་ཀྱི་ང་རོ་ཞེས་བྱ་བ་བཞུགས་ཏེ་</s>
    <s id="1815:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1816">
    <s id="1816:1">བཅོམ་ལྡན་འདས་དེས་བྱང་ཆུབ་སེམས་དཔའ་ཐ་མི་དད་པའི་གོ་ཆ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1817">
    <s id="1817:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1818">
    <s id="1818:1">དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་བརྒྱད་སྟོང་ཁོ་ན་འདས་པ་ན་འཇིག་རྟེན་གྱི་ཁམས་ཟླ་བའི་དཀྱིལ་འཁོར་གྱི་འོད་ཟེར་ཅེས་བྱ་བ་ཡོད་དེ་</s>
    <s id="1818:2">དེ་ན་དེ་བཞིན་གཤེགས་པ་རྣམ་པར་བསྒྲགས་པའི་སྟོབས་ཀྱི་འོད་ཟེར་ཅེས་བྱ་བ་བཞུགས་ཏེ་</s>
  </p>
  <p id="1819">
    <s id="1819:1">འཚོ་ཞིང་གཞེས་ལ་ཆོས་ཀྱང་སྟོན་ཏེ</s>
  </p>
  <p id="1820">
    <s id="1820:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡེ་ཤེས་རྣམ་པར་བསྒྲགས་པ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1821">
    <s id="1821:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1822">
    <s id="1822:1">དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་བརྒྱད་སྟོང་ཁོ་ན་འདས་པ་ན་འཇིག་རྟེན་གྱི་ཁམས་ཀུན་ཏུ་འོད་ཅེས་བྱ་བ་ཡོད་དེ། </s>
  </p>
  <p id="1823">
    <s id="1823:1">དེ་ན་དེ་བཞིན་གཤེགས་པ་རི་རབ་ཀྱི་རྩེ་མོ་མངོན་པར་འཕགས་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="1823:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1824">
    <s id="1824:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡེ་ཞེས་ཀྱི་སྟོབས་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1825">
    <s id="1825:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1826">
    <s id="1826:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་བརྒྱད་སྟོང་ཁོ་ན་འདས་པ་ན་འཇིག་རྟེན་གྱི་ཁམས་རིན་པོ་ཆེའི་དཀྱིལ་འཁོར་ཞེས་བྱ་བ་ཡོད་དེ། </s>
  </p>
  <p id="1827">
    <s id="1827:1">དེ་ན་དེ་བཞིན་གཤེགས་པ་རིན་པོ་ཆེ་མངོན་པར་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="1827:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1828">
    <s id="1828:1">བཅོམ་ལྡན་འདས་དེས་བྱང་ཆུབ་སེམས་དཔའ་དེད་དཔོན་ཆེན་པོ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1829">
    <s id="1829:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་<ref folio="F.72.b"/>སྔ་མ་བཞིན་དུ་སྦྱར་རོ། །</s>
  </p>
  <p id="1830">
    <s id="1830:1">དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་བརྒྱད་སྟོང་ཁོ་ན་འདས་པ་ན་འཇིག་རྟེན་གྱི་ཁམས་ཆོས་ཞེས་བྱ་བ་ཡོད་དེ། </s>
  </p>
  <p id="1831">
    <s id="1831:1">དེ་ན་དེ་བཞིན་གཤེགས་པ་པད་མའི་དཔལ་ཞེས་བྱ་བ་བཞུགས་ཏེ་</s>
    <s id="1831:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1832">
    <s id="1832:1">བཅོམ་ལྡན་འདས་དེས་བྱང་ཆུབ་སེམས་དཔའ་ཨུད་པ་ལའི་དཔལ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1833">
    <s id="1833:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1834">
    <s id="1834:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་བརྒྱད་སྟོང་ཁོ་ན་འདས་པ་ན་འཇིག་རྟེན་གྱི་ཁམས་པད་མ་མངོན་པར་འཕགས་པ་ཞེས་བྱ་བ་ཡོད་དེ། </s>
  </p>
  <p id="1835">
    <s id="1835:1">དེ་ན་དེ་བཞིན་གཤེགས་པ་རིན་པོ་ཆེའི་མངོན་པར་འཕགས་པ་ཞེས་བྱ་བ་བཞུགས་ཏེ་</s>
    <s id="1835:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1836">
    <s id="1836:1">བཅོམ་ལྡན་འདས་དེས་བྱང་ཆུབ་སེམས་དཔའ་གྲགས་སྦྱིན་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1837">
    <s id="1837:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1838">
    <s id="1838:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་བརྒྱད་སྟོང་ཁོ་ན་འདས་པ་ན་འཇིག་རྟེན་གྱི་ཁམས་སའི་སྙིང་པོ་ཞེས་བྱ་བ་ཡོད་དེ། </s>
  </p>
  <p id="1839">
    <s id="1839:1">དེ་ན་དེ་བཞིན་གཤེགས་པ་སྤོས་སྣང་ཞེས་བྱ་བ་བཞུགས་ཏེ་</s>
    <s id="1839:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1840">
    <s id="1840:1">བཅོམ་ལྡན་འདས་དེས་བྱང་ཆུབ་སེམས་དཔའ་སའི་དབང་ཕྱུག་གི་རྒྱལ་པོ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1841">
    <s id="1841:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1842">
    <s id="1842:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་བརྒྱད་སྟོང་ཁོ་ན་འདས་པ་ན་འཇིག་རྟེན་གྱི་ཁམས་གསེར་འོད་ཅེས་བྱ་བ་ཡོད་དེ། </s>
  </p>
  <p id="1843">
    <s id="1843:1">དེ་ན་དེ་བཞིན་གཤེགས་པ་ཕྱོགས་སུ་རྣམ་པར་བསྒྲགས་པའི་གོ་ཆ་ཞེས་བྱ་བ་བཞུགས་ཏེ་</s>
    <s id="1843:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1844">
    <s id="1844:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡེ་ཤེས་རྣམ་པར་བསྒྲགས་པའི་གོ་ཆ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1845">
    <s id="1845:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་<ref folio="F.73.a"/>ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1846">
    <s id="1846:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་བདུན་སྟོང་འདས་པ་ན་འཇིག་རྟེན་གྱི་ཁམས་ཤེས་འཕགས་ཞེས་བྱ་བ་ཡོད་དེ། </s>
  </p>
  <p id="1847">
    <s id="1847:1">དེ་ན་དེ་བཞིན་གཤེགས་པ་ཀུན་ཏུ་སྦས་པའི་བདག་པོ་སྤྲིན་གྱི་དབང་ཕྱུག་མར་མེ་ཞེས་བྱ་བ་བཞུགས་ཏེ་</s>
    <s id="1847:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1848">
    <s id="1848:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱུ་སྐར་གྱི་རྒྱལ་པོ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1849">
    <s id="1849:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1850">
    <s id="1850:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་དྲུག་སྟོང་འདས་པ་ན་འཇིག་རྟེན་གྱི་ཁམས་རྟག་ཏུ་ཤིན་ཏུ་སྨྲས་ཞེས་བྱ་བ་ཡོད་དེ། </s>
  </p>
  <p id="1851">
    <s id="1851:1">དེ་ན་དེ་བཞིན་གཤེགས་པ་སྣང་བ་མཐའ་ཡས་ཞེས་བྱ་བ་བཞུགས་ཏེ་</s>
    <s id="1851:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1852">
    <s id="1852:1">བཅོམ་ལྡན་འདས་དེས་བྱང་ཆུབ་སེམས་དཔའ་སྣང་བ་ཆེན་པོ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1853">
    <s id="1853:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1854">
    <s id="1854:1">དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་ལྔ་སྟོང་འདས་པ་ན་འཇིག་རྟེན་གྱི་ཁམས་མར་མེ་བྱེད་ཅེས་བྱ་བ་ཡོད་དེ། </s>
  </p>
  <p id="1855">
    <s id="1855:1">དེ་ན་དེ་བཞིན་གཤེགས་པ་འོད་ཀྱི་དཀྱིལ་འཁོར་ཡེ་ཤེས་མཐའ་ཡས་འབྱུང་གནས་ཞེས་བྱ་བ་བཞུགས་ཏེ་</s>
    <s id="1855:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1856">
    <s id="1856:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡོན་ཏན་རྒྱལ་པོ་སྣང་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="1857">
    <s id="1857:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="1858">
    <s id="1858:1">དེ་དང་འདབ་ཆགས་ན་འཇིག་རྟེན་གྱི་ཁམས་སྒྲོན་མ་བྱེད་ཅེས་བྱ་བ་ཡོད་དེ། </s>
  </p>
  <p id="1859">
    <s id="1859:1">དེ་ན་དེ་བཞིན་གཤེགས་པ་རྣམ་པ་དུ་མ་རྣམ་པར་འཕྲུལ་པ་ཞེས་བྱ་བ་བཞུགས་ཏེ་</s>
    <s id="1859:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1860">
    <s id="1860:1">བཅོམ་ལྡན་འདས་དེས་བྱང་ཆུབ་སེམས་དཔའ་ཐོགས་པ་མེད་པའི་གོ་ཆ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="1861">
    <s id="1861:1">ཅིའི་ཕྱིར་འཇིག་རྟེན་གྱི་ཁམས་དེ་སྒྲོན་མ་བྱེད་ཅེས་<ref folio="F.73.b"/>བྱ་བར་བསྟན་ཅེ་ན། </s>
  </p>
  <p id="1862">
    <s id="1862:1">འཇིག་རྟེན་གྱི་ཁམས་དེ་ན་ཨུད་པ་ལ་དང་། ཀུ་མུ་ད་དང་། པད་མ་དཀར་པོ་དག་གིས་ཁེབས་པའི་རྫིང་རྒྱ་ཆེ་ཞིང་ཡངས་པ་གྲངས་མེད་དཔག་ཏུ་མེད་པ་དག་ཡོད་དེ། </s>
  </p>
  <p id="1863">
    <s id="1863:1">པད་མ་དེ་དག་ཀྱང་འདབ་མ་སྟོང་ཆུ་བ་མངོན་པར་བརྟོལ་ནས་གྱེན་དུ་དཔག་ཚད་བརྒྱད་ཅུར་འཕགས་པ་སྟེ། </s>
  </p>
  <p id="1864">
    <s id="1864:1">པད་མ་རེ་རེ་ལས་ཀྱང་འོད་ཟེར་འབུམ་འབྱུང་བར་བྱེད་ཅིང་། གྱེན་དུ་དང་ཐུར་དུ་ཡང་འོད་ཟེར་སྟོང་བྱུང་བར་བྱེད་ལ། དེ་བཞིན་དུ་ཕྱོགས་ཐམས་ཅད་དུ་ཡང་འོད་ཟེར་སྟོང་སྟོང་འབྱུང་བར་བྱེད་པའི་ཕྱིར་རོ། །</s>
  </p>
  <p id="1865">
    <s id="1865:1">འཇིག་རྟེན་གྱི་ཁམས་དེ་ཡང་མིག་མངས་རིས་སུ་བྲིས་པ། རིན་པོ་ཆེའི་ཕྲེང་བས་བརྒྱན་པ། རིན་པོ་ཆེའི་སྐུད་པས་བརྒྱན་པ། </s>
    <s id="1865:2">མིག་མངས་རིས་ཐམས་ཅད་དུ་ཡང་རིན་པོ་ཆེ་ལས་བྱས་པའི་ཤིང་ལྗོན་པ་དག་སྐྱེས་པར་གྱུར་པ། གྱེན་དུ་དཔག་ཚད་བདུན་ཁྲི་བདུན་སྟོང་མངོན་པར་འཕགས་པ། ཐད་ཀར་ནི་དཔག་ཚད་བརྒྱད་ཁྲི་བཞི་སྟོང་དུ་ཡལ་ག་དང་། འདབ་མ་དང་། ལོ་མ་རབ་ཏུ་སོང་བའོ། །</s>
  </p>
  <p id="1866">
    <s id="1866:1">རིན་པོ་ཆེའི་ཤིང་རེ་རེ་ལས་ཀྱང་ནོར་བུ་བྱེ་བ་ཕྲག་བརྒྱད་ཅུ་ཟོ་བ་ཙམ་དག་རབ་ཏུ་འཕྱང་ངོ་། །</s>
  </p>
  <p id="1867">
    <s id="1867:1">སངས་རྒྱས་ཀྱི་ཞིང་དེ་ན་ཤིང་ལྗོན་པ་དེ་དག་ཀྱང་གྲངས་མེད་དཔག་ཏུ་མེད་དོ། །</s>
  </p>
  <p id="1868">
    <s id="1868:1">སངས་རྒྱས་ཀྱི་ཞིང་དེ་ནི་པད་མའི་འདབ་མ་དེ་དག་དང་། ནོར་བུ་དེ་དག་གི་འོད་ཀྱིས་རྟག་ཏུ་སྣང་བར་བྱས་པ་སྟེ། </s>
  </p>
  <p id="1869">
    <s id="1869:1">འོད་དེ་ཡང་བཅོམ་ལྡན་འདས་དེའི་འོད་ཀྱིས་མོག་མོག་པོར་བྱས་པའོ། །</s>
  </p>
  <p id="1870">
    <s id="1870:1">བྱང་ཆུབ་སེམས་དཔའ་ཐོགས་པ་མེད་པའི་གོ་ཆས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="1871">
    <s id="1871:1">གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="1872">
    <s id="1872:1">དེ་ནས་བཅོམ་ལྡན་འདས་རྣམ་པ་དུ་མ་རྣམ་པར་འཕྲུལ་པ་དེ་ལ་བྱང་ཆུབ་སེམས་དཔའ་ཐོགས་པ་མེད་པའི་གོ་ཆས་ཞུས་པ། </s>
    <s id="1872:2">བཅོམ་ལྡན་འདས་འོད་དེ་དང་། གསུང་བསལ་བའི་སྒྲ་དེ་ཡང་སུའི་ལགས། </s>
    <s id="1872:3">དེ་ནས་བཅོམ་ལྡན་འདས་དེས་དེ་</s>
  </p>
  <p id="1873">
    <s id="1873:1">ལ་བཀའ་སྩལ་པ། </s>
    <s id="1873:2">རིགས་ཀྱི་བུ་ནུབ་ཕྱོགས་ཀྱི་ཕྱོགས་ཆར་འཇིག་རྟེན་གྱི་ཁམས་གྲངས་མེད་པ་སྟོང་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="1874">
    <s id="1874:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="1874:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="1875">
    <s id="1875:1">བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏེ། </s>
  </p>
  <p id="1876">
    <s id="1876:1">མཐུ་དེ་ལྟ་བུ་དེ་ནི་དེའི་ཡིན་ནོ། །</s>
  </p>
  <p id="1877">
    <s id="1877:1"><ref folio="F.74.a"/>གསོལ་པ། </s>
    <s id="1877:2">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="1878">
    <s id="1878:1">དེ་ནས་བཅོམ་ལྡན་འདས་དེས་བྱང་ཆུབ་སེམས་དཔའ་ཐོགས་པ་མེད་པའི་གོ་ཆའི་ལག་པར་པད་མ་ཆེན་པོ་གཅིག་བྱིན་ཏེ། </s>
  </p>
  <p id="1879">
    <s id="1879:1">རིགས་ཀྱི་བུ་ཁྱོད་ཀྱིས་བཅོམ་ལྡན་འདས་དེ་ལ་འདི་ཕུལ་ལ། </s>
    <s id="1879:2">ངའི་ཚིག་གིས་དེ་བཞིན་དུ་གསོལ་ཅིག །</s>
  </p>
  <p id="1880">
    <s id="1880:1">དེ་ནས་བྱང་ཆུབ་སེམས་དཔའ་དེ་བཅོམ་ལྡན་འདས་ཀྱིས་སྐབས་ཕྱེ་ནས། </s>
  </p>
  <p id="1881">
    <s id="1881:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ། </s>
  </p>
  <p id="1882">
    <s id="1882:1">འདི་ལྟ་སྟེ། སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། ལག་པ་བརྐྱང་བ་སྐུམ་པར་བྱེད་པའི་སྐད་ཅིག་དང་། ཐང་ཅིག་དང་། ཡུད་ཙམ་དེས་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ཏེ</s>
  </p>
  <p id="1883">
    <s id="1883:1">འཇིག་རྟེན་གྱི་ཁམས་མི་མཇེད་འདིར་འདུག་གོ། །</s>
  </p>
  <p id="1884">
    <s id="1884:1">དེ་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་སྟེ། </s>
  </p>
  <p id="1885">
    <s id="1885:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས་འདི་སྐད་ཅེས་གསོལ་ཏོ། །</s>
  </p>
  <p id="1886">
    <s id="1886:1">བཅོམ་ལྡན་འདས་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ། ཞེས་དེ་བཞིན་གཤེགས་པ་རྣམ་པ་དུ་མ་རྣམ་པར་འཕྲུལ་པ་སྙུན་གསོལ་ཞིང་། </s>
    <s id="1886:2">བཅོམ་ལྡན་འདས་ལ་པད་མ་ཆེན་པོ་འདི་ཡང་བཅོམ་ལྡན་འདས་དེས་བསྐུར་བ་ལགས་ན། </s>
  </p>
  <p id="1887">
    <s id="1887:1">བཅོམ་ལྡན་འདས་ཀྱིས་བདག་ཅག་ལ་ཐུགས་བརྩེ་བའི་སླད་དུ་བཞེས་སུ་གསོལ། </s>
  </p>
  <p id="1888">
    <s id="1888:1">བཅོམ་ལྡན་འདས་ཀྱིས་བཞེས་ཏེ། </s>
  </p>
  <p id="1889">
    <s id="1889:1">བཞེས་ནས་</s>
  </p>
  <p id="1890">
    <s id="1890:1">ཀྱང་བཀའ་སྩལ་པ། </s>
    <s id="1890:2">རིགས་ཀྱི་བུ་ཅི་བཅོམ་ལྡན་འདས་དེ་སྙུན་མི་མངའའམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མངའ་འམ། </s>
    <s id="1890:3">གསོལ་པ་</s>
    <s id="1890:4">བཅོམ་ལྡན་འདས་དེ་ལྟ་ལགས་སོ། །</s>
    <s id="1890:5">འཇིག་རྟེན་གྱི་ཁམས་དེའི་འདབ་ཆགས་ན་འཇིག་རྟེན་གྱི་ཁམས་སྣ་ཚོགས་རྒྱལ་མཚན་ཞེས་བྱ་བ་ཡོད་དེ</s>
  </p>
  <p id="1891">
    <s id="1891:1">དེ་ན་དེ་བཞིན་གཤེགས་པ་མཆོག་གི་ཚོགས་ཅན་ཞེས་བྱ་བ་བཞུགས་ཏེ་</s>
    <s id="1891:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1892">
    <s id="1892:1" flag="alternateSource">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་<ref folio="F.74.b"/>མཚན་ས་ཡན་ཞེས་བྱ་བ་ཆོས་ཀྱི་སྐྱེས་བྱིན་ནས་བཏང་ངོ་། །</s>
  </p>
  <p id="1893">
    <s id="1893:1">འཇིག་རྟེན་གྱི་ཁམས་དེའི་འདབ་ཆགས་ན་འཇིག་རྟེན་གྱི་ཁམས་ཕྱོགས་སུ་རྣམ་པར་བསྒྲགས་པ་ཞེས་བྱ་བ་ཡོད་དེ། </s>
  </p>
  <p id="1894">
    <s id="1894:1">དེ་ན་དེ་བཞིན་གཤེགས་པ་སངས་རྒྱས་མེ་ཏོག་ཚོགས་ཀྱི་དཔལ་ཞེས་བྱ་བ་བཞུགས་ཏེ་</s>
    <s id="1894:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1895">
    <s id="1895:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དོན་ཡོད་རྣམ་པར་གནོན་ཅེས་བྱ་བ་བཏང་ངོ་། །</s>
  </p>
  <p id="1896">
    <s id="1896:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྡོ་རྗེ་ཡང་དག་གནས་ཞེས་བྱ་བ་ཡོད་དེ། </s>
  </p>
  <p id="1897">
    <s id="1897:1">དེ་ན་དེ་བཞིན་གཤེགས་པ་སངས་རྒྱས་མེ་ཏོག་མངོན་པར་འཕགས་པའི་རྒྱལ་པོ་ཞེས་བྱ་བ་བཞུགས་ཏེ། </s>
  </p>
  <p id="1898">
    <s id="1898:1">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1899">
    <s id="1899:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་མེ་ཞེས་བྱ་བ་བཏང་ངོ་། །</s>
  </p>
  <p id="1900">
    <s id="1900:1">དེའི་ཡང་འདབ་ཆགས་ན། </s>
  </p>
  <p id="1901">
    <s id="1901:1">འཇིག་རྟེན་གྱི་ཁམས་ཙན་དན་གྱི་ཕུག་ཅེས་བྱ་བ་ཡོད་དེ། </s>
  </p>
  <p id="1902">
    <s id="1902:1">དེ་ན་དེ་བཞིན་གཤེགས་པ་རིན་པོ་ཆེའི་ལུས་ཞེས་བྱ་བ་བཞུགས་ཏེ་</s>
    <s id="1902:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1903">
    <s id="1903:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཀུན་དུ་བལྟས་པའི་ང་རོ་ཞེས་བྱ་བ་བཏང་ངོ་། །</s>
  </p>
  <p id="1904">
    <s id="1904:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྩི་ལྟ་བུ་ཞེས་བྱ་བ་ཡོད་དེ། </s>
  </p>
  <p id="1905">
    <s id="1905:1">དེ་ན་དེ་བཞིན་གཤེགས་པ་དོན་ཡོད་མིང་བསྒྲགས་དཔལ་ཞེས་བྱ་བ་བཞུགས་ཏེ་</s>
    <s id="1905:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1906">
    <s id="1906:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དོན་ཡོད་གོ་ཆ་བགོས་ཞེས་བྱ་བ་བཏང་ངོ་། །</s>
  </p>
  <p id="1907">
    <s id="1907:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྨན་འཕགས་ཞེས་བྱ་བ་ཡོད་དེ། </s>
  </p>
  <p id="1908">
    <s id="1908:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་བརྩོན་འགྲུས་གོ་ཆ་ཞེས་བྱ་བ་བཞུགས་ཏེ་</s>
    <s id="1908:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1909">
    <s id="1909:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡང་དག་པར་བྱིན་པའི་བསླབ་པ་བླངས་ཞེས་བྱ་བ་བཏང་ངོ་། །</s>
  </p>
  <p id="1910">
    <s id="1910:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ནས་བརྒྱན་ཅེས་བྱ་བ་ཡོད་དེ། </s>
  </p>
  <p id="1911">
    <s id="1911:1">དེ་ན་དེ་བཞིན་གཤེགས་པ་སེམས་བསྐྱེད་མ་ཐག་ཏུ་སེམས་ཅན་ཐམས་ཅད་ཀྱི་སེམས་ཀྱི་རྒྱན་མཛད་ཅེས་བྱ་བ་བཞུགས་ཏེ་</s>
    <s id="1911:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1912">
    <s id="1912:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལག་ན་པད་མ་ཞེས་བྱ་བ་བཏང་ངོ་། །</s>
  </p>
  <p id="1913">
    <s id="1913:1"><ref folio="F.75.a"/>དེའི་ཡང་འདབ་ཆགས་ན་འཇིག་རྟེན་གྱི་ཁམས་གདུགས་གཅིག་པ་ཞེས་བྱ་བ་ཡོད་དེ། </s>
  </p>
  <p id="1914">
    <s id="1914:1">དེ་ན་དེ་བཞིན་གཤེགས་པ་ཟླ་བའི་ཕྲེང་བ་ཞེས་བྱ་བ་བཞུགས་ཏེ་</s>
    <s id="1914:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1915">
    <s id="1915:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་པོ་ཆེའི་ཕྲེང་བ་ཞེས་བྱ་བ་བཏང་ངོ་། །</s>
  </p>
  <p id="1916">
    <s id="1916:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མའི་འོད་ཟེར་ཞེས་བྱ་བ་ཡོད་དེ། </s>
  </p>
  <p id="1917">
    <s id="1917:1">དེ་ན་དེ་བཞིན་གཤེགས་པ་འོད་ཀྱི་དཀྱིལ་འཁོར་ཅན་ཞེས་བྱ་བ་བཞུགས་ཏེ་</s>
    <s id="1917:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1918">
    <s id="1918:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་གནས་ཞེས་བྱ་བ་བཏང་ངོ་། །</s>
  </p>
  <p id="1919">
    <s id="1919:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་བཀོད་པ་ཞེས་བྱ་བ་ཡོད་དེ། </s>
  </p>
  <p id="1920">
    <s id="1920:1">དེ་ན་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཅེས་བྱ་བ་བཞུགས་ཏེ་</s>
    <s id="1920:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1921">
    <s id="1921:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡོན་ཏན་ཐམས་ཅད་རབ་གནས་ཞེས་བྱ་བ་བཏང་ངོ་། །</s>
  </p>
  <p id="1922">
    <s id="1922:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་མཐའ་ཡས་བཀོད་པ་ཞེས་བྱ་བ་ཡོད་དེ། </s>
  </p>
  <p id="1923">
    <s id="1923:1">དེ་ན་དེ་བཞིན་གཤེགས་པ་ཡོན་ཏན་གྱི་ཕ་རོལ་ཏུ་ཕྱིན་པ་ཞེས་བྱ་བ་བཞུགས་ཏེ་</s>
    <s id="1923:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1924">
    <s id="1924:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡོན་ཏན་མཐའ་ཡས་བསྒྲགས་ཞེས་བྱ་བ་བཏང་ངོ་། །</s>
  </p>
  <p id="1925">
    <s id="1925:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཕྱོགས་སུ་རབ་གྲགས་ཞེས་བྱ་བ་ཡོད་དེ། </s>
  </p>
  <p id="1926">
    <s id="1926:1">དེ་ན་དེ་བཞིན་གཤེགས་པ་མར་མེ་མཛད་ཅེས་བྱ་བ་བཞུགས་ཏེ་</s>
    <s id="1926:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1927">
    <s id="1927:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྱོད་པ་ཐམས་ཅད་འགྱུར་བ་ཞེས་བྱ་བ་བཏང་ངོ་། །</s>
  </p>
  <p id="1928">
    <s id="1928:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ལྷས་བརྒྱན་པ་ཞེས་བྱ་བ་ཡོད་དེ། </s>
  </p>
  <p id="1929">
    <s id="1929:1">དེ་ན་དེ་བཞིན་གཤེགས་པ་ལྷའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="1929:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1930">
    <s id="1930:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་འབྱུང་གནས་ཞེས་བྱ་བ་བཏང་ངོ་། །</s>
  </p>
  <p id="1931">
    <s id="1931:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤིང་ཐག་བཟང་པོ་ཅན་ཞེས་བྱ་བ་ཡོད་དེ། </s>
  </p>
  <p id="1932">
    <s id="1932:1">དེ་ན་དེ་བཞིན་གཤེགས་པ་འོད་ཀྱི་འབྱུང་གནས་ཞེས་བྱ་བ་བཞུགས་ཏེ་</s>
    <s id="1932:2">འཚོ་ཞིང་གཞེས་ལ་ཆོས་ཀྱང་<ref folio="F.75.b"/>སྟོན་ཏེ། </s>
  </p>
  <p id="1933">
    <s id="1933:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡོན་ཏན་འབྱུང་གནས་ཞེས་བྱ་བ་བཏང་ངོ་། །</s>
  </p>
  <p id="1934">
    <s id="1934:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བཟང་ལྡན་ཞེས་བྱ་བ་ཡོད་དེ། </s>
  </p>
  <p id="1935">
    <s id="1935:1">དེ་ན་དེ་བཞིན་གཤེགས་པ་མི་འཇིགས་པ་ཞེས་བྱ་བ་བཞུགས་ཏེ། </s>
  </p>
  <p id="1936">
    <s id="1936:1">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1937">
    <s id="1937:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྲིད་པ་སེལ་ཅེས་བྱ་བ་བཏང་ངོ་། །</s>
  </p>
  <p id="1938">
    <s id="1938:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བཟང་པོ་ཞེས་བྱ་བ་ཡོད་དེ། </s>
  </p>
  <p id="1939">
    <s id="1939:1">དེ་ན་དེ་བཞིན་གཤེགས་པ་བྷ་གི་ར་སའི་སྲས་ཞེས་བྱ་བ་བཞུགས་ཏེ་</s>
    <s id="1939:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1940">
    <s id="1940:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མི་འཇིགས་ཐོབ་ཅེས་བྱ་བ་བཏང་ངོ་། །</s>
  </p>
  <p id="1941">
    <s id="1941:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤིན་ཏུ་བཟང་པོ་ཞེས་བྱ་བ་ཡོད་དེ། </s>
  </p>
  <p id="1942">
    <s id="1942:1">དེ་ན་དེ་བཞིན་གཤེགས་པ་མི་འཇིགས་པ་ཞེས་བྱ་བ་བཞུགས་ཏེ་</s>
    <s id="1942:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1943">
    <s id="1943:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བག་ཚ་བ་མེད་པ་ཞེས་བྱ་བ་བཏང་ངོ་། །</s>
  </p>
  <p id="1944">
    <s id="1944:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མ་ཞེས་བྱ་བ་ཡོད་དེ། </s>
  </p>
  <p id="1945">
    <s id="1945:1">དེ་ན་དེ་བཞིན་གཤེགས་པ་པད་མ་མཆོག་གི་འོད་ཟེར་ཞེས་བྱ་བ་བཞུགས་ཏེ་</s>
    <s id="1945:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1946">
    <s id="1946:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལག་ན་ཡེ་ཤེས་ཞེས་བྱ་བ་བཏང་ངོ་། །</s>
  </p>
  <p id="1947">
    <s id="1947:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཨུད་པ་ལ་ཞེས་བྱ་བ་ཡོད་དེ། </s>
  </p>
  <p id="1948">
    <s id="1948:1">དེ་ན་དེ་བཞིན་གཤེགས་པ་ཡེ་ཤེས་ཨུད་པ་ལའི་དཔལ་ཞེས་བྱ་བ་བཞུགས་ཏེ་</s>
    <s id="1948:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1949">
    <s id="1949:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡུལ་ན་མི་གནས་པ་ཞེས་བྱ་བ་བཏང་ངོ་། །</s>
  </p>
  <p id="1950">
    <s id="1950:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་འཕགས་ཞེས་བྱ་བ་ཡོད་དེ། </s>
  </p>
  <p id="1951">
    <s id="1951:1">དེ་ན་དེ་བཞིན་གཤེགས་པ་དཀོན་མཆོག་འབྱུང་གནས་ཞེས་བྱ་བ་བཞུགས་ཏེ་</s>
    <s id="1951:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1952">
    <s id="1952:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཆོས་ཀྱི་འབྱུང་གནས་ཞེས་བྱ་བ་བཏང་ངོ་། །</s>
  </p>
  <p id="1953">
    <s id="1953:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟླ་བ་བཟང་པོ་ཞེས་བྱ་བ་ཡོད་དེ། </s>
  </p>
  <p id="1954">
    <s id="1954:1"><ref folio="F.76.a"/>དེ་ན་དེ་བཞིན་གཤེགས་པ་སྨོན་ལམ་མཐའ་ཡས་གོ་ཆ་ཞེས་བྱ་བ་བཞུགས་ཏེ་</s>
    <s id="1954:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1955">
    <s id="1955:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེ་ཏོག་རབ་གཏོར་ཅེས་བྱ་བ་བཏང་ངོ་། །</s>
  </p>
  <p id="1956">
    <s id="1956:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤིན་ཏུ་རབ་གནས་ཞེས་བྱ་བ་ཡོད་དེ། </s>
  </p>
  <p id="1957">
    <s id="1957:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་རྒྱལ་པོ་རབ་གནས་ཞེས་བྱ་བ་བཞུགས་ཏེ་</s>
    <s id="1957:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1958">
    <s id="1958:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཆོས་འཕགས་ཞེས་བྱ་བ་བཏང་ངོ་། །</s>
  </p>
  <p id="1959">
    <s id="1959:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ནགས་ཚལ་རབ་གནས་ཞེས་བྱ་བ་ཡོད་དེ། </s>
  </p>
  <p id="1960">
    <s id="1960:1">དེ་ན་དེ་བཞིན་གཤེགས་པ་རིན་པོ་ཆེའི་ཕུང་པོ་ཞེས་བྱ་བ་བཞུགས་ཏེ་</s>
    <s id="1960:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1961">
    <s id="1961:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྩིའི་རྒྱལ་པོ་ཞེས་བྱ་བ་བཏང་ངོ་། །</s>
  </p>
  <p id="1962">
    <s id="1962:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ཅན་ཞེས་བྱ་བ་ཡོད་དེ། </s>
  </p>
  <p id="1963">
    <s id="1963:1">དེ་ན་དེ་བཞིན་གཤེགས་པ་སཱ་ལའི་དབང་པོའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="1963:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1964">
    <s id="1964:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཁྱད་པར་བློ་གྲོས་ཞེས་བྱ་བ་བཏང་ངོ་། །</s>
  </p>
  <p id="1965">
    <s id="1965:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མའི་དཔལ་ཞེས་བྱ་བ་ཡོད་དེ། </s>
  </p>
  <p id="1966">
    <s id="1966:1">དེ་ན་དེ་བཞིན་གཤེགས་པ་རིན་པོ་ཆེའི་འོད་ཅེས་བྱ་བ་བཞུགས་ཏེ་</s>
    <s id="1966:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1967">
    <s id="1967:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་མཐོང་ཞེས་བྱ་བ་བཏང་ངོ་། །</s>
  </p>
  <p id="1968">
    <s id="1968:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ལྷུན་པོ་བརྩེགས་པ་ཞེས་བྱ་བ་ཡོད་དེ། </s>
  </p>
  <p id="1969">
    <s id="1969:1">དེ་ན་དེ་བཞིན་གཤེགས་པ་དཀོན་མཆོག་བརྩེགས་པ་ཞེས་བྱ་བ་བཞུགས་ཏེ་</s>
    <s id="1969:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1970">
    <s id="1970:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེས་བྱིན་ཞེས་བྱ་བ་བཏང་ངོ་། །</s>
  </p>
  <p id="1971">
    <s id="1971:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མྱ་ངན་བྲལ་ཞེས་བྱ་བ་ཡོད་དེ། </s>
  </p>
  <p id="1972">
    <s id="1972:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་བཀོད་པ་ཞེས་བྱ་བ་བཞུགས་ཏེ་</s>
    <s id="1972:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1973">
    <s id="1973:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་ཡང་དག་བརྟགས་ཀྱི་གོ་ཆ་ཞེས་བྱ་བ་བཏང་<ref folio="F.76.b"/>ངོ་། །</s>
  </p>
  <p id="1974">
    <s id="1974:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་ཐམས་ཅད་རབ་གནས་ཞེས་བྱ་བ་ཡོད་དེ། </s>
  </p>
  <p id="1975">
    <s id="1975:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་གཟིགས་པའི་ང་རོ་ཞེས་བྱ་བ་བཞུགས་ཏེ་</s>
    <s id="1975:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1976">
    <s id="1976:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཀུན་དུ་སྦས་ཞེས་བྱ་བ་བཏང་ངོ་། །</s>
  </p>
  <p id="1977">
    <s id="1977:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་སྣང་ཞེས་བྱ་བ་ཡོད་དེ། </s>
  </p>
  <p id="1978">
    <s id="1978:1">དེ་ན་དེ་བཞིན་གཤེགས་པ་རི་རབ་འོད་ཅེས་བྱ་བ་བཞུགས་ཏེ་</s>
    <s id="1978:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1979">
    <s id="1979:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་གནས་ཞེས་བྱ་བ་བཏང་ངོ་། །</s>
  </p>
  <p id="1980">
    <s id="1980:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་ཀུན་གྱིས་བརྒྱན་ཅེས་བྱ་བ་ཡོད་དེ། </s>
  </p>
  <p id="1981">
    <s id="1981:1">དེ་ན་དེ་བཞིན་གཤེགས་པ་ཁྱུ་མཆོག་མཐའ་ཡས་ཞེས་བྱ་བ་བཞུགས་ཏེ་</s>
    <s id="1981:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1982">
    <s id="1982:1">བཅོམ་ལྡན་འདས་དེས་བྱང་ཆུབ་སེམས་དཔའ་སྨན་ཅེས་བྱ་བ་བཏང་ངོ་། །</s>
  </p>
  <p id="1983">
    <s id="1983:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བྱང་ཆུབ་ཡན་ལག་བརྒྱན་ཅེས་བྱ་བ་ཡོད་དེ། </s>
  </p>
  <p id="1984">
    <s id="1984:1">དེ་ན་དེ་བཞིན་གཤེགས་པ་མངོན་པར་འཕགས་པས་འགྲོ་བ་ཞེས་བྱ་བ་བཞུགས་ཏེ་</s>
    <s id="1984:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1985">
    <s id="1985:1">བཅོམ་ལྡན་འདས་དེས་བྱང་ཆུབ་སེམས་དཔའ་ལེགས་པར་བསམ་པ་སེམས་པ་ཁྱད་པར་བློ་གྲོས་ཞེས་བྱ་བ་བཏང་ངོ་། །</s>
  </p>
  <p id="1986">
    <s id="1986:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྡུལ་དང་བྲལ་བའི་བློ་གྲོས་ཞེས་བྱ་བ་ཡོད་དེ། </s>
  </p>
  <p id="1987">
    <s id="1987:1">དེ་ན་དེ་བཞིན་གཤེགས་པ་རིན་ཆེན་མེ་ཏོག་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="1987:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1988">
    <s id="1988:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཁྱད་པར་བྱིན་ཞེས་བྱ་བ་བཏང་ངོ་། །</s>
  </p>
  <p id="1989">
    <s id="1989:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤྲིན་ཅེས་བྱ་བ་ཡོད་དེ། </s>
  </p>
  <p id="1990">
    <s id="1990:1">དེ་ན་དེ་བཞིན་གཤེགས་པ་མཐའ་ཡས་རྣམ་པར་གནོན་ཅེས་བྱ་བ་བཞུགས་ཏེ་</s>
    <s id="1990:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1991">
    <s id="1991:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དྲན་པ་རྙེད་ཅེས་བྱ་བ་བཏང་ངོ་། །</s>
  </p>
  <p id="1992">
    <s id="1992:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་དྲ་བས་ཀུན་ཏུ་གཡོགས་ཞེས་བྱ་བ་ཡོད་དེ། </s>
  </p>
  <p id="1993">
    <s id="1993:1">དེ་ན་དེ་བཞིན་<ref folio="F.77.a"/>གཤེགས་པ་སེམས་ཅན་ཐམས་ཅད་མོས་པའི་གོ་ཆ་བགོས་ཞེས་བྱ་བ་བཞུགས་ཏེ་</s>
    <s id="1993:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1994">
    <s id="1994:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཁྱད་པར་བློ་གྲོས་ཞེས་བྱ་བ་བཏང་ངོ་། །</s>
  </p>
  <p id="1995">
    <s id="1995:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྒྱུ་སྐར་གྱི་ཕྲེང་བ་ཞེས་བྱ་བ་ཡོད་དེ། </s>
  </p>
  <p id="1996">
    <s id="1996:1">དེ་ན་དེ་བཞིན་གཤེགས་པ་རིན་པོ་ཆེའི་གདུགས་མངོན་པར་འཕགས་པ་ཞེས་བྱ་བ་བཞུགས་ཏེ་</s>
    <s id="1996:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="1997">
    <s id="1997:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མྱ་ངན་མེད་ཅེས་བྱ་བ་བཏང་ངོ་། །</s>
  </p>
  <p id="1998">
    <s id="1998:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་མེ་ཏོག་ཅེས་བྱ་བ་ཡོད་དེ། </s>
  </p>
  <p id="1999">
    <s id="1999:1">དེ་ན་དེ་བཞིན་གཤེགས་པ་མཆོག་གི་ཚོགས་ཅན་ཞེས་བྱ་བ་བཞུགས་ཏེ་</s>
    <s id="1999:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2000">
    <s id="2000:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཁྱུ་མཆོག་ཅེས་བྱ་བ་བཏང་ངོ་། །</s>
  </p>
  <p id="2001">
    <s id="2001:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ནས་སྤོས་ཞེས་བྱ་བ་ཡོད་དེ། </s>
  </p>
  <p id="2002">
    <s id="2002:1">དེ་ན་དེ་བཞིན་གཤེགས་པ་བདུད་རྩིའི་མེ་ཏོག་ཅེས་བྱ་བ་བཞུགས་ཏེ་</s>
    <s id="2002:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2003">
    <s id="2003:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤོས་ཀྱི་གླང་པོ་ཆེ་ཞེས་བྱ་བ་བཏང་ངོ་། །</s>
  </p>
  <p id="2004">
    <s id="2004:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་ཅེས་བྱ་བ་ཡོད་དེ། </s>
  </p>
  <p id="2005">
    <s id="2005:1">དེ་ན་དེ་བཞིན་གཤེགས་པ་རིན་ཆེན་ཁྱུ་མཆོག་ཅེས་བྱ་བ་བཞུགས་ཏེ། </s>
  </p>
  <p id="2006">
    <s id="2006:1">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2007">
    <s id="2007:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མྱ་ངན་བྲལ་ཞེས་བྱ་བ་བཏང་ངོ་། །</s>
  </p>
  <p id="2008">
    <s id="2008:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་སྣ་ཚོགས་རྒྱལ་མཚན་ཞེས་བྱ་བ་ཡོད་དེ། </s>
  </p>
  <p id="2009">
    <s id="2009:1">དེ་ན་དེ་བཞིན་གཤེགས་པ་ཟླ་བ་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="2009:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2010">
    <s id="2010:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཐའ་ཡས་སྒྱུར་ཞེས་བྱ་བ་བཏང་ངོ་། །</s>
  </p>
  <p id="2011">
    <s id="2011:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མངོན་དུ་བགྲོད་པ་ཞེས་བྱ་བ་ཡོད་དེ། </s>
  </p>
  <p id="2012">
    <s id="2012:1">དེ་ན་དེ་བཞིན་གཤེགས་པ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ཞེས་བྱ་བ་བཞུགས་ཏེ་</s>
    <s id="2012:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2013">
    <s id="2013:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕྱིར་མི་ལྡོག་པའི་འཁོར་<ref folio="F.77.b"/>ལོ་ཞེས་བྱ་བ་བཏང་ངོ་། །</s>
  </p>
  <p id="2014">
    <s id="2014:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་ལྡན་ཞེས་བྱ་བ་ཡོད་དེ། </s>
  </p>
  <p id="2015">
    <s id="2015:1">དེ་ན་དེ་བཞིན་གཤེགས་པ་ཕྱོགས་སུ་རྣམ་པར་བསྒྲགས་པ་ཞེས་བྱ་བ་བཞུགས་ཏེ་</s>
    <s id="2015:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2016">
    <s id="2016:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་རྣམ་པར་བསྒྲགས་པ་ཞེས་བྱ་བ་བཏང་ངོ་། །</s>
  </p>
  <p id="2017">
    <s id="2017:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྡོ་རྗེའི་སྙིང་པོ་ཞེས་བྱ་བ་ཡོད་དེ། </s>
  </p>
  <p id="2018">
    <s id="2018:1">དེ་ན་དེ་བཞིན་གཤེགས་པ་ཀ་ལིང་ཀའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2018:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2019">
    <s id="2019:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཁྱད་པར་དུ་འགྲོ་བ་ཞེས་བྱ་བ་བཏང་ངོ་། །</s>
  </p>
  <p id="2020">
    <s id="2020:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཞེས་བྱ་བ་ཡོད་དེ། </s>
  </p>
  <p id="2021">
    <s id="2021:1">དེ་ན་དེ་བཞིན་གཤེགས་པ་ཉི་མའི་དཀྱིལ་འཁོར་སྒྲོན་མ་ཞེས་བྱ་བ་བཞུགས་ཏེ་</s>
    <s id="2021:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2022">
    <s id="2022:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཟླ་བ་ཞེས་བྱ་བ་བཏང་ངོ་། །</s>
  </p>
  <p id="2023">
    <s id="2023:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཞེས་བྱ་བ་ཡོད་དེ། </s>
  </p>
  <p id="2024">
    <s id="2024:1">དེ་ན་དེ་བཞིན་གཤེགས་པ་རིན་པོ་ཆེའི་མཆོག་ཅེས་བྱ་བ་བཞུགས་ཏེ་</s>
    <s id="2024:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2025">
    <s id="2025:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེས་བྱིན་ཞེས་བྱ་བ་བཏང་ངོ་། །</s>
  </p>
  <p id="2026">
    <s id="2026:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འབྱུང་གནས་ཞེས་བྱ་བ་ཡོད་དེ། </s>
  </p>
  <p id="2027">
    <s id="2027:1">དེ་ན་དེ་བཞིན་གཤེགས་པ་ཡེ་ཤེས་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2027:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2028">
    <s id="2028:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་ཀྱི་དཔལ་ཞེས་བྱ་བ་བཏང་ངོ་། །</s>
  </p>
  <p id="2029">
    <s id="2029:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གཅིག་ཏུ་བདེ་བ་ཞེས་བྱ་བ་ཡོད་དེ། </s>
  </p>
  <p id="2030">
    <s id="2030:1">དེ་ན་དེ་བཞིན་གཤེགས་པ་ཡོན་ཏན་གྱི་རྒྱལ་པོ་རབ་ཏུ་གནས་པ་ཞེས་བྱ་བ་བཞུགས་ཏེ་</s>
    <s id="2030:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2031">
    <s id="2031:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མི་འཇིགས་པ་ཞེས་བྱ་བ་བཏང་ངོ་། །</s>
  </p>
  <p id="2032">
    <s id="2032:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གདུགས་ཀྱི་ཕྲེང་བ་མེ་ཏོག་ཀུན་ཏུ་རྒྱས་པ་ཞེས་བྱ་བ་ཡོད་དེ། </s>
  </p>
  <p id="2033">
    <s id="2033:1">དེ་ན་དེ་བཞིན་གཤེགས་པ་ཐོགས་པ་མེད་པའི་སྤྱན་ཞེས་བྱ་བ་བཞུགས་ཏེ་</s>
    <s id="2033:2">འཚོ་ཞིང་གཞེས་ལ་ཆོས་<ref folio="F.78.a"/>ཀྱང་སྟོན་ཏེ། </s>
  </p>
  <p id="2034">
    <s id="2034:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་བཟངས་ཞེས་བྱ་བ་བཏང་ངོ་། །</s>
  </p>
  <p id="2035">
    <s id="2035:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྡོ་རྗེའི་སྙིང་པོ་ཞེས་བྱ་བ་ཡོད་དེ། </s>
  </p>
  <p id="2036">
    <s id="2036:1">དེ་ན་དེ་བཞིན་གཤེགས་པ་མི་འཇིགས་པ་ཞེས་བྱ་བ་བཞུགས་ཏེ་</s>
    <s id="2036:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2037">
    <s id="2037:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བྲག་ཅེས་བྱ་བ་བཏང་ངོ་། །</s>
  </p>
  <p id="2038">
    <s id="2038:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟླ་བ་འཕགས་པ་ཞེས་བྱ་བ་ཡོད་དེ། </s>
  </p>
  <p id="2039">
    <s id="2039:1">དེ་ན་དེ་བཞིན་གཤེགས་པ་ཡེ་ཤེས་ཀྱི་དཔལ་ཞེས་བྱ་བ་བཞུགས་ཏེ་</s>
    <s id="2039:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2040">
    <s id="2040:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྟོབས་བརྟན་ཞེས་བྱ་བ་བཏང་ངོ་། །</s>
  </p>
  <p id="2041">
    <s id="2041:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ཏུ་འོད་ཅེས་བྱ་བ་ཡོད་དེ། </s>
  </p>
  <p id="2042">
    <s id="2042:1">དེ་ན་དེ་བཞིན་གཤེགས་པ་འོད་ཀྱི་དཀྱིལ་འཁོར་གཟི་བརྗིད་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2042:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2043">
    <s id="2043:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྱོད་པ་ཁྱད་པར་ཅན་ཞེས་བྱ་བ་བཏང་ངོ་། །</s>
  </p>
  <p id="2044">
    <s id="2044:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཐོ་བའི་རྒྱལ་མཚན་ཞེས་བྱ་བ་ཡོད་དེ། </s>
  </p>
  <p id="2045">
    <s id="2045:1">དེ་ན་དེ་བཞིན་གཤེགས་པ་རྒྱུའི་བློ་གྲོས་ཞེས་བྱ་བ་བཞུགས་ཏེ་</s>
    <s id="2045:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2046">
    <s id="2046:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྒྱུ་དག་པ་ཞེས་བྱ་བ་བཏང་ངོ་། །</s>
  </p>
  <p id="2047">
    <s id="2047:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྒྲོགས་པ་ཞེས་བྱ་བ་ཡོད་དེ། </s>
  </p>
  <p id="2048">
    <s id="2048:1">དེ་ན་དེ་བཞིན་གཤེགས་པ་སྲེད་མེད་ཀྱི་བུ་ཞེས་བྱ་བ་བཞུགས་ཏེ་</s>
    <s id="2048:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2049">
    <s id="2049:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཁ་ལོ་སྒྱུར་བ་ཞེས་བྱ་བ་བཏང་ངོ་། །</s>
  </p>
  <p id="2050">
    <s id="2050:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དྲི་མ་མེད་པ་ཞེས་བྱ་བ་ཡོད་དེ། </s>
  </p>
  <p id="2051">
    <s id="2051:1">དེ་ན་དེ་བཞིན་གཤེགས་པ་དྲི་མ་མེད་པའི་མེ་ཏོག་ཅེས་བྱ་བ་བཞུགས་ཏེ་</s>
    <s id="2051:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2052">
    <s id="2052:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ས་བོན་འཆང་ཞེས་བྱ་བ་བཏང་ངོ་། །</s>
  </p>
  <p id="2053">
    <s id="2053:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བཟང་པོ་ཞེས་བྱ་བ་ཡོད་དེ། </s>
  </p>
  <p id="2054">
    <s id="2054:1">དེ་ན་དེ་བཞིན་གཤེགས་པ་རྡོ་རྗེ་བཞེད་ཅེས་བྱ་བ་བཞུགས་ཏེ་</s>
    <s id="2054:2">འཚོ་ཞིང་གཞེས་ལ་<ref folio="F.78.b"/>ཆོས་ཀྱང་སྟོན་ཏེ། </s>
  </p>
  <p id="2055">
    <s id="2055:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དྲི་མེད་རྣམ་པར་འཐོར་བ་ཞེས་བྱ་བ་བཏང་ངོ་། །</s>
  </p>
  <p id="2056">
    <s id="2056:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཐམས་ཅད་ཅེས་བྱ་བ་ཡོད་དེ། </s>
  </p>
  <p id="2057">
    <s id="2057:1">དེ་ན་དེ་བཞིན་གཤེགས་པ་རྣམ་པར་དག་པའི་བློ་གྲོས་ཞེས་བྱ་བ་བཞུགས་ཏེ་</s>
    <s id="2057:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2058">
    <s id="2058:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བཀོད་པ་དུ་མ་ཞེས་བྱ་བ་བཏང་ངོ་། །</s>
  </p>
  <p id="2059">
    <s id="2059:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མྱ་ངན་དང་གནོད་པ་ཐམས་ཅད་ཡོངས་སུ་སྤངས་ཞེས་བྱ་བ་ཡོད་དེ། </s>
  </p>
  <p id="2060">
    <s id="2060:1">དེ་ན་དེ་བཞིན་གཤེགས་པ་ཕན་བཞེད་ཅེས་བྱ་བ་བཞུགས་ཏེ་</s>
    <s id="2060:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2061">
    <s id="2061:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གླང་པོ་ཆེའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2062">
    <s id="2062:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་མཐའ་ཡས་ཡོངས་རྫོགས་ཞེས་བྱ་བ་ཡོད་དེ། </s>
  </p>
  <p id="2063">
    <s id="2063:1">དེ་ན་དེ་བཞིན་གཤེགས་པ་ཤིན་ཏུ་ཡང་དག་བརྟགས་པའི་གོ་ཆ་ཞེས་བྱ་བ་བཞུགས་ཏེ་</s>
    <s id="2063:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2064">
    <s id="2064:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཆོག་གི་བཀོད་པ་ཞེས་བྱ་བ་བཏང་ངོ་། །</s>
  </p>
  <p id="2065">
    <s id="2065:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཉམ་པ་ཞེས་བྱ་བ་ཡོད་དེ། </s>
  </p>
  <p id="2066">
    <s id="2066:1">དེ་ན་དེ་བཞིན་གཤེགས་པ་དགྲ་རབ་ཏུ་འཇོམས་པ་ཞེས་བྱ་བ་བཞུགས་ཏེ་</s>
    <s id="2066:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2067">
    <s id="2067:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཐོགས་པ་མེད་པའི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2068">
    <s id="2068:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བཟོད་པ་ཞེས་བྱ་བ་ཡོད་དེ། </s>
  </p>
  <p id="2069">
    <s id="2069:1">དེ་ན་དེ་བཞིན་གཤེགས་པ་ཨུད་པ་ལའི་དཔལ་ཞེས་བྱ་བ་བཞུགས་ཏེ་</s>
    <s id="2069:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2070">
    <s id="2070:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྟག་ཏུ་བརྩོན་ཞེས་བྱ་བ་བཏང་ངོ་། །</s>
  </p>
  <p id="2071">
    <s id="2071:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཕྱོགས་ཀྱི་སྒྲོན་མ་ཞེས་བྱ་བ་ཡོད་དེ། </s>
  </p>
  <p id="2072">
    <s id="2072:1">དེ་ན་དེ་བཞིན་གཤེགས་པ་རྣམ་པར་བསྒྲགས་པའི་སྟོབས་ཀྱི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2072:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2073">
    <s id="2073:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཟླ་བའི་རྒྱལ་པོ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏེ་བཏང་<ref folio="F.79.a"/>ངོ་། །</s>
  </p>
  <p id="2074">
    <s id="2074:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་སྣང་བར་བྱས་ཞེས་བྱ་བ་ཡོད་དེ། </s>
  </p>
  <p id="2075">
    <s id="2075:1">དེ་ན་དེ་བཞིན་གཤེགས་པ་འོད་མཐའ་ཡས་པའི་ལྷུན་པོ་སྤོས་ཀྱི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2075:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2076">
    <s id="2076:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལག་ན་ཡེ་ཤེས་ཞེས་བྱ་བ་བཏང་ངོ་། །</s>
  </p>
  <p id="2077">
    <s id="2077:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་བརྒྱན་ཅེས་བྱ་བ་ཡོད་དེ། </s>
  </p>
  <p id="2078">
    <s id="2078:1">དེ་ན་དེ་བཞིན་གཤེགས་པ་མེ་ཏོག་སྣ་ཚོགས་ཞེས་བྱ་བ་བཞུགས་ཏེ་</s>
    <s id="2078:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2079">
    <s id="2079:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བདུད་རྩིའི་དབྱངས་ཞེས་བྱ་བ་བཏང་ངོ་། །</s>
  </p>
  <p id="2080">
    <s id="2080:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གདུགས་དཀར་པོ་ཞེས་བྱ་བ་ཡོད་དེ། </s>
  </p>
  <p id="2081">
    <s id="2081:1">དེ་ན་དེ་བཞིན་གཤེགས་པ་འོད་མཐའ་ཡས་ཞེས་བྱ་བ་བཞུགས་ཏེ་</s>
    <s id="2081:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2082">
    <s id="2082:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བརྩོན་པ་མི་གཏོང་ཞེས་བྱ་བ་བཏང་ངོ་། །</s>
  </p>
  <p id="2083">
    <s id="2083:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་བརྒྱན་ཅེས་བྱ་བ་ཡོད་དེ། </s>
  </p>
  <p id="2084">
    <s id="2084:1">དེ་ན་དེ་བཞིན་གཤེགས་པ་སྐྱེས་པ་དང་བུད་མེད་འགྱུར་བར་མཛད་ཅེས་བྱ་བ་བཞུགས་ཏེ་</s>
    <s id="2084:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2085">
    <s id="2085:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ང་རོ་མཐའ་ཡས་ཞེས་བྱ་བ་བཏང་ངོ་། །</s>
  </p>
  <p id="2086">
    <s id="2086:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གཅིག་པ་ཞེས་བྱ་བ་ཡོད་དེ། </s>
  </p>
  <p id="2087">
    <s id="2087:1">དེ་ན་དེ་བཞིན་གཤེགས་པ་སྤོས་མཆོག་དཔལ་ཞེས་བྱ་བ་བཞུགས་ཏེ་</s>
    <s id="2087:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2088">
    <s id="2088:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལག་ན་སྤོས་ཞེས་བྱ་བ་བཏང་ངོ་། །</s>
  </p>
  <p id="2089">
    <s id="2089:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཙན་དན་གྱི་བསུང་ཞེས་བྱ་བ་ཡོད་དེ། </s>
  </p>
  <p id="2090">
    <s id="2090:1">དེ་ན་དེ་བཞིན་གཤེགས་པ་རིན་ཆེན་མངོན་པར་འཕགས་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2090:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2091">
    <s id="2091:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འོད་ཟེར་དུ་མ་ཞེས་བྱ་བ་བཏང་ངོ་། །</s>
  </p>
  <p id="2092">
    <s id="2092:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ཏུ་སྤོས་ཞེས་བྱ་བ་ཡོད་དེ། </s>
  </p>
  <p id="2093">
    <s id="2093:1">དེ་ན་དེ་བཞིན་གཤེགས་པ་རིན་ཆེན་མངོན་པར་འཕགས་པའི་རྒྱལ་པོ་ཞེས་བྱ་<ref folio="F.79.b"/>བ་བཞུགས་ཏེ་</s>
    <s id="2093:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2094">
    <s id="2094:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་ལྷུན་པོ་ཞེས་བྱ་བ་བཏང་ངོ་། །</s>
  </p>
  <p id="2095">
    <s id="2095:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ནས་མཚན་ཞེས་བྱ་བ་ཡོད་དེ། </s>
  </p>
  <p id="2096">
    <s id="2096:1">དེ་ན་དེ་བཞིན་གཤེགས་པ་སེམས་ཅན་ཀུན་གྱི་སེམས་ཀྱི་མོས་པའི་ཡེ་ཤེས་མཐོང་བ་ཞེས་བྱ་བ་བཞུགས་ཏེ་</s>
    <s id="2096:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2097">
    <s id="2097:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དེད་དཔོན་ཆེན་པོ་ཞེས་བྱ་བ་བཏང་ངོ་། །</s>
  </p>
  <p id="2098">
    <s id="2098:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཚན་མ་མེད་པ་ཞེས་བྱ་བ་ཡོད་དེ། </s>
  </p>
  <p id="2099">
    <s id="2099:1">དེ་ན་དེ་བཞིན་གཤེགས་པ་མཚན་མ་མེད་པའི་ང་རོ་ཞེས་བྱ་བ་བཞུགས་ཏེ་</s>
    <s id="2099:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2100">
    <s id="2100:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཆོས་ཐམས་ཅད་དབེན་པར་གནས་པ་ཞེས་བྱ་བ་བཏང་ངོ་། །</s>
  </p>
  <p id="2101">
    <s id="2101:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སངས་རྒྱས་མེ་ཏོག་བརྒྱན་ཅེས་བྱ་བ་ཡོད་དེ། </s>
  </p>
  <p id="2102">
    <s id="2102:1">དེ་ན་དེ་བཞིན་གཤེགས་པ་ཡེ་ཤེས་སྦས་པའི་དཔལ་ཞེས་བྱ་བ་བཞུགས་ཏེ་</s>
    <s id="2102:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2103">
    <s id="2103:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་འོད་ཟེར་ཞེས་བྱ་བ་བཏང་ངོ་། །</s>
  </p>
  <p id="2104">
    <s id="2104:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་རྒྱས་པ་ཞེས་བྱ་བ་ཡོད་དེ། </s>
  </p>
  <p id="2105">
    <s id="2105:1">དེ་ན་དེ་བཞིན་གཤེགས་པ་ཐོགས་པ་མེད་པའི་དབྱངས་ཀྱི་ང་རོ་ཞེས་བྱ་བ་བཞུགས་ཏེ་</s>
    <s id="2105:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2106">
    <s id="2106:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་བཟངས་ཞེས་བྱ་བ་བཏང་ངོ་། །</s>
  </p>
  <p id="2107">
    <s id="2107:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བརྟན་པོ་ཞེས་བྱ་བ་ཡོད་དེ། </s>
  </p>
  <p id="2108">
    <s id="2108:1">དེ་ན་དེ་བཞིན་གཤེགས་པ་མིག་གཡོ་རྣམ་པར་གནོན་ཅེས་བྱ་བ་བཞུགས་ཏེ་</s>
    <s id="2108:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2109">
    <s id="2109:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལེགས་པའི་བློ་ཞེས་བྱ་བ་བཏང་ངོ་། །</s>
  </p>
  <p id="2110">
    <s id="2110:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བརྟན་པ་ཞེས་བྱ་བ་ཡོད་དེ། </s>
  </p>
  <p id="2111">
    <s id="2111:1">དེ་ན་དེ་བཞིན་གཤེགས་པ་འོད་སྲུང་ཞེས་བྱ་བ་བཞུགས་ཏེ་</s>
    <s id="2111:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2112">
    <s id="2112:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྐར་མའི་སྒྲོན་མ་ཞེས་བྱ་བ་བཏང་ངོ་། །</s>
  </p>
  <p id="2113">
    <s id="2113:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་<ref folio="F.80.a"/>མའི་གདུགས་ཞེས་བྱ་བ་ཡོད་དེ། </s>
  </p>
  <p id="2114">
    <s id="2114:1">དེ་ན་དེ་བཞིན་གཤེགས་པ་དམིགས་པ་ཀུན་གྱི་ཁྱུ་མཆོག་སྟོན་ཅེས་བྱ་བ་བཞུགས་ཏེ་</s>
    <s id="2114:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2115">
    <s id="2115:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྣ་བའི་མེ་ཏོག་ཅེས་བྱ་བ་བཏང་ངོ་། །</s>
  </p>
  <p id="2116">
    <s id="2116:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེན་པ་ཞེས་བྱ་བ་ཡོད་དེ། </s>
  </p>
  <p id="2117">
    <s id="2117:1">དེ་ན་དེ་བཞིན་གཤེགས་པ་དོན་གྲུབ་ཅེས་བྱ་བ་བཞུགས་ཏེ་</s>
    <s id="2117:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2118">
    <s id="2118:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བདེན་པ་མཐོང་བ་ཞེས་བྱ་བ་བཏང་ངོ་། །</s>
  </p>
  <p id="2119">
    <s id="2119:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟླ་བ་ཅན་ཞེས་བྱ་བ་ཡོད་དེ། </s>
  </p>
  <p id="2120">
    <s id="2120:1">དེ་ན་དེ་བཞིན་གཤེགས་པ་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2120:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2121">
    <s id="2121:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཀུན་དགའ་བོ་ཞེས་བྱ་བ་བཏང་ངོ་། །</s>
  </p>
  <p id="2122">
    <s id="2122:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གནོད་པ་མེད་པ་ཞེས་བྱ་བ་ཡོད་དེ། </s>
  </p>
  <p id="2123">
    <s id="2123:1">དེ་ན་དེ་བཞིན་གཤེགས་པ་སྙན་པ་ཞེས་བྱ་བ་བཞུགས་ཏེ། </s>
  </p>
  <p id="2124">
    <s id="2124:1">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2125">
    <s id="2125:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེ་ཏོག་དཔལ་ཞེས་བྱ་བ་བཏང་ངོ་། །</s>
  </p>
  <p id="2126">
    <s id="2126:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མངོན་པར་དགའ་བ་ཞེས་བྱ་བ་ཡོད་དེ། </s>
  </p>
  <p id="2127">
    <s id="2127:1">དེ་ན་དེ་བཞིན་གཤེགས་པ་ཐམས་ཅད་ཡོད་པས་རྒྱགས་པ་ཡང་དག་བཅོམ་ཞེས་བྱ་བ་བཞུགས་ཏེ་</s>
    <s id="2127:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2128">
    <s id="2128:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྒྱལ་པོའི་ཁྱུ་མཆོག་ཅེས་བྱ་བ་བཏང་ངོ་། །</s>
  </p>
  <p id="2129">
    <s id="2129:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྡུལ་མེད་ཅེས་བྱ་བ་ཡོད་དེ། </s>
  </p>
  <p id="2130">
    <s id="2130:1">དེ་ན་དེ་བཞིན་གཤེགས་པ་ཡེ་ཤེས་ཀྱི་དཔལ་ཞེས་བྱ་བ་བཞུགས་ཏེ་</s>
    <s id="2130:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2131">
    <s id="2131:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེ་ཏོག་ཀུན་ཏུ་བལྟས་ཞེས་བྱ་བ་བཏང་ངོ་། །</s>
  </p>
  <p id="2132">
    <s id="2132:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་སྣ་ཚོགས་ཞེས་བྱ་བ་ཡོད་དེ། </s>
  </p>
  <p id="2133">
    <s id="2133:1">དེ་ན་དེ་བཞིན་གཤེགས་པ་རྒྱུ་སྐར་གྱི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2133:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2134">
    <s id="2134:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རྣམ་<ref folio="F.80.b"/>པར་འབྱེད་ཅེས་བྱ་བ་བཏང་ངོ་། །</s>
  </p>
  <p id="2135">
    <s id="2135:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤིན་ཏུ་ཡངས་པ་ཞེས་བྱ་བ་ཡོད་དེ། </s>
  </p>
  <p id="2136">
    <s id="2136:1">དེ་ན་དེ་བཞིན་གཤེགས་པ་བདུད་རྩིའི་ཏོག་ཅེས་བྱ་བ་བཞུགས་ཏེ་</s>
    <s id="2136:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2137">
    <s id="2137:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་ཏོག་ཅེས་བྱ་བ་བཏང་ངོ་། །</s>
  </p>
  <p id="2138">
    <s id="2138:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འཇིགས་མེད་ཅེས་བྱ་བ་ཡོད་དེ། </s>
  </p>
  <p id="2139">
    <s id="2139:1">དེ་ན་དེ་བཞིན་གཤེགས་པ་ཙན་དན་ཞེས་བྱ་བ་བཞུགས་ཏེ་</s>
    <s id="2139:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2140">
    <s id="2140:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བཟང་པོའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2141">
    <s id="2141:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དྲ་བ་ཅན་ཞེས་བྱ་བ་ཡོད་དེ། </s>
  </p>
  <p id="2142">
    <s id="2142:1">དེ་ན་དེ་བཞིན་གཤེགས་པ་དྲ་བ་ཅན་གྱི་འོད་ཅེས་བྱ་བ་བཞུགས་ཏེ་</s>
    <s id="2142:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2143">
    <s id="2143:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འོད་གསལ་ཞེས་བྱ་བ་བཏང་ངོ་། །</s>
  </p>
  <p id="2144">
    <s id="2144:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འོད་ཅེས་བྱ་བ་ཡོད་དེ། </s>
  </p>
  <p id="2145">
    <s id="2145:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཚངས་པའི་ང་རོ་ཞེས་བྱ་བ་བཞུགས་ཏེ་</s>
    <s id="2145:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2146">
    <s id="2146:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚངས་པའི་དབྱངས་ཞེས་བྱ་བ་བཏང་ངོ་། །</s>
  </p>
  <p id="2147">
    <s id="2147:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་མངོན་པར་བགྲོད་པ་ཞེས་བྱ་བ་ཡོད་དེ། </s>
  </p>
  <p id="2148">
    <s id="2148:1">དེ་ན་དེ་བཞིན་གཤེགས་པ་བདུད་རྩི་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2148:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2149">
    <s id="2149:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བདུད་རྩིའི་དབྱངས་ཞེས་བྱ་བ་བཏང་ངོ་། །</s>
  </p>
  <p id="2150">
    <s id="2150:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་དམིགས་པ་མེད་ཅེས་བྱ་བ་ཡོད་དེ། </s>
  </p>
  <p id="2151">
    <s id="2151:1">དེ་ན་དེ་བཞིན་གཤེགས་པ་དམིགས་པ་ཀུན་ལ་དགྱེས་པར་མཛད་ཅེས་བྱ་བ་བཞུགས་ཏེ་</s>
    <s id="2151:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2152">
    <s id="2152:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཐོགས་པ་མེད་པའི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2153">
    <s id="2153:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་བསྒྲགས་ཞེས་བྱ་བ་ཡོད་དེ། </s>
  </p>
  <p id="2154">
    <s id="2154:1">དེ་ན་དེ་བཞིན་གཤེགས་པ་སེམས་ཅན་ཐམས་ཅད་<ref folio="F.81.a"/>ཀྱིས་མི་ཤིགས་པའི་གོ་ཆ་ཞེས་བྱ་བ་བཞུགས་ཏེ་</s>
    <s id="2154:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2155">
    <s id="2155:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཐོགས་པ་མེད་པའི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2156">
    <s id="2156:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་བཟོད་ལྡན་ཞེས་བྱ་བ་ཡོད་དེ། </s>
  </p>
  <p id="2157">
    <s id="2157:1">དེ་ན་དེ་བཞིན་གཤེགས་པ་རྣམ་པར་འཕྲུལ་པ་མཐའ་ཡས་ཞེས་བྱ་བ་བཞུགས་ཏེ་</s>
    <s id="2157:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2158">
    <s id="2158:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤོབས་པ་མི་ཆོད་པ་ཞེས་བྱ་བ་བཏང་ངོ་། །</s>
  </p>
  <p id="2159">
    <s id="2159:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ཏུ་མཐོང་ཞེས་བྱ་བ་ཡོད་དེ། </s>
  </p>
  <p id="2160">
    <s id="2160:1">དེ་ན་དེ་བཞིན་གཤེགས་པ་ཆོས་ཐམས་ཅད་གཟིགས་པ་ཞེས་བྱ་བ་བཞུགས་ཏེ་</s>
    <s id="2160:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2161">
    <s id="2161:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཚན་མ་མེད་པའི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2162">
    <s id="2162:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ཏུ་བལྟ་བ་ཞེས་བྱ་བ་ཡོད་དེ། </s>
  </p>
  <p id="2163">
    <s id="2163:1">དེ་ན་དེ་བཞིན་གཤེགས་པ་ཆོས་ཐམས་ཅད་གཟིགས་ཞེས་བྱ་བ་བཞུགས་ཏེ་</s>
    <s id="2163:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2164">
    <s id="2164:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྣམ་པར་དག་པའི་མིག་ཅེས་བྱ་བ་བཏང་ངོ་། །</s>
  </p>
  <p id="2165">
    <s id="2165:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་ཐམས་ཅད་འབྱུང་ཞེས་བྱ་བ་ཡོད་དེ། </s>
  </p>
  <p id="2166">
    <s id="2166:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་འབྱུང་ཞེས་བྱ་བ་བཞུགས་ཏེ་</s>
    <s id="2166:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2167">
    <s id="2167:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་རྣམ་པར་དག་པ་ཞེས་བྱ་བ་བཏང་ངོ་། །</s>
  </p>
  <p id="2168">
    <s id="2168:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་རྡུལ་དང་བྲལ་བ་ཞེས་བྱ་བ་ཡོད་དེ། </s>
  </p>
  <p id="2169">
    <s id="2169:1">དེ་ན་དེ་བཞིན་གཤེགས་པ་ཡེ་ཤེས་འཕགས་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2169:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2170">
    <s id="2170:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འོད་ཀྱི་དཀྱིལ་འཁོར་ཅན་ཞེས་བྱ་བ་བཏང་ངོ་། །</s>
  </p>
  <p id="2171">
    <s id="2171:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཨུད་པ་ལས་རབ་ཏུ་ཁེབས་པ་ཞེས་བྱ་བ་ཡོད་དེ། </s>
  </p>
  <p id="2172">
    <s id="2172:1">དེ་ན་དེ་བཞིན་གཤེགས་པ་པད་མའི་མཆོག་ཅེས་བྱ་བ་<ref folio="F.81.b"/>བཞུགས་ཏེ་</s>
    <s id="2172:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2173">
    <s id="2173:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཨུད་པ་ལ་དམར་པོའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2174">
    <s id="2174:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མས་རབ་ཏུ་ཁེབས་པ་ཞེས་བྱ་བ་ཡོད་དེ། </s>
  </p>
  <p id="2175">
    <s id="2175:1">དེ་ན་དེ་བཞིན་གཤེགས་པ་ཕྱོགས་སུ་འཕགས་ཞེས་བྱ་བ་བཞུགས་ཏེ་</s>
    <s id="2175:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2176">
    <s id="2176:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕྱོགས་ཀྱི་ལྷུན་པོ་ཞེས་བྱ་བ་བཏང་ངོ་། །</s>
  </p>
  <p id="2177">
    <s id="2177:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་གིས་རབ་ཏུ་ཁེབས་པ་ཞེས་བྱ་བ་ཡོད་དེ། </s>
  </p>
  <p id="2178">
    <s id="2178:1">དེ་ན་དེ་བཞིན་གཤེགས་པ་མེ་ཏོག་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2178:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2179">
    <s id="2179:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡིད་གཉིས་ཐམས་ཅད་ཡང་དག་བཅོམ་ཞེས་བྱ་བ་བཏང་ངོ་། །</s>
  </p>
  <p id="2180">
    <s id="2180:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མར་མེ་ཞེས་བྱ་བ་ཡོད་དེ། </s>
  </p>
  <p id="2181">
    <s id="2181:1">དེ་ན་དེ་བཞིན་གཤེགས་པ་སེམས་ཅན་གྱི་སྙིང་པོ་ཞེས་བྱ་བ་བཞུགས་ཏེ་</s>
    <s id="2181:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2182">
    <s id="2182:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྲེད་མེད་ཀྱི་བུ་ཞེས་བྱ་བ་བཏང་ངོ་། །</s>
  </p>
  <p id="2183">
    <s id="2183:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འོད་བཟང་པོ་ཞེས་བྱ་བ་ཡོད་དེ། </s>
  </p>
  <p id="2184">
    <s id="2184:1">དེ་ན་དེ་བཞིན་གཤེགས་པ་ཡེ་ཤེས་ཀྱི་འོད་ཅེས་བྱ་བ་བཞུགས་ཏེ་</s>
    <s id="2184:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2185">
    <s id="2185:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བདེ་འབྱུང་ཞེས་བྱ་བ་བཏང་ངོ་། །</s>
  </p>
  <p id="2186">
    <s id="2186:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བའི་དཔལ་ཞེས་བྱ་བ་ཡོད་དེ། </s>
  </p>
  <p id="2187">
    <s id="2187:1">དེ་ན་དེ་བཞིན་གཤེགས་པ་ཡེ་ཤེས་ཀྱི་མེ་ཞེས་བྱ་བ་བཞུགས་ཏེ་</s>
    <s id="2187:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2188">
    <s id="2188:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཆོག་གི་ནོར་བུ་ཅན་ཞེས་བྱ་བ་བཏང་ངོ་། །</s>
  </p>
  <p id="2189">
    <s id="2189:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཅན་ཞེས་བྱ་བ་ཡོད་དེ། </s>
  </p>
  <p id="2190">
    <s id="2190:1">དེ་ན་དེ་བཞིན་གཤེགས་པ་མངལ་མེད་ཅེས་བྱ་བ་བཞུགས་ཏེ་</s>
    <s id="2190:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2191">
    <s id="2191:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཆོས་ཀྱི་དབང་ཕྱུག་ཅེས་བྱ་བ་བཏང་ངོ་། །</s>
  </p>
  <p id="2192">
    <s id="2192:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ངེས་འདྲེན་ཞེས་བྱ་བ་ཡོད་དེ། </s>
  </p>
  <p id="2193">
    <s id="2193:1"><ref folio="F.82.a"/>དེ་ན་དེ་བཞིན་གཤེགས་པ་སྨན་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2193:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2194">
    <s id="2194:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྨན་པའི་མཆོག་ཅེས་བྱ་བ་བཏང་ངོ་། །</s>
  </p>
  <p id="2195">
    <s id="2195:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཁ་དོག་མེད་ཅེས་བྱ་བ་ཡོད་དེ། </s>
  </p>
  <p id="2196">
    <s id="2196:1">དེ་ན་དེ་བཞིན་གཤེགས་པ་ཐ་དད་པ་མེད་པའི་གོ་ཆ་ཞེས་བྱ་བ་བཞུགས་ཏེ་</s>
    <s id="2196:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2197">
    <s id="2197:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཐ་མི་དད་པར་སྤྱོད་པ་ཞེས་བྱ་བ་བཏང་ངོ་། །</s>
  </p>
  <p id="2198">
    <s id="2198:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ཏུ་ཁ་དོག་ཅེས་བྱ་བ་ཡོད་དེ། </s>
  </p>
  <p id="2199">
    <s id="2199:1">དེ་ན་དེ་བཞིན་གཤེགས་པ་ཡེ་ཤེས་མཐའ་ཡས་གྲགས་པ་ཞེས་བྱ་བ་བཞུགས་ཏེ་</s>
    <s id="2199:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2200">
    <s id="2200:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡོན་ཏན་མཐའ་ཡས་འབྱུང་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="2201">
    <s id="2201:1">བཏང་ངོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="2202">
    <s id="2202:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཚོ་ཅན་ཞེས་བྱ་བ་ཡོད་དེ། </s>
  </p>
  <p id="2203">
    <s id="2203:1">དེ་ན་དེ་བཞིན་གཤེགས་པ་ཙན་དན་གྱི་བསུང་གི་དཔལ་ཞེས་བྱ་བ་བཞུགས་ཏེ་</s>
    <s id="2203:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2204">
    <s id="2204:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་སྤོས་ཀྱི་དཔལ་ཞེས་བྱ་བ་བཏང་ངོ་། །</s>
  </p>
  <p id="2205">
    <s id="2205:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དཔེ་མེད་དཔལ་ཞེས་བྱ་བ་ཡོད་དེ། </s>
  </p>
  <p id="2206">
    <s id="2206:1">དེ་ན་དེ་བཞིན་གཤེགས་པ་སངས་རྒྱས་དཔེ་མེད་མེ་ཏོག་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2206:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2207">
    <s id="2207:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡང་དག་འཕགས་ཞེས་བྱ་བ་བཏང་ངོ་། །</s>
  </p>
  <p id="2208">
    <s id="2208:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་ལྡན་ཞེས་བྱ་བ་ཡོད་དེ། </s>
  </p>
  <p id="2209">
    <s id="2209:1">དེ་ན་དེ་བཞིན་གཤེགས་པ་ཤིན་ཏུ་རབ་ཏུ་གནས་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2209:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2210">
    <s id="2210:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྡོམ་པ་ལ་རབ་ཏུ་གནས་པ་ཞེས་བྱ་བ་བཏང་ངོ་། །</s>
  </p>
  <p id="2211">
    <s id="2211:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཕྱོགས་ཅན་ཞེས་བྱ་བ་ཡོད་དེ། </s>
  </p>
  <p id="2212">
    <s id="2212:1">དེ་ན་དེ་བཞིན་གཤེགས་པ་ཟླ་བ་འཕགས་པའི་<ref folio="F.82.b"/>འོད་ཟེར་ཅེས་བྱ་བ་བཞུགས་ཏེ་</s>
    <s id="2212:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2213">
    <s id="2213:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཟླ་བ་ཞེས་བྱ་བ་བཏང་ངོ་།། །།</s>
  </p>
  <p id="2214">
    <s id="2214:1">བམ་པོ་བདུན་པ། </s>
    <s id="2214:2">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྒྱ་མཚོ་ཞེས་བྱ་བ་ཡོད་དེ། </s>
  </p>
  <p id="2215">
    <s id="2215:1">དེ་ན་དེ་བཞིན་གཤེགས་པ་ཁ་ལོ་སྒྱུར་བ་ཞེས་བྱ་བ་བཞུགས་ཏེ་</s>
    <s id="2215:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2216">
    <s id="2216:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མྱ་ངན་མེད་པའི་བློ་གྲོས་ཞེས་བྱ་བ་བཏང་ངོ་། །</s>
  </p>
  <p id="2217">
    <s id="2217:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མངོན་པར་དགའ་བ་ཞེས་བྱ་བ་ཡོད་དེ། </s>
  </p>
  <p id="2218">
    <s id="2218:1">དེ་ན་དེ་བཞིན་གཤེགས་པ་ལུས་མཛད་ཅེས་བྱ་བ་བཞུགས་ཏེ་</s>
    <s id="2218:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2219">
    <s id="2219:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བྲག་ཅེས་བྱ་བ་བཏང་ངོ་། །</s>
  </p>
  <p id="2220">
    <s id="2220:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བའི་སྤོས་ཞེས་བྱ་བ་ཡོད་དེ། </s>
  </p>
  <p id="2221">
    <s id="2221:1">དེ་ན་དེ་བཞིན་གཤེགས་པ་སྐྱོ་མེད་འགྱུར་བར་མཛད་ཅེས་བྱ་བ་བཞུགས་ཏེ་</s>
    <s id="2221:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2222">
    <s id="2222:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡོངས་བསྒྲགས་ཉོན་མོངས་ཡང་དག་བཅོམ་ཞེས་བྱ་བ་བཏང་ངོ་། །</s>
  </p>
  <p id="2223">
    <s id="2223:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་ཀུན་ལ་རབ་ཏུ་གནས་ཞེས་བྱ་བ་ཡོད་དེ། </s>
  </p>
  <p id="2224">
    <s id="2224:1">དེ་ན་དེ་བཞིན་གཤེགས་པ་སྙན་པའི་བཤེས་གཉེན་ཞེས་བྱ་བ་བཞུགས་ཏེ་</s>
    <s id="2224:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2225">
    <s id="2225:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྒྱལ་བའི་བཤེས་གཉེན་ཞེས་བྱ་བ་བླ་ན་</s>
  </p>
  <p id="2226">
    <s id="2226:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས་བཏང་ངོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="2227">
    <s id="2227:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཕུན་སུམ་ཚོགས་པ་ཀུན་ལ་རབ་ཏུ་གནས་ཞེས་བྱ་བ་ཡོད་དེ། </s>
  </p>
  <p id="2228">
    <s id="2228:1">དེ་ན་དེ་བཞིན་གཤེགས་པ་སྙན་པའི་ང་རོ་ཞེས་བྱ་བ་བཞུགས་ཏེ་</s>
    <s id="2228:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2229">
    <s id="2229:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཆོས་འཕགས་ཞེས་བྱ་བ་བཏང་ངོ་། །</s>
  </p>
  <p id="2230">
    <s id="2230:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མྱ་ངན་མེད་པའི་བློ་གྲོས་ཞེས་བྱ་བ་ཡོད་དེ། </s>
  </p>
  <p id="2231">
    <s id="2231:1">དེ་ན་དེ་བཞིན་གཤེགས་པ་མྱ་ངན་བྲལ་ཞེས་བྱ་བ་བཞུགས་ཏེ་</s>
    <s id="2231:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2232">
    <s id="2232:1"><ref folio="F.83.a"/>བཅོམ་ལྡན་འདས་དེས་བྱང་ཆུབ་སེམས་དཔའ་རིན་ཆེན་མེ་ཞེས་བྱ་བ་བླ་ན་</s>
  </p>
  <p id="2233">
    <s id="2233:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས་བཏང་ངོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="2234">
    <s id="2234:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྙན་པ་ཞེས་བྱ་བ་ཡོད་དེ། </s>
  </p>
  <p id="2235">
    <s id="2235:1">དེ་ན་དེ་བཞིན་གཤེགས་པ་པད་མ་མངོན་པར་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="2235:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2236">
    <s id="2236:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེ་ཏོག་རྒྱལ་པོ་ཞེས་བྱ་བ་བཏང་ངོ་། །</s>
  </p>
  <p id="2237">
    <s id="2237:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་ཀུན་ཏུ་བཀྲམ་ཞེས་བྱ་བ་ཡོད་དེ། </s>
  </p>
  <p id="2238">
    <s id="2238:1">དེ་ན་དེ་བཞིན་གཤེགས་པ་མེ་ཏོག་རབ་ཏུ་གཏོར་བའི་ཏོག་ཅེས་བྱ་བ་བཞུགས་ཏེ་</s>
    <s id="2238:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2239">
    <s id="2239:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤོས་ཀྱི་དཔལ་ཞེས་བྱ་བ་བཏང་ངོ་། །</s>
  </p>
  <p id="2240">
    <s id="2240:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྣམ་པར་བསྒྲགས་པ་ཞེས་བྱ་བ་ཡོད་དེ། </s>
  </p>
  <p id="2241">
    <s id="2241:1">དེ་ན་དེ་བཞིན་གཤེགས་པ་ཀུན་ནས་སྤོས་ཀྱི་འོད་ཟེར་ཞེས་བྱ་བ་བཞུགས་ཏེ་</s>
    <s id="2241:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2242">
    <s id="2242:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ངེས་འབྱུང་ཞེས་བྱ་བ་བཏང་ངོ་། །</s>
  </p>
  <p id="2243">
    <s id="2243:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་ཕྱོགས་ལྡན་ཞེས་བྱ་བ་ཡོད་དེ། </s>
  </p>
  <p id="2244">
    <s id="2244:1">དེ་ན་དེ་བཞིན་གཤེགས་པ་སྤྱན་བཏུད་ཅེས་བྱ་བ་བཞུགས་ཏེ་</s>
    <s id="2244:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2245">
    <s id="2245:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྨོན་ལམ་ཆེན་པོ་ཞེས་བྱ་བ་བཏང་ངོ་། །</s>
  </p>
  <p id="2246">
    <s id="2246:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འོད་འཕྲོ་ཅན་ཞེས་བྱ་བ་ཡོད་དེ། </s>
  </p>
  <p id="2247">
    <s id="2247:1">དེ་ན་དེ་བཞིན་གཤེགས་པ་འོད་བཏང་ཞེས་བྱ་བ་བཞུགས་ཏེ་</s>
    <s id="2247:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2248">
    <s id="2248:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྦྱིན་བསྲེགས་བྱས་པའི་འོད་ཅེས་བྱ་བ་བཏང་ངོ་། །</s>
  </p>
  <p id="2249">
    <s id="2249:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འོད་ཅེས་བྱ་བ་ཡོད་དེ། </s>
  </p>
  <p id="2250">
    <s id="2250:1">དེ་ན་དེ་བཞིན་གཤེགས་པ་འོད་ལྷུན་པོ་ཞེས་བྱ་བ་བཞུགས་ཏེ་</s>
    <s id="2250:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2251">
    <s id="2251:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རི་རབ་ལྟ་བུ་ཞེས་བྱ་བ་བཏང་ངོ་། །</s>
  </p>
  <p id="2252">
    <s id="2252:1">དེའི་ཡང་འདབ་ཆགས་<ref folio="F.83.b"/>ན་འཇིག་རྟེན་གྱི་ཁམས་རིན་པོ་ཆེའི་འོད་ཅེས་བྱ་བ་ཡོད་དེ། </s>
  </p>
  <p id="2253">
    <s id="2253:1">དེ་ན་དེ་བཞིན་གཤེགས་པ་རིན་ཆེན་སྣང་ཞེས་བྱ་བ་བཞུགས་ཏེ་</s>
    <s id="2253:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2254">
    <s id="2254:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་བྱིན་ཞེས་བྱ་བ་བཏང་ངོ་། །</s>
  </p>
  <p id="2255">
    <s id="2255:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་བདུག་སྤོས་བདུགས་ཞེས་བྱ་བ་ཡོད་དེ། </s>
  </p>
  <p id="2256">
    <s id="2256:1">དེ་ན་དེ་བཞིན་གཤེགས་པ་མཚན་གཉིས་གཙུག་ཏོར་ཅན་ཞེས་བྱ་བ་བཞུགས་ཏེ་</s>
    <s id="2256:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2257">
    <s id="2257:1">བཅོམ་ལྡན་འདས་དེས་བྱང་ཆུབ་སེམས་དཔའ་མཚན་གཉིས་འོད་ཅེས་བྱ་བ་བླ་ན་</s>
  </p>
  <p id="2258">
    <s id="2258:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས་བཏང་ངོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="2259">
    <s id="2259:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྲིད་པ་ཞེས་བྱ་བ་ཡོད་དེ། </s>
  </p>
  <p id="2260">
    <s id="2260:1">དེ་ན་དེ་བཞིན་གཤེགས་པ་འཇིག་རྟེན་གསུམ་གྱི་ཁྱུ་མཆོག་རྣམ་པར་གནོན་ཅེས་བྱ་བ་བཞུགས་ཏེ་</s>
    <s id="2260:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2261">
    <s id="2261:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྲིད་པ་གསུམ་ཞེས་བྱ་བ་བཏང་ངོ་། །</s>
  </p>
  <p id="2262">
    <s id="2262:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མངོན་པར་དགའ་བ་ཞེས་བྱ་བ་ཡོད་དེ། </s>
  </p>
  <p id="2263">
    <s id="2263:1">དེ་ན་དེ་བཞིན་གཤེགས་པ་འོད་ཀྱི་དཀྱིལ་འཁོར་ཅན་ཞེས་བྱ་བ་བཞུགས་ཏེ་</s>
    <s id="2263:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2264">
    <s id="2264:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མི་འཇིགས་སྦྱིན་ཞེས་བྱ་བ་བཏང་ངོ་། །</s>
  </p>
  <p id="2265">
    <s id="2265:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་དམིགས་པ་ཞེས་བྱ་བ་ཡོད་དེ། </s>
  </p>
  <p id="2266">
    <s id="2266:1">དེ་ན་དེ་བཞིན་གཤེགས་པ་ནམ་མཁའི་རིགས་ཀྱི་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2266:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2267">
    <s id="2267:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལག་པ་ཅན་ཞེས་བྱ་བ་བཏང་ངོ་། །</s>
  </p>
  <p id="2268">
    <s id="2268:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བའི་རྒྱལ་པོ་ཞེས་བྱ་བ་ཡོད་དེ། </s>
  </p>
  <p id="2269">
    <s id="2269:1">དེ་ན་དེ་བཞིན་གཤེགས་པ་ཟད་མི་ཤེས་པའི་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2269:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2270">
    <s id="2270:1">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེས་བྱང་ཆུབ་སེམས་དཔའ་འབྱུང་བའི་དཔལ་ཞེས་བྱ་བ་བླ་ན་</s>
  </p>
  <p id="2271">
    <s id="2271:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་<ref folio="F.84.a"/>ཏོ་ཞེས་བྱ་བ་ནས་བཏང་ངོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="2272">
    <s id="2272:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ཏུ་ཡོངས་སུ་སྤངས་ཞེས་བྱ་བ་ཡོད་དེ། </s>
  </p>
  <p id="2273">
    <s id="2273:1">དེ་ན་དེ་བཞིན་གཤེགས་པ་རྔ་སྒྲ་ཞེས་བྱ་བ་བཞུགས་ཏེ་</s>
    <s id="2273:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2274">
    <s id="2274:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤོས་རབ་གཏོང་ཞེས་བྱ་བ་བཏང་ངོ་། །</s>
  </p>
  <p id="2275">
    <s id="2275:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཞེས་བྱ་བ་ཡོད་དེ། </s>
  </p>
  <p id="2276">
    <s id="2276:1">དེ་ན་དེ་བཞིན་གཤེགས་པ་ཀུན་ཏུ་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2276:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2277">
    <s id="2277:1">བཅོམ་ལྡན་འདས་དེས་བྱང་ཆུབ་སེམས་དཔའ་ཡུལ་ལ་མི་གནས་པ་ཞེས་བྱ་བ་བཏང་ངོ་། །</s>
  </p>
  <p id="2278">
    <s id="2278:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྒྲ་རྣམ་པར་བསྒྲགས་ཞེས་བྱ་བ་ཡོད་དེ། </s>
  </p>
  <p id="2279">
    <s id="2279:1">དེ་ན་དེ་བཞིན་གཤེགས་པ་ཡེ་ཤེས་རྣམ་པར་བསྒྲགས་ཞེས་བྱ་བ་བཞུགས་ཏེ་</s>
    <s id="2279:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2280">
    <s id="2280:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཆོག་གི་ཚོགས་ཅན་ཞེས་བྱ་བ་བཏང་ངོ་། །</s>
  </p>
  <p id="2281">
    <s id="2281:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྒྲོན་མའི་དཀྱིལ་འཁོར་ཞེས་བྱ་བ་ཡོད་དེ། </s>
  </p>
  <p id="2282">
    <s id="2282:1">དེ་ན་དེ་བཞིན་གཤེགས་པ་ཤིན་ཏུ་རབ་ཏུ་གནས་ཞེས་བྱ་བ་བཞུགས་ཏེ་</s>
    <s id="2282:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2283">
    <s id="2283:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་པ་ར་ཛཱ་ན་ཞེས་བྱ་བ་བཏང་ངོ་། །</s>
  </p>
  <p id="2284">
    <s id="2284:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བཀོད་པ་གཅིག་པ་ཞེས་བྱ་བ་ཡོད་དེ། </s>
  </p>
  <p id="2285">
    <s id="2285:1">དེ་ན་དེ་བཞིན་གཤེགས་པ་སངས་རྒྱས་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2285:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2286">
    <s id="2286:1">བཅོམ་ལྡན་འདས་དེས་བྱང་ཆུབ་སེམས་དཔའ་བློ་གྲོས་དཔེ་མེད་ཅེས་བྱ་བ་བཏང་ངོ་། །</s>
  </p>
  <p id="2287">
    <s id="2287:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རབ་ཏུ་དགའ་བྱེད་ཅེས་བྱ་བ་ཡོད་དེ། </s>
  </p>
  <p id="2288">
    <s id="2288:1">དེ་ན་དེ་བཞིན་གཤེགས་པ་ཡོན་ཏན་ཀུན་གྱི་འབྱུང་གནས་ཞེས་བྱ་བ་བཞུགས་ཏེ་</s>
    <s id="2288:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2289">
    <s id="2289:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཚན་མ་མེད་པའི་མཚན་ཉིད་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2290">
    <s id="2290:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། </s>
  </p>
  <p id="2291">
    <s id="2291:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་རིན་ཆེན་ལྡན་ཞེས་བྱ་བ་བཞུགས་<ref folio="F.84.b"/>ཏེ་</s>
    <s id="2291:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2292">
    <s id="2292:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་ཡང་དག་བརྟགས་ཀྱི་སྤྱོད་པ་ཞེས་བྱ་བ་བཏང་ངོ་། །</s>
  </p>
  <p id="2293">
    <s id="2293:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྒྱུ་སྐར་གྱི་ཕྲེང་བ་ཞེས་བྱ་བ་ཡོད་དེ། </s>
  </p>
  <p id="2294">
    <s id="2294:1">དེ་ན་དེ་བཞིན་གཤེགས་པ་ཡེ་ཤེས་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="2294:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2295">
    <s id="2295:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྒྲོགས་པ་ཞེས་བྱ་བ་བཏང་ངོ་། །</s>
  </p>
  <p id="2296">
    <s id="2296:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གདུགས་ཀྱི་ཕྲེང་བ་བཀོད་པ་ཞེས་བྱ་བ་ཡོད་དེ། </s>
  </p>
  <p id="2297">
    <s id="2297:1">དེ་ན་དེ་བཞིན་གཤེགས་པ་ཡེ་ཤེས་འཕགས་པའི་འོད་ཀྱི་གཟི་བརྗིད་དཔལ་ཞེས་བྱ་བ་བཞུགས་ཏེ་</s>
    <s id="2297:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2298">
    <s id="2298:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལེགས་བྱིན་ཞེས་བྱ་བ་བཏང་ངོ་། །</s>
  </p>
  <p id="2299">
    <s id="2299:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མ་ཞེས་བྱ་བ་ཡོད་དེ། </s>
  </p>
  <p id="2300">
    <s id="2300:1">དེ་ན་དེ་བཞིན་གཤེགས་པ་པད་མ་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2300:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2301">
    <s id="2301:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སངས་རྒྱས་ཆོས་འབྱུང་ཞེས་བྱ་བ་བཏང་ངོ་། །</s>
  </p>
  <p id="2302">
    <s id="2302:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་ཅན་ཞེས་བྱ་བ་ཡོད་དེ། </s>
  </p>
  <p id="2303">
    <s id="2303:1">དེ་ན་དེ་བཞིན་གཤེགས་པ་སྤོས་རབ་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2303:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2304">
    <s id="2304:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་དལ་བ་འགྱུར་བྱེད་ཅེས་བྱ་བ་བཏང་ངོ་། །</s>
  </p>
  <p id="2305">
    <s id="2305:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུ་མུ་དས་རབ་ཏུ་ཁེབས་ཞེས་བྱ་བ་ཡོད་དེ། </s>
  </p>
  <p id="2306">
    <s id="2306:1">དེ་ན་དེ་བཞིན་གཤེགས་པ་ཟླ་བ་ཏོག་གི་འོད་ཟེར་ཅེས་བྱ་བ་བཞུགས་ཏེ་</s>
    <s id="2306:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2307">
    <s id="2307:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རི་རབ་བྱིན་ཞེས་བྱ་བ་བཏང་ངོ་། །</s>
  </p>
  <p id="2308">
    <s id="2308:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡངས་པ་ཞེས་བྱ་བ་ཡོད་དེ། </s>
  </p>
  <p id="2309">
    <s id="2309:1">དེ་ན་དེ་བཞིན་གཤེགས་པ་སྤོས་ཀྱི་གླང་པོ་ཆེ་ཞེས་བྱ་བ་བཞུགས་ཏེ་</s>
    <s id="2309:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2310">
    <s id="2310:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མི་འཁྲུགས་པ་ཞེས་བྱ་བ་བཏང་ངོ་། །</s>
  </p>
  <p id="2311">
    <s id="2311:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཆོག་ཅེས་<ref folio="F.85.a"/>བྱ་བ་ཡོད་དེ། </s>
  </p>
  <p id="2312">
    <s id="2312:1">དེ་ན་དེ་བཞིན་གཤེགས་པ་བདུད་རྩིའི་འོད་ཅེས་བྱ་བ་བཞུགས་ཏེ་</s>
    <s id="2312:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2313">
    <s id="2313:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བདུད་རྩིའི་སྒྲ་ཞེས་བྱ་བ་བཏང་ངོ་། །</s>
  </p>
  <p id="2314">
    <s id="2314:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ལྡན་ཞེས་བྱ་བ་ཡོད་དེ། </s>
  </p>
  <p id="2315">
    <s id="2315:1">དེ་ན་དེ་བཞིན་གཤེགས་པ་པད་མ་བརྩེགས་པ་ཞེས་བྱ་བ་བཞུགས་ཏེ་</s>
    <s id="2315:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2316">
    <s id="2316:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེ་ཏོག་ཅེས་བྱ་བ་བཏང་ངོ་། །</s>
  </p>
  <p id="2317">
    <s id="2317:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་ཅན་ཞེས་བྱ་བ་ཡོད་དེ། </s>
  </p>
  <p id="2318">
    <s id="2318:1">དེ་ན་དེ་བཞིན་གཤེགས་པ་པད་མ་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2318:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2319">
    <s id="2319:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྱི་བོས་བྱིན་ཞེས་བྱ་བ་བཏང་ངོ་། །</s>
  </p>
  <p id="2320">
    <s id="2320:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཙམ་པ་ཀ་དང་ལྡན་པ་ཞེས་བྱ་བ་ཡོད་དེ། </s>
  </p>
  <p id="2321">
    <s id="2321:1">དེ་ན་དེ་བཞིན་གཤེགས་པ་ཙན་དན་དཔལ་ཞེས་བྱ་བ་བཞུགས་ཏེ་</s>
    <s id="2321:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2322">
    <s id="2322:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་བཟངས་ཞེས་བྱ་བ་བཏང་ངོ་། །</s>
  </p>
  <p id="2323">
    <s id="2323:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་སྙིང་པོ་ཞེས་བྱ་བ་ཡོད་དེ། </s>
  </p>
  <p id="2324">
    <s id="2324:1">དེ་ན་དེ་བཞིན་གཤེགས་པ་རིན་ཆེན་བརྩེགས་ཞེས་བྱ་བ་བཞུགས་ཏེ་</s>
    <s id="2324:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2325">
    <s id="2325:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་མཐོང་ཞེས་བྱ་བ་བཏང་ངོ་། །</s>
  </p>
  <p id="2326">
    <s id="2326:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཛངས་པ་ཞེས་བྱ་བ་ཡོད་དེ། </s>
  </p>
  <p id="2327">
    <s id="2327:1">དེ་ན་དེ་བཞིན་གཤེགས་པ་མཛངས་མཆོག་ཅེས་བྱ་བ་བཞུགས་ཏེ་</s>
    <s id="2327:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2328">
    <s id="2328:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་སངས་རྒྱས་ཞེས་བྱ་བ་བཏང་ངོ་། །</s>
  </p>
  <p id="2329">
    <s id="2329:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་མཆོག་ཅེས་བྱ་བ་ཡོད་དེ། </s>
  </p>
  <p id="2330">
    <s id="2330:1">དེ་ན་དེ་བཞིན་གཤེགས་པ་བདེ་མཛད་ཅེས་བྱ་བ་བཞུགས་ཏེ་</s>
    <s id="2330:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2331">
    <s id="2331:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བདེ་བའི་རྒྱལ་པོ་ཞེས་བྱ་བ་བཏང་ངོ་། །</s>
  </p>
  <p id="2332">
    <s id="2332:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རབ་གནས་ཞེས་བྱ་བ་ཡོད་<ref folio="F.85.b"/>དེ། </s>
  </p>
  <p id="2333">
    <s id="2333:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2333:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2334">
    <s id="2334:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་གནས་ཞེས་བྱ་བ་བཏང་ངོ་། །</s>
  </p>
  <p id="2335">
    <s id="2335:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འོད་ཅེས་བྱ་བ་ཡོད་དེ་</s>
    <s id="2335:2">དེ་ན་དེ་བཞིན་གཤེགས་པ་འོད་ཀྱི་ཏོག་ཅེས་བྱ་བ་བཞུགས་ཏེ་</s>
    <s id="2335:3">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2336">
    <s id="2336:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཀུན་ཏུ་འོད་ཅེས་བྱ་བ་བཏང་ངོ་། །</s>
  </p>
  <p id="2337">
    <s id="2337:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བའི་སྤོས་ཞེས་བྱ་བ་ཡོད་དེ། </s>
  </p>
  <p id="2338">
    <s id="2338:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་འབྱུང་གནས་ཞེས་བྱ་བ་བཞུགས་ཏེ་</s>
    <s id="2338:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2339">
    <s id="2339:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡོན་ཏན་འབྱུང་ཞེས་བྱ་བ་བཏང་ངོ་། །</s>
  </p>
  <p id="2340">
    <s id="2340:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བལྟ་ན་སྡུག་ཅེས་བྱ་བ་ཡོད་དེ། </s>
  </p>
  <p id="2341">
    <s id="2341:1">དེ་ན་དེ་བཞིན་གཤེགས་པ་ཡོན་ཏན་ཐམས་ཅད་འབྱུང་བའི་དཔལ་གྱི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2341:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2342">
    <s id="2342:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡོན་ཏན་ལྡན་ཞེས་བྱ་བ་བཏང་ངོ་། །</s>
  </p>
  <p id="2343">
    <s id="2343:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མ་ཅན་ཞེས་བྱ་བ་ཡོད་དེ། </s>
  </p>
  <p id="2344">
    <s id="2344:1">དེ་ན་དེ་བཞིན་གཤེགས་པ་པད་མ་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2344:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2345">
    <s id="2345:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྦྱིན་མོས་ཞེས་བྱ་བ་བཏང་ངོ་། །</s>
  </p>
  <p id="2346">
    <s id="2346:1">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་གསེར་གྱི་དྲ་བས་ཀུན་ཏུ་ཁེབས་ཞེས་བྱ་བ་ཡོད་དེ། </s>
  </p>
  <p id="2347">
    <s id="2347:1">དེ་ན་དེ་བཞིན་གཤེགས་པ་སྒྲོན་མ་འཆང་ཞེས་བྱ་བ་བཞུགས་ཏེ་</s>
    <s id="2347:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2348">
    <s id="2348:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྦར་འཆུམས་མ་ཡིན་ཞེས་བྱ་བ་བཏང་ངོ་། །</s>
  </p>
  <p id="2349">
    <s id="2349:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་དྲ་བས་ཀུན་ཏུ་ཁེབས་ཞེས་བྱ་བ་ཡོད་དེ། </s>
  </p>
  <p id="2350">
    <s id="2350:1">དེ་ན་དེ་བཞིན་གཤེགས་པ་རིན་ཆེན་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="2350:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2351">
    <s id="2351:1">བཅོམ་ལྡན་འདས་<ref folio="F.86.a"/>དེས་བྱང་ཆུབ་སེམས་དཔའ་རྒྱལ་ཚབ་གྲོང་ཁྱེར་སྒྲོགས་ཞེས་བྱ་བ་བཏང་ངོ་། །</s>
  </p>
  <p id="2352">
    <s id="2352:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མངོན་པར་དགའ་བ་ཞེས་བྱ་བ་ཡོད་དེ། </s>
  </p>
  <p id="2353">
    <s id="2353:1">དེ་ན་དེ་བཞིན་གཤེགས་པ་མངོན་པར་འཕགས་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2353:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2354">
    <s id="2354:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མི་ཁོམ་ཐམས་ཅད་འགྱུར་བྱེད་ཅེས་བྱ་བ་བཏང་ངོ་། །</s>
  </p>
  <p id="2355">
    <s id="2355:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གདུགས་གཅིག་པ་ཞེས་བྱ་བ་ཡོད་དེ། </s>
  </p>
  <p id="2356">
    <s id="2356:1">དེ་ན་དེ་བཞིན་གཤེགས་པ་རྒྱུ་སྐར་གྱི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2356:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2357">
    <s id="2357:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྒྱུ་སྐར་གྱི་ཕྲེང་བ་ཞེས་བྱ་བ་བཏང་ངོ་། །</s>
  </p>
  <p id="2358">
    <s id="2358:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ནམ་མཁའི་རིགས་ཞེས་བྱ་བ་ཡོད་དེ། </s>
  </p>
  <p id="2359">
    <s id="2359:1">དེ་ན་དེ་བཞིན་གཤེགས་པ་ལྷུན་པོ་མཐའ་ཡས་ཞེས་བྱ་བ་བཞུགས་ཏེ་</s>
    <s id="2359:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2360">
    <s id="2360:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་ལྷུན་པོ་ཞེས་བྱ་བ་བཏང་ངོ་། །</s>
  </p>
  <p id="2361">
    <s id="2361:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མངོན་པར་དགའ་བ་ཞེས་བྱ་བ་ཡོད་དེ། </s>
  </p>
  <p id="2362">
    <s id="2362:1">དེ་ན་དེ་བཞིན་གཤེགས་པ་ནམ་མཁའི་རྣ་ཆ་གདུབ་འཁོར་རྣམ་པར་དག་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2362:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2363">
    <s id="2363:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བསམ་གྱིས་མི་ཁྱབ་པའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2364">
    <s id="2364:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མངོན་དུ་བགྲོད་པ་ཞེས་བྱ་བ་ཡོད་དེ། </s>
  </p>
  <p id="2365">
    <s id="2365:1">དེ་ན་དེ་བཞིན་གཤེགས་པ་བདུད་རྩིའི་སྒྲ་ཞེས་བྱ་བ་བཞུགས་ཏེ་</s>
    <s id="2365:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2366">
    <s id="2366:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མྱ་ངན་མེད་ཅེས་བྱ་བ་བཏང་ངོ་། །</s>
  </p>
  <p id="2367">
    <s id="2367:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་རིགས་བཙུན་ཞེས་བྱ་བ་ཡོད་དེ། </s>
  </p>
  <p id="2368">
    <s id="2368:1">དེ་ན་དེ་བཞིན་གཤེགས་པ་བདུད་རྩིའི་འོད་ཅེས་བྱ་བ་བཞུགས་ཏེ་</s>
    <s id="2368:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2369">
    <s id="2369:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མྱ་ངན་མེད་པའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2370">
    <s id="2370:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤིན་ཏུ་<ref folio="F.86.b"/>རྣམ་པར་དག་ཅེས་བྱ་བ་ཡོད་དེ། </s>
  </p>
  <p id="2371">
    <s id="2371:1">དེ་ན་དེ་བཞིན་གཤེགས་པ་རིན་ཆེན་ལྷུན་པོ་ཞེས་བྱ་བ་བཞུགས་ཏེ་</s>
    <s id="2371:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2372">
    <s id="2372:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིགས་བཙུན་ཞེས་བྱ་བ་བཏང་ངོ་། །</s>
  </p>
  <p id="2373">
    <s id="2373:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རབ་སྣང་ཞེས་བྱ་བ་ཡོད་དེ། </s>
  </p>
  <p id="2374">
    <s id="2374:1">དེ་ན་དེ་བཞིན་གཤེགས་པ་རིན་ཆེན་མེ་ཏོག་སྣ་ཚོགས་མེ་ཏོག་ཀུན་ཏུ་རྒྱས་ཞེས་བྱ་བ་བཞུགས་ཏེ་</s>
    <s id="2374:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2375">
    <s id="2375:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བློ་གྲོས་མཐའ་ཡས་ཞེས་བྱ་བ་བཏང་ངོ་། །</s>
  </p>
  <p id="2376">
    <s id="2376:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཐུ་དཔལ་ཞེས་བྱ་བ་ཡོད་དེ། </s>
  </p>
  <p id="2377">
    <s id="2377:1">དེ་ན་དེ་བཞིན་གཤེགས་པ་མཆོག་གི་ཚོགས་ཅན་ཞེས་བྱ་བ་བཞུགས་ཏེ་</s>
    <s id="2377:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2378">
    <s id="2378:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བ་ལང་བདག་ཅེས་བྱ་བ་བཏང་ངོ་། །</s>
  </p>
  <p id="2379">
    <s id="2379:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་མེ་ཏོག་ཅེས་བྱ་བ་ཡོད་དེ། </s>
  </p>
  <p id="2380">
    <s id="2380:1">དེ་ན་དེ་བཞིན་གཤེགས་པ་རྡུལ་མེད་རྡུལ་བྲལ་རྣམ་པར་གྲོལ་བའི་གོ་ཆ་ཞེས་བྱ་བ་བཞུགས་ཏེ་</s>
    <s id="2380:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2381">
    <s id="2381:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འོད་བྱེད་ཅེས་བྱ་བ་བཏང་ངོ་། །</s>
  </p>
  <p id="2382">
    <s id="2382:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གསེར་དུ་སྣང་བ་ཞེས་བྱ་བ་ཡོད་དེ། </s>
  </p>
  <p id="2383">
    <s id="2383:1">དེ་ན་དེ་བཞིན་གཤེགས་པ་གསེར་གྱི་མེ་ཏོག་ཅེས་བྱ་བ་བཞུགས་ཏེ་</s>
    <s id="2383:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2384">
    <s id="2384:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྣམ་པར་སྣང་བྱེད་ཅེས་བྱ་བ་བཏང་ངོ་། །</s>
  </p>
  <p id="2385">
    <s id="2385:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གསེར་དུ་སྣང་བ་ཞེས་བྱ་བ་ཡོད་དེ། </s>
  </p>
  <p id="2386">
    <s id="2386:1">དེ་ན་དེ་བཞིན་གཤེགས་པ་རིན་ཆེན་ཁང་པ་ཞེས་བྱ་བ་བཞུགས་ཏེ་</s>
    <s id="2386:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2387">
    <s id="2387:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་གནས་ཞེས་བྱ་བ་བཏང་ངོ་། །</s>
  </p>
  <p id="2388">
    <s id="2388:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྙིང་པོ་ཅན་ཞེས་བྱ་བ་ཡོད་དེ། </s>
  </p>
  <p id="2389">
    <s id="2389:1">དེ་ན་དེ་བཞིན་གཤེགས་པ་མེ་ཏོག་སྣ་ཚོགས་འབྱུང་ཞེས་བྱ་བ་བཞུགས་ཏེ་</s>
    <s id="2389:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2390">
    <s id="2390:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔས་བྱིན་ཞེས་བྱ་བ་བཏང་ངོ་། །</s>
  </p>
  <p id="2391">
    <s id="2391:1"><ref folio="F.87.a"/>དེའི་ཡང་འདབ་ཆགས་ན་འཇིག་རྟེན་གྱི་ཁམས་གྲོལ་བ་ཞེས་བྱ་བ་ཡོད་དེ། </s>
  </p>
  <p id="2392">
    <s id="2392:1">དེ་ན་དེ་བཞིན་གཤེགས་པ་གྲོལ་བའི་འོད་ཟེར་ཅེས་བྱ་བ་བཞུགས་ཏེ། </s>
  </p>
  <p id="2393">
    <s id="2393:1">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2394">
    <s id="2394:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བྱམས་པ་ཞེས་བྱ་བ་བཏང་ངོ་། །</s>
  </p>
  <p id="2395">
    <s id="2395:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་རབ་གཏོར་ཅེས་བྱ་བ་ཡོད་དེ། </s>
  </p>
  <p id="2396">
    <s id="2396:1">དེ་ན་དེ་བཞིན་གཤེགས་པ་མེ་ཏོག་འབྱུང་ཞེས་བྱ་བ་བཞུགས་ཏེ་</s>
    <s id="2396:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2397">
    <s id="2397:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེ་ཏོག་གི་གདུགས་མེ་ཏོག་ཀུན་ཏུ་རྒྱས་པ་ཞེས་བྱ་བ་བཏང་ངོ་། །</s>
  </p>
  <p id="2398">
    <s id="2398:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་ཅན་ཞེས་བྱ་བ་ཡོད་དེ། </s>
  </p>
  <p id="2399">
    <s id="2399:1">དེ་ན་དེ་བཞིན་གཤེགས་པ་མེ་ཏོག་གདུགས་ཞེས་བྱ་བ་བཞུགས་ཏེ་</s>
    <s id="2399:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2400">
    <s id="2400:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གསེར་གདུགས་ཞེས་བྱ་བ་བཏང་ངོ་། །</s>
  </p>
  <p id="2401">
    <s id="2401:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མ་ཅན་ཞེས་བྱ་བ་ཡོད་དེ། </s>
  </p>
  <p id="2402">
    <s id="2402:1">དེ་ན་དེ་བཞིན་གཤེགས་པ་དོན་ཡོད་གོ་ཆ་ཞེས་བྱ་བ་བཞུགས་ཏེ་</s>
    <s id="2402:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2403">
    <s id="2403:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལོག་པའི་གོ་ཆ་བགོས་ཞེས་བྱ་བ་བཏང་ངོ་། །</s>
  </p>
  <p id="2404">
    <s id="2404:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་ཅན་ཞེས་བྱ་བ་ཡོད་དེ། </s>
  </p>
  <p id="2405">
    <s id="2405:1">དེ་ན་དེ་བཞིན་གཤེགས་པ་རྣམ་པར་བསྒྲགས་པའི་སྟོབས་ཀྱི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2405:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2406">
    <s id="2406:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྐྱེད་བྱེད་ཅེས་བྱ་བ་བཏང་ངོ་། །</s>
  </p>
  <p id="2407">
    <s id="2407:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཚངས་པའི་དཔལ་ཞེས་བྱ་བ་ཡོད་དེ། </s>
  </p>
  <p id="2408">
    <s id="2408:1">དེ་ན་དེ་བཞིན་གཤེགས་པ་ཚངས་པའི་དབྱངས་ཞེས་བྱ་བ་བཞུགས་ཏེ་</s>
    <s id="2408:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2409">
    <s id="2409:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འཇམ་པའི་དབྱངས་ཀྱི་ང་རོ་ཞེས་བྱ་བ་བླ་ན་</s>
  </p>
  <p id="2410">
    <s id="2410:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས་བཏང་ངོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="2411">
    <s id="2411:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཏོག་གི་རྒྱལ་མཚན་<ref folio="F.87.b"/>ཞེས་བྱ་བ་ཡོད་དེ། </s>
  </p>
  <p id="2412">
    <s id="2412:1">དེ་ན་དེ་བཞིན་གཤེགས་པ་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2412:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2413">
    <s id="2413:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་རྣམ་དག་ཅེས་བྱ་བ་བཏང་ངོ་། །</s>
  </p>
  <p id="2414">
    <s id="2414:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཏོག་ཅེས་བྱ་བ་ཡོད་དེ། </s>
  </p>
  <p id="2415">
    <s id="2415:1">དེ་ན་དེ་བཞིན་གཤེགས་པ་མཐའ་ཡས་ཚོགས་ཅན་ཞེས་བྱ་བ་བཞུགས་ཏེ་</s>
    <s id="2415:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2416">
    <s id="2416:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིགས་མཐའ་ཡས་ཞེས་བྱ་བ་བཏང་ངོ་། །</s>
  </p>
  <p id="2417">
    <s id="2417:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གསེར་ཞེས་བྱ་བ་ཡོད་དེ། </s>
  </p>
  <p id="2418">
    <s id="2418:1">དེ་ན་དེ་བཞིན་གཤེགས་པ་ཁ་ལོ་སྒྱུར་བ་ཞེས་བྱ་བ་བཞུགས་ཏེ་</s>
    <s id="2418:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2419">
    <s id="2419:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྡེ་ཞེས་བྱ་བ་བཏང་ངོ་། །</s>
  </p>
  <p id="2420">
    <s id="2420:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རབ་གནས་ཞེས་བྱ་བ་ཡོད་དེ། </s>
  </p>
  <p id="2421">
    <s id="2421:1">དེ་ན་དེ་བཞིན་གཤེགས་པ་ཐོགས་པ་མེད་པའི་འཁོར་ལོ་ཞེས་བྱ་བ་བཞུགས་ཏེ་</s>
    <s id="2421:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2422">
    <s id="2422:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འདས་པ་རྣམ་པར་གནོན་ཅེས་བྱ་བ་བཏང་ངོ་། །</s>
  </p>
  <p id="2423">
    <s id="2423:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྲིད་པ་མེད་ཅེས་བྱ་བ་ཡོད་དེ། </s>
  </p>
  <p id="2424">
    <s id="2424:1">དེ་ན་དེ་བཞིན་གཤེགས་པ་འགྲོ་ཀུན་རྣམ་པར་འཇོམས་མཛད་ཅེས་བྱ་བ་བཞུགས་ཏེ་</s>
    <s id="2424:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2425">
    <s id="2425:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་ཡང་དག་བརྟགས་ཀྱི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2426">
    <s id="2426:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡིད་གཉིས་ཅན་ཞེས་བྱ་བ་ཡོད་དེ། </s>
  </p>
  <p id="2427">
    <s id="2427:1">དེ་ན་དེ་བཞིན་གཤེགས་པ་ཡིད་གཉིས་ཡང་དག་འཇོམས་པར་མཛད་ཅེས་བྱ་བ་བཞུགས་ཏེ་</s>
    <s id="2427:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2428">
    <s id="2428:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཐོང་མ་ཐག་ཏུ་ངེས་པའི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2429">
    <s id="2429:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡེ་ཤེས་མཆོག་ཅེས་བྱ་བ་ཡོད་དེ། </s>
  </p>
  <p id="2430">
    <s id="2430:1">དེ་ན་དེ་བཞིན་གཤེགས་པ་མཚན་མ་མེད་པའི་ང་རོ་ཞེས་བྱ་བ་བཞུགས་ཏེ་</s>
    <s id="2430:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2431">
    <s id="2431:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་<ref folio="F.88.a"/>རྣམ་པར་བལྟས་པའི་ང་རོ་ཞེས་བྱ་བ་བཏང་ངོ་། །</s>
  </p>
  <p id="2432">
    <s id="2432:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་རབ་གནས་ཞེས་བྱ་བ་ཡོད་དེ། </s>
  </p>
  <p id="2433">
    <s id="2433:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་ལྡན་ཞེས་བྱ་བ་བཞུགས་ཏེ་</s>
    <s id="2433:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2434">
    <s id="2434:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གོམ་པ་མཐའ་ཡས་རྣམ་པར་གནོན་ཅེས་བྱ་བ་བཏང་ངོ་། །</s>
  </p>
  <p id="2435">
    <s id="2435:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་རབ་གནས་ཞེས་བྱ་བ་ཡོད་དེ། </s>
  </p>
  <p id="2436">
    <s id="2436:1">དེ་ན་དེ་བཞིན་གཤེགས་པ་རིན་ཆེན་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2436:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2437">
    <s id="2437:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྡོ་རྗེ་རྣམ་པར་གནོན་ཅེས་བྱ་བ་བཏང་ངོ་། །</s>
  </p>
  <p id="2438">
    <s id="2438:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྒྲོགས་པ་ཞེས་བྱ་བ་ཡོད་དེ། </s>
  </p>
  <p id="2439">
    <s id="2439:1">དེ་ན་དེ་བཞིན་གཤེགས་པ་པད་མ་མངོན་པར་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="2439:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2440">
    <s id="2440:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་མེ་ཏོག་ཅེས་བྱ་བ་བཏང་ངོ་། །</s>
  </p>
  <p id="2441">
    <s id="2441:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མ་འབྱུང་ཞེས་བྱ་བ་ཡོད་དེ། </s>
  </p>
  <p id="2442">
    <s id="2442:1">དེ་ན་དེ་བཞིན་གཤེགས་པ་རིན་ཆེན་མཆོག་ཅེས་བྱ་བ་བཞུགས་ཏེ་</s>
    <s id="2442:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2443">
    <s id="2443:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚངས་མཆོག་ཅེས་བྱ་བ་བཏང་ངོ་། །</s>
  </p>
  <p id="2444">
    <s id="2444:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ལེགས་འབྱུང་ཞེས་བྱ་བ་ཡོད་དེ། </s>
  </p>
  <p id="2445">
    <s id="2445:1">དེ་ན་དེ་བཞིན་གཤེགས་པ་འདས་པ་དང་མ་འོངས་པ་དང་། ད་ལྟར་བྱུང་བའི་གོ་ཆ་ཐོགས་པ་མེད་ཅེས་བྱ་བ་བཞུགས་ཏེ་</s>
    <s id="2445:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2446">
    <s id="2446:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྡུལ་བྲལ་སྡེ་ཞེས་བྱ་བ་བཏང་ངོ་། །</s>
  </p>
  <p id="2447">
    <s id="2447:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འོད་བཟང་པོ་ཞེས་བྱ་བ་ཡོད་དེ། </s>
  </p>
  <p id="2448">
    <s id="2448:1">དེ་ན་དེ་བཞིན་གཤེགས་པ་འོད་མཐའ་ཡས་ཞེས་བྱ་བ་བཞུགས་ཏེ་</s>
    <s id="2448:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2449">
    <s id="2449:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་གནོན་ཅེས་བྱ་བ་བཏང་ངོ་། །</s>
  </p>
  <p id="2450">
    <s id="2450:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྣམ་དག་ཅེས་བྱ་བ་ཡོད་དེ། </s>
  </p>
  <p id="2451">
    <s id="2451:1"><ref folio="F.88.b"/>དེ་ན་དེ་བཞིན་གཤེགས་པ་རིན་ཆེན་ལྷུན་པོ་ཞེས་བྱ་བ་བཞུགས་ཏེ་</s>
    <s id="2451:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2452">
    <s id="2452:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལྷུན་པོ་ཆེན་པོ་ཞེས་བྱ་བ་བཏང་ངོ་། །</s>
  </p>
  <p id="2453">
    <s id="2453:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟླ་བ་སྒྲོན་མ་ཞེས་བྱ་བ་ཡོད་དེ། </s>
  </p>
  <p id="2454">
    <s id="2454:1">དེ་ན་དེ་བཞིན་གཤེགས་པ་ཉི་མ་སྒྲོན་མ་ཞེས་བྱ་བ་བཞུགས་ཏེ་</s>
    <s id="2454:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2455">
    <s id="2455:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཉི་མ་སྒྲོན་མ་མངོན་པར་འཕགས་པའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2456">
    <s id="2456:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཚོན་རྩིའི་ཕུང་པོ་ཞེས་བྱ་བ་ཡོད་དེ། </s>
  </p>
  <p id="2457">
    <s id="2457:1">དེ་ན་དེ་བཞིན་གཤེགས་པ་ཡེ་ཤེས་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2457:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2458">
    <s id="2458:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དྲི་མེད་འབྱུང་བའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2459">
    <s id="2459:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྐར་མདའ་ཞེས་བྱ་བ་ཡོད་དེ། </s>
  </p>
  <p id="2460">
    <s id="2460:1">དེ་ན་དེ་བཞིན་གཤེགས་པ་སྐར་མདའ་སྒྲོན་མ་ཞེས་བྱ་བ་བཞུགས་ཏེ་</s>
    <s id="2460:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2461">
    <s id="2461:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འཕེལ་བའི་བློ་གྲོས་ཞེས་བྱ་བ་བཏང་ངོ་། །</s>
  </p>
  <p id="2462">
    <s id="2462:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡེ་ཤེས་འབྱུང་གནས་ཞེས་བྱ་བ་ཡོད་དེ། </s>
  </p>
  <p id="2463">
    <s id="2463:1">དེ་ན་དེ་བཞིན་གཤེགས་པ་གོང་ན་མེད་པའི་འོད་ཟེར་ཅེས་བྱ་བ་བཞུགས་ཏེ་</s>
    <s id="2463:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2464">
    <s id="2464:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡོན་ཏན་འབྱུང་གནས་ཞེས་བྱ་བ་བཏང་ངོ་། །</s>
  </p>
  <p id="2465">
    <s id="2465:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མའི་གདུགས་ཞེས་བྱ་བ་ཡོད་དེ། </s>
  </p>
  <p id="2466">
    <s id="2466:1">དེ་ན་དེ་བཞིན་གཤེགས་པ་རྒྱལ་ཞེས་བྱ་བ་བཞུགས་ཏེ་</s>
    <s id="2466:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2467">
    <s id="2467:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྔ་སྒྲ་ཞེས་བྱ་བ་བཏང་ངོ་། །</s>
  </p>
  <p id="2468">
    <s id="2468:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གདུགས་གཅིག་པ་ཞེས་བྱ་བ་ཡོད་དེ། </s>
  </p>
  <p id="2469">
    <s id="2469:1">དེ་ན་དེ་བཞིན་གཤེགས་པ་སྤྱན་མཐའ་ཡས་ཞེས་བྱ་བ་བཞུགས་ཏེ་</s>
    <s id="2469:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2470">
    <s id="2470:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚངས་པའི་ང་རོ་ཞེས་བྱ་བ་བཏང་ངོ་། །</s>
  </p>
  <p id="2471">
    <s id="2471:1">དེའི་ཡང་འདབ་<ref folio="F.89.a"/>ཆགས་ན་འཇིག་རྟེན་གྱི་ཁམས་ཕྱོགས་ཞེས་བྱ་བ་ཡོད་དེ། </s>
  </p>
  <p id="2472">
    <s id="2472:1">དེ་ན་དེ་བཞིན་གཤེགས་པ་ཕྱོགས་ཀྱི་སྒྲོན་མ་ཞེས་བྱ་བ་བཞུགས་ཏེ་</s>
    <s id="2472:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2473">
    <s id="2473:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕྱོགས་སྣང་ཞེས་བྱ་བ་བཏང་ངོ་། །</s>
  </p>
  <p id="2474">
    <s id="2474:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སཱ་ལ་ཞེས་བྱ་བ་ཡོད་དེ། </s>
  </p>
  <p id="2475">
    <s id="2475:1">དེ་ན་དེ་བཞིན་གཤེགས་པ་སཱ་ལའི་དབང་པོའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2475:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2476">
    <s id="2476:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཐུ་བོ་ཞེས་བྱ་བ་བཏང་ངོ་། །</s>
  </p>
  <p id="2477">
    <s id="2477:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རབ་གནས་ཞེས་བྱ་བ་ཡོད་དེ། </s>
  </p>
  <p id="2478">
    <s id="2478:1">དེ་ན་དེ་བཞིན་གཤེགས་པ་སེང་གེ་ཞེས་བྱ་བ་བཞུགས་ཏེ་</s>
    <s id="2478:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2479">
    <s id="2479:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བག་ཚ་བ་མེད་པ་ཞེས་བྱ་བ་བཏང་ངོ་། །</s>
  </p>
  <p id="2480">
    <s id="2480:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཚོགས་ཞེས་བྱ་བ་ཡོད་དེ། </s>
  </p>
  <p id="2481">
    <s id="2481:1">དེ་ན་དེ་བཞིན་གཤེགས་པ་རིན་ཆེན་ལྷུན་པོ་ཞེས་བྱ་བ་བཞུགས་ཏེ་</s>
    <s id="2481:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2482">
    <s id="2482:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གྲགས་པ་ཞེས་བྱ་བ་བཏང་ངོ་། །</s>
  </p>
  <p id="2483">
    <s id="2483:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མ་ཞེས་བྱ་བ་ཡོད་དེ། </s>
  </p>
  <p id="2484">
    <s id="2484:1">དེ་ན་དེ་བཞིན་གཤེགས་པ་རྣམ་པར་གཟིགས་ཞེས་བྱ་བ་བཞུགས་ཏེ་</s>
    <s id="2484:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2485">
    <s id="2485:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྲིན་ཅེས་བྱ་བ་བཏང་ངོ་། །</s>
  </p>
  <p id="2486">
    <s id="2486:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་འཛིན་ཅེས་བྱ་བ་ཡོད་དེ། </s>
  </p>
  <p id="2487">
    <s id="2487:1">དེ་ན་དེ་བཞིན་གཤེགས་པ་སྨན་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2487:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2488">
    <s id="2488:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྩིའི་རྒྱལ་པོ་ཞེས་བྱ་བ་བཏང་ངོ་། །</s>
  </p>
  <p id="2489">
    <s id="2489:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དཔལ་བཟང་པོ་ཞེས་བྱ་བ་ཡོད་དེ། </s>
  </p>
  <p id="2490">
    <s id="2490:1">དེ་ན་དེ་བཞིན་གཤེགས་པ་དཔལ་བཟང་པོ་ཞེས་བྱ་བ་བཞུགས་ཏེ་</s>
    <s id="2490:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2491">
    <s id="2491:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་བཟང་པོ་ཞེས་བྱ་བ་བཏང་ངོ་། །</s>
  </p>
  <p id="2492">
    <s id="2492:1">དེའི་ཡང་འདབ་ཆགས་ན་འཇིག་རྟེན་གྱི་<ref folio="F.89.b"/>ཁམས་ཤིན་ཏུ་རབ་གནས་ཞེས་བྱ་བ་ཡོད་དེ། </s>
  </p>
  <p id="2493">
    <s id="2493:1">དེ་ན་དེ་བཞིན་གཤེགས་པ་མི་གཡོས་པ་ཞེས་བྱ་བ་བཞུགས་ཏེ་</s>
    <s id="2493:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2494">
    <s id="2494:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕུག་སྦས་ཞེས་བྱ་བ་བཏང་ངོ་། །</s>
  </p>
  <p id="2495">
    <s id="2495:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ཅན་ཞེས་བྱ་བ་ཡོད་དེ། </s>
  </p>
  <p id="2496">
    <s id="2496:1">དེ་ན་དེ་བཞིན་གཤེགས་པ་སྤོས་མཆོག་དཔལ་ཞེས་བྱ་བ་བཞུགས་ཏེ་</s>
    <s id="2496:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2497">
    <s id="2497:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤོས་དཔལ་ཞེས་བྱ་བ་བཏང་ངོ་། །</s>
  </p>
  <p id="2498">
    <s id="2498:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་དཔལ་ཞེས་བྱ་བ་ཡོད་དེ། </s>
  </p>
  <p id="2499">
    <s id="2499:1">དེ་ན་དེ་བཞིན་གཤེགས་པ་ཕྱག་ན་སྤོས་མཆོག་ཞེས་བྱ་བ་བཞུགས་ཏེ་</s>
    <s id="2499:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2500">
    <s id="2500:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་པད་མའི་སྙིང་པོ་ཞེས་བྱ་བ་བཏང་ངོ་། །</s>
  </p>
  <p id="2501">
    <s id="2501:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཙན་དན་གྱི་བསུང་ཞེས་བྱ་བ་ཡོད་དེ། </s>
  </p>
  <p id="2502">
    <s id="2502:1">དེ་ན་དེ་བཞིན་གཤེགས་པ་ཙན་དན་ཁང་པ་ཞེས་བྱ་བ་བཞུགས་ཏེ་</s>
    <s id="2502:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2503">
    <s id="2503:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔལ་སྦས་ཞེས་བྱ་བ་བཏང་ངོ་། །</s>
  </p>
  <p id="2504">
    <s id="2504:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་དྲ་བས་ཁེབས་ཞེས་བྱ་བ་ཡོད་དེ། </s>
  </p>
  <p id="2505">
    <s id="2505:1">དེ་ན་དེ་བཞིན་གཤེགས་པ་བརྩོན་འགྲུས་མཐའ་ཡས་ཞེས་བྱ་བ་བཞུགས་ཏེ་</s>
    <s id="2505:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2506">
    <s id="2506:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བློ་གྲོས་མཐའ་ཡས་ཞེས་བྱ་བ་བཏང་ངོ་། །</s>
  </p>
  <p id="2507">
    <s id="2507:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་ཅན་ཞེས་བྱ་བ་ཡོད་དེ། </s>
  </p>
  <p id="2508">
    <s id="2508:1">དེ་ན་དེ་བཞིན་གཤེགས་པ་པད་མ་འཇིགས་བྱེད་མེ་ཏོག་མངོན་པར་འཕགས་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2508:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2509">
    <s id="2509:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དབྱངས་མཐའ་ཡས་ང་རོ་ཞེས་བྱ་བ་བཏང་ངོ་། །</s>
  </p>
  <p id="2510">
    <s id="2510:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྣམ་པར་སྣང་བྱེད་ཅེས་བྱ་བ་ཡོད་དེ། </s>
  </p>
  <p id="2511">
    <s id="2511:1">དེ་ན་དེ་བཞིན་གཤེགས་པ་རིན་ཆེན་དྲ་བ་ཅན་ཞེས་བྱ་བ་བཞུགས་ཏེ་</s>
    <s id="2511:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2512">
    <s id="2512:1">བཅོམ་ལྡན་འདས་དེས་བྱང་ཆུབ་སེམས་དཔའ་<ref folio="F.90.a"/>རྒྱལ་ཚབ་དཔས་བྱིན་ཞེས་བྱ་བ་བཏང་ངོ་། །</s>
  </p>
  <p id="2513">
    <s id="2513:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟླ་བ་སྒྲོན་མ་ཞེས་བྱ་བ་ཡོད་དེ། </s>
  </p>
  <p id="2514">
    <s id="2514:1">དེ་ན་དེ་བཞིན་གཤེགས་པ་ཤིན་ཏུ་རབ་གནས་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2514:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2515">
    <s id="2515:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བརྗེད་མེད་ང་རོ་ཞེས་བྱ་བ་བཏང་ངོ་། །</s>
  </p>
  <p id="2516">
    <s id="2516:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཙན་དན་གྱི་བསུང་ཞེས་བྱ་བ་ཡོད་དེ། </s>
  </p>
  <p id="2517">
    <s id="2517:1">དེ་ན་དེ་བཞིན་གཤེགས་པ་ཕྱག་ན་སྤོས་མཆོག་ཅེས་བྱ་བ་བཞུགས་ཏེ་</s>
    <s id="2517:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2518">
    <s id="2518:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འབྱོར་པས་བྱིན་ཞེས་བྱ་བ་བཏང་ངོ་། །</s>
  </p>
  <p id="2519">
    <s id="2519:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡིད་བྲལ་ཞེས་བྱ་བ་ཡོད་དེ། </s>
  </p>
  <p id="2520">
    <s id="2520:1">དེ་ན་དེ་བཞིན་གཤེགས་པ་བདེ་བ་ཐམས་ཅད་ཉེ་བར་སྒྲུབ་མཛད་ཅེས་བྱ་བ་བཞུགས་ཏེ་</s>
    <s id="2520:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2521">
    <s id="2521:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕན་འདོད་ཅེས་བྱ་བ་བཏང་ངོ་། །</s>
  </p>
  <p id="2522">
    <s id="2522:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་སྣ་ཚོགས་ཞེས་བྱ་བ་ཡོད་དེ། </s>
  </p>
  <p id="2523">
    <s id="2523:1">དེ་ན་དེ་བཞིན་གཤེགས་པ་དམིགས་པ་ཐམས་ཅད་སྟོན་ཅེས་བྱ་བ་བཞུགས་ཏེ་</s>
    <s id="2523:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2524">
    <s id="2524:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྨོན་ལམ་མཐའ་ཡས་ཞེས་བྱ་བ་བཏང་ངོ་། །</s>
  </p>
  <p id="2525">
    <s id="2525:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྣ་ཚོགས་ཞེས་བྱ་བ་ཡོད་དེ། </s>
  </p>
  <p id="2526">
    <s id="2526:1">དེ་ན་དེ་བཞིན་གཤེགས་པ་ཡོངས་བསྒྲགས་དོན་ཡོད་ཅེས་བྱ་བ་བཞུགས་ཏེ་</s>
    <s id="2526:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2527">
    <s id="2527:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གོ་ཆ་མཐའ་ཡས་ཞེས་བྱ་བ་བཏང་ངོ་། །</s>
  </p>
  <p id="2528">
    <s id="2528:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དྲི་མ་མེད་པ་ཞེས་བྱ་བ་ཡོད་དེ། </s>
  </p>
  <p id="2529">
    <s id="2529:1">དེ་ན་དེ་བཞིན་གཤེགས་པ་ཤིན་ཏུ་རབ་གནས་ཞེས་བྱ་བ་བཞུགས་ཏེ་</s>
    <s id="2529:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2530">
    <s id="2530:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གཙུག་ན་ནོར་བུ་ཞེས་བྱ་བ་བཏང་ངོ་། །</s>
  </p>
  <p id="2531">
    <s id="2531:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཅན་ཞེས་བྱ་བ་ཡོད་དེ། </s>
  </p>
  <p id="2532">
    <s id="2532:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་བཀོད་པའི་དཔལ་ཞེས་བྱ་<ref folio="F.90.b"/>བ་བཞུགས་ཏེ་</s>
    <s id="2532:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2533">
    <s id="2533:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཐོགས་པ་མེད་པའི་སྙིང་སྟོབས་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2534">
    <s id="2534:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མའི་གདུགས་གཅིག་པ་ཞེས་བྱ་བ་ཡོད་དེ། </s>
  </p>
  <p id="2535">
    <s id="2535:1">དེ་ན་དེ་བཞིན་གཤེགས་པ་བདེ་བ་བཀོད་པ་ཞེས་བྱ་བ་བཞུགས་ཏེ་</s>
    <s id="2535:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2536">
    <s id="2536:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་ཏོག་ཅེས་བྱ་བ་བཏང་ངོ་། །</s>
  </p>
  <p id="2537">
    <s id="2537:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དྲི་མ་མེད་པ་ཞེས་བྱ་བ་ཡོད་དེ། </s>
  </p>
  <p id="2538">
    <s id="2538:1">དེ་ན་དེ་བཞིན་གཤེགས་པ་ནམ་མཁའི་ཏོག་ཅེས་བྱ་བ་བཞུགས་ཏེ་</s>
    <s id="2538:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2539">
    <s id="2539:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ནམ་མཁའ་རྣམ་དག་སྤྱོད་པ་ཞེས་བྱ་བ་བཏང་ངོ་། །</s>
  </p>
  <p id="2540">
    <s id="2540:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བཟང་བྱེད་ཅེས་བྱ་བ་ཡོད་དེ། </s>
  </p>
  <p id="2541">
    <s id="2541:1">དེ་ན་དེ་བཞིན་གཤེགས་པ་བཟང་པོ་མཆོག་དཔལ་ཞེས་བྱ་བ་བཞུགས་ཏེ་</s>
    <s id="2541:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2542">
    <s id="2542:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བཟང་པོ་དབྱངས་ཞེས་བྱ་བ་བཏང་ངོ་། །</s>
  </p>
  <p id="2543">
    <s id="2543:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མར་མེ་བྱེད་ཅེས་བྱ་བ་ཡོད་དེ། </s>
  </p>
  <p id="2544">
    <s id="2544:1">དེ་ན་དེ་བཞིན་གཤེགས་པ་ཁྱུ་མཆོག་མཐའ་ཡས་ཞེས་བྱ་བ་བཞུགས་ཏེ་</s>
    <s id="2544:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2545">
    <s id="2545:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཁྱུ་མཆོག་ཅེས་བྱ་བ་བཏང་ངོ་། །</s>
  </p>
  <p id="2546">
    <s id="2546:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་དྲི་ཞིམ་ཞེས་བྱ་བ་ཡོད་དེ། </s>
  </p>
  <p id="2547">
    <s id="2547:1">དེ་ན་དེ་བཞིན་གཤེགས་པ་སྤྱན་རྣམ་དག་ཅེས་བྱ་བ་བཞུགས་ཏེ་</s>
    <s id="2547:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2548">
    <s id="2548:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་བཟངས་ཞེས་བྱ་བ་བཏང་ངོ་། །</s>
  </p>
  <p id="2549">
    <s id="2549:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤིན་ཏུ་རབ་གནས་ཞེས་བྱ་བ་ཡོད་དེ། </s>
  </p>
  <p id="2550">
    <s id="2550:1">དེ་ན་དེ་བཞིན་གཤེགས་པ་ཁ་ལོ་སྒྱུར་བ་ཞེས་བྱ་བ་བཞུགས་ཏེ་</s>
    <s id="2550:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2551">
    <s id="2551:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྒྱ་མཚོ་ཞེས་བྱ་བ་བཏང་ངོ་། །</s>
  </p>
  <p id="2552">
    <s id="2552:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཚད་ཚོགས་མཐའ་ཡས་ཞེས་བྱ་བ་ཡོད་དེ། </s>
  </p>
  <p id="2553">
    <s id="2553:1"><ref folio="F.91.a"/>དེ་ན་དེ་བཞིན་གཤེགས་པ་ལྷུན་པོ་མངོན་པར་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="2553:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2554">
    <s id="2554:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚད་མེད་བློ་གྲོས་ཞེས་བྱ་བ་བཏང་ངོ་། །</s>
  </p>
  <p id="2555">
    <s id="2555:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་འབྱུང་ཞེས་བྱ་བ་ཡོད་དེ། </s>
  </p>
  <p id="2556">
    <s id="2556:1">དེ་ན་དེ་བཞིན་གཤེགས་པ་ཕས་མ་ཕམ་པའི་རྒྱལ་མཚན་ཞེས་བྱ་བ་བཞུགས་ཏེ་</s>
    <s id="2556:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2557">
    <s id="2557:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕས་མ་ཕམ་པ་ཞེས་བྱ་བ་བཏང་ངོ་། །</s>
  </p>
  <p id="2558">
    <s id="2558:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྡུལ་ཅེས་བྱ་བ་ཡོད་དེ། </s>
  </p>
  <p id="2559">
    <s id="2559:1">དེ་ན་དེ་བཞིན་གཤེགས་པ་མངོན་རྟོགས་ཞེས་བྱ་བ་བཞུགས་ཏེ་</s>
    <s id="2559:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2560">
    <s id="2560:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མི་འཇིགས་པ་ཞེས་བྱ་བ་བཏང་ངོ་། །</s>
  </p>
  <p id="2561">
    <s id="2561:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་འདས་ཞེས་བྱ་བ་ཡོད་དེ། </s>
  </p>
  <p id="2562">
    <s id="2562:1">དེ་ན་དེ་བཞིན་གཤེགས་པ་ལྷུན་པོ་མཐའ་ཡས་མུ་མེད་སྤོས་ཞེས་བྱ་བ་བཞུགས་ཏེ་</s>
    <s id="2562:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2563">
    <s id="2563:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤོས་མཆོག་དཔལ་ཞེས་བྱ་བ་བཏང་ངོ་། །</s>
  </p>
  <p id="2564">
    <s id="2564:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གྲོང་ཁྱེར་ཞེས་བྱ་བ་ཡོད་དེ། </s>
  </p>
  <p id="2565">
    <s id="2565:1">དེ་ན་དེ་བཞིན་གཤེགས་པ་ཟླ་བའི་དཀྱིལ་འཁོར་རྣམ་དག་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2565:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2566">
    <s id="2566:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྒྲོན་མ་འཆང་ཞེས་བྱ་བ་བཏང་ངོ་། །</s>
  </p>
  <p id="2567">
    <s id="2567:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཆོག་ཅེས་བྱ་བ་ཡོད་དེ། </s>
  </p>
  <p id="2568">
    <s id="2568:1">དེ་ན་དེ་བཞིན་གཤེགས་པ་ལྷུན་པོ་མཆོག་ཅེས་བྱ་བ་བཞུགས་ཏེ་</s>
    <s id="2568:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2569">
    <s id="2569:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་གནས་ཞེས་བྱ་བ་བཏང་ངོ་། །</s>
  </p>
  <p id="2570">
    <s id="2570:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། </s>
  </p>
  <p id="2571">
    <s id="2571:1">དེ་ན་དེ་བཞིན་གཤེགས་པ་དགའ་བ་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2571:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2572">
    <s id="2572:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྟུལ་བས་བྱིན་ཅེས་བྱ་བ་<ref folio="F.91.b"/>བཏང་ངོ་། །</s>
  </p>
  <p id="2573">
    <s id="2573:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འོད་ཅེས་བྱ་བ་ཡོད་དེ། </s>
  </p>
  <p id="2574">
    <s id="2574:1">དེ་ན་དེ་བཞིན་གཤེགས་པ་ལྷུན་པོ་རྣམ་དག་ཅེས་བྱ་བ་བཞུགས་ཏེ་</s>
    <s id="2574:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2575">
    <s id="2575:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་ལྷུན་པོ་ཞེས་བྱ་བ་བཏང་ངོ་། །</s>
  </p>
  <p id="2576">
    <s id="2576:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཛེས་པ་ཞེས་བྱ་བ་ཡོད་དེ། </s>
  </p>
  <p id="2577">
    <s id="2577:1">དེ་ན་དེ་བཞིན་གཤེགས་པ་མཛེས་པའི་དཔལ་ཞེས་བྱ་བ་བཞུགས་ཏེ་</s>
    <s id="2577:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2578">
    <s id="2578:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཛེས་པ་ཆེན་པོའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2579">
    <s id="2579:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དྲི་ཞིམ་ཞེས་བྱ་བ་ཡོད་དེ། </s>
  </p>
  <p id="2580">
    <s id="2580:1">དེ་ན་དེ་བཞིན་གཤེགས་པ་ཚངས་པའི་དཔལ་ཞེས་བྱ་བ་བཞུགས་ཏེ་</s>
    <s id="2580:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2581">
    <s id="2581:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚངས་པའི་ང་རོ་ཞེས་བྱ་བ་བཏང་ངོ་། །</s>
  </p>
  <p id="2582">
    <s id="2582:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དབང་པོའི་རྒྱལ་མཚན་ཞེས་བྱ་བ་ཡོད་དེ། </s>
  </p>
  <p id="2583">
    <s id="2583:1">དེ་ན་དེ་བཞིན་གཤེགས་པ་ཐོགས་པ་མེད་པའི་སྤྱན་ཞེས་བྱ་བ་བཞུགས་ཏེ་</s>
    <s id="2583:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2584">
    <s id="2584:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དབང་པོས་བྱིན་ཞེས་བྱ་བ་བཏང་ངོ་། །</s>
  </p>
  <p id="2585">
    <s id="2585:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཆོས་ཀྱི་རྒྱལ་མཚན་ཞེས་བྱ་བ་ཡོད་དེ། </s>
  </p>
  <p id="2586">
    <s id="2586:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་འབྱུང་གནས་ཞེས་བྱ་བ་བཞུགས་ཏེ་</s>
    <s id="2586:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2587">
    <s id="2587:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡོན་ཏན་བྱིན་ཞེས་བྱ་བ་བཏང་ངོ་། །</s>
  </p>
  <p id="2588">
    <s id="2588:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བསམ་གྱིས་མི་ཁྱབ་པའི་དཔལ་ཞེས་བྱ་བ་ཡོད་དེ། </s>
  </p>
  <p id="2589">
    <s id="2589:1">དེ་ན་དེ་བཞིན་གཤེགས་པ་གཟི་བརྗིད་དཔལ་ཞེས་བྱ་བ་བཞུགས་ཏེ་</s>
    <s id="2589:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2590">
    <s id="2590:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་བསགས་ཞེས་བྱ་བ་བཏང་ངོ་། །</s>
  </p>
  <p id="2591">
    <s id="2591:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྣ་ཚོགས་ཞེས་བྱ་བ་ཡོད་དེ། </s>
  </p>
  <p id="2592">
    <s id="2592:1">དེ་ན་དེ་བཞིན་གཤེགས་པ་ལེགས་པར་བསམས་པའི་སྨོན་ལམ་ཡོངས་སུ་གྲུབ་པ་ཞེས་བྱ་བ་བཞུགས་ཏེ་</s>
    <s id="2592:2">འཚོ་<ref folio="F.92.a"/>ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2593">
    <s id="2593:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྨོན་ལམ་མཐའ་ཡས་ཞེས་བྱ་བ་བཏང་ངོ་། །</s>
  </p>
  <p id="2594">
    <s id="2594:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གྲོང་ཁྱེར་བརྒྱན་པའི་རྒྱལ་པོ་ཞེས་བྱ་བ་ཡོད་དེ། </s>
  </p>
  <p id="2595">
    <s id="2595:1">དེ་ན་དེ་བཞིན་གཤེགས་པ་རྣམ་པར་དག་པའི་དཀྱིལ་འཁོར་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2595:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2596">
    <s id="2596:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལྷུན་པོ་རྣམ་དག་ཅེས་བྱ་བ་བཏང་ངོ་། །</s>
  </p>
  <p id="2597">
    <s id="2597:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡེ་ཤེས་འོད་ཅེས་བྱ་བ་ཡོད་དེ། </s>
  </p>
  <p id="2598">
    <s id="2598:1">དེ་ན་དེ་བཞིན་གཤེགས་པ་ཡེ་ཤེས་སྦས་ཞེས་བྱ་བ་བཞུགས་ཏེ་</s>
    <s id="2598:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2599">
    <s id="2599:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་འབྱུང་བའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2600">
    <s id="2600:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཁང་པ་ཞེས་བྱ་བ་ཡོད་དེ། </s>
  </p>
  <p id="2601">
    <s id="2601:1">དེ་ན་དེ་བཞིན་གཤེགས་པ་ཁང་པ་སྡེ་ཞེས་བྱ་བ་བཞུགས་ཏེ་</s>
    <s id="2601:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2602">
    <s id="2602:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་རྣམ་པར་སེམས་ཞེས་བྱ་བ་བཏང་ངོ་། །</s>
  </p>
  <p id="2603">
    <s id="2603:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡེ་ཤེས་སྤོས་ཞེས་བྱ་བ་ཡོད་དེ། </s>
  </p>
  <p id="2604">
    <s id="2604:1">དེ་ན་དེ་བཞིན་གཤེགས་པ་ཡེ་ཤེས་བརྩེགས་པ་ཞེས་བྱ་བ་བཞུགས་ཏེ་</s>
    <s id="2604:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2605">
    <s id="2605:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་འབྱུང་གནས་ཞེས་བྱ་བ་བཏང་ངོ་། །</s>
  </p>
  <p id="2606">
    <s id="2606:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཕྱོགས་ཀྱི་ལྷུན་པོ་ཞེས་བྱ་བ་ཡོད་དེ། </s>
  </p>
  <p id="2607">
    <s id="2607:1">དེ་ན་དེ་བཞིན་གཤེགས་པ་མར་མེ་མཛད་ཅེས་བྱ་བ་བཞུགས་ཏེ་</s>
    <s id="2607:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2608">
    <s id="2608:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕྱོགས་སུ་རྣམ་པར་གྲགས་པ་ཞེས་བྱ་བ་བཏང་ངོ་། །</s>
  </p>
  <p id="2609">
    <s id="2609:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་རབ་གནས་ཞེས་བྱ་བ་ཡོད་དེ། </s>
  </p>
  <p id="2610">
    <s id="2610:1">དེ་ན་དེ་བཞིན་གཤེགས་པ་བདེ་བདག་ཅེས་བྱ་བ་བཞུགས་ཏེ་</s>
    <s id="2610:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2611">
    <s id="2611:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཆོས་ཀྱི་སྒྲོན་མ་ཞེས་བྱ་བ་བཏང་ངོ་། །</s>
  </p>
  <p id="2612">
    <s id="2612:1">དེའི་ཡང་<ref folio="F.92.b"/>འདབ་ཆགས་ན་འཇིག་རྟེན་གྱི་ཁམས་གྲགས་དགའ་ཞེས་བྱ་བ་ཡོད་དེ། </s>
  </p>
  <p id="2613">
    <s id="2613:1">དེ་ན་དེ་བཞིན་གཤེགས་པ་རྡུལ་བྲལ་མཆོག་ཅེས་བྱ་བ་བཞུགས་ཏེ་</s>
    <s id="2613:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2614">
    <s id="2614:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མི་མཇེད་ཀྱི་བདག་པོ་ཞེས་བྱ་བ་བཏང་ངོ་། །</s>
  </p>
  <p id="2615">
    <s id="2615:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མ་མངོན་པར་འཕགས་པའི་རྒྱལ་པོ་ཞེས་བྱ་བ་ཡོད་དེ། </s>
  </p>
  <p id="2616">
    <s id="2616:1">དེ་ན་དེ་བཞིན་གཤེགས་པ་མངོན་པར་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="2616:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2617">
    <s id="2617:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དྲི་མ་མེད་པ་ཞེས་བྱ་བ་བཏང་ངོ་། །</s>
  </p>
  <p id="2618">
    <s id="2618:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་མཐའ་ཡས་འབྱུང་ཞེས་བྱ་བ་ཡོད་དེ། </s>
  </p>
  <p id="2619">
    <s id="2619:1">དེ་ན་དེ་བཞིན་གཤེགས་པ་སེམས་ཅན་གྱི་བསམ་པ་ཡང་དག་པར་སྟོན་པའི་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2619:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2620">
    <s id="2620:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཆོས་ཀྱི་སྒྲོན་མ་ཞེས་བྱ་བ་བཏང་ངོ་། །</s>
  </p>
  <p id="2621">
    <s id="2621:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། </s>
  </p>
  <p id="2622">
    <s id="2622:1">དེ་ན་དེ་བཞིན་གཤེགས་པ་རིན་ཆེན་མཐའ་ཡས་ཞེས་བྱ་བ་བཞུགས་ཏེ་</s>
    <s id="2622:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2623">
    <s id="2623:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔའ་བ་ཞེས་བྱ་བ་བཏང་ངོ་། །</s>
  </p>
  <p id="2624">
    <s id="2624:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སོ་སོར་བག་ཡངས་ཞེས་བྱ་བ་ཡོད་དེ། </s>
  </p>
  <p id="2625">
    <s id="2625:1">དེ་ན་དེ་བཞིན་གཤེགས་པ་ཐམས་ཅད་རྩེར་འཇུག་རྩོམ་པའི་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2625:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2626">
    <s id="2626:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྟག་ཏུ་བརྩམས་པའི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2627">
    <s id="2627:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤིན་ཏུ་སོ་སོར་ཡང་དག་གནས་ཞེས་བྱ་བ་ཡོད་དེ། </s>
  </p>
  <p id="2628">
    <s id="2628:1">དེ་ན་དེ་བཞིན་གཤེགས་པ་ཐོགས་པ་མེད་པའི་འོད་ཟེར་པད་མ་སངས་རྒྱས་མངོན་པར་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="2628:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2629">
    <s id="2629:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སའི་ང་རོ་རྒྱལ་པོ་ཞེས་བྱ་བ་བཏང་ངོ་། །</s>
  </p>
  <p id="2630">
    <s id="2630:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཆུ་ཀླུང་གང་གཱའི་<ref folio="F.93.a"/>བྱེ་མ་སྙེད་འདས་པ་ན་འཇིག་རྟེན་གྱི་ཁམས་ཡོན་ཏན་ཀུན་དང་ལྡན་པ་ཞེས་བྱ་བ་ཡོད་དེ། </s>
  </p>
  <p id="2631">
    <s id="2631:1">དེ་ན་དེ་བཞིན་གཤེགས་པ་བདུད་ཐམས་ཅད་ལ་སངས་རྒྱས་ཀྱི་སྐུ་ཡང་དག་པར་སྟོན་པའི་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2631:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2632">
    <s id="2632:1">བཅོམ་ལྡན་འདས་དེས་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་དུ་བལྟས་པའི་བྱང་ཆུབ་ཏུ་ངེས་པའི་དགེ་བའི་རྩ་བའི་སྙིང་སྟོབས་ཀྱི་གོ་ཆ་བགོས་ཞེས་བྱ་བ་བླ་ན་</s>
  </p>
  <p id="2633">
    <s id="2633:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="2634">
    <s id="2634:1">དེ་ནས་</s>
    <s id="2634:2">བྱང་ཆུབ་སེམས་དཔའ་དེས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="2635">
    <s id="2635:1">གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="2636">
    <s id="2636:1">ཐོས་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="2637">
    <s id="2637:1">བཅོམ་ལྡན་འདས་འོད་དེ་དང་། གསུང་བསལ་བའི་སྒྲ་འདི་སུའི་ལགས། </s>
    <s id="2637:2">དེ་ནས་བཅོམ་ལྡན་འདས་དེས་བཀའ་སྩལ་པ། </s>
    <s id="2637:3">རིགས་ཀྱི་བུ་ནུབ་ཕྱོགས་ཀྱི་ཕྱོགས་ཆར་འཇིག་རྟེན་གྱི་ཁམས་གྲངས་མེད་པ་སྟོང་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="2638">
    <s id="2638:1">དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="2638:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="2639">
    <s id="2639:1">བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏེ། </s>
  </p>
  <p id="2640">
    <s id="2640:1">མཐུ་དེ་ལྟ་བུ་འདི་ནི་དེའི་ཡིན་ནོ། །</s>
  </p>
  <p id="2641">
    <s id="2641:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་ཀུན་ཏུ་བལྟས་པའི་བྱང་ཆུབ་ཏུ་ངེས་པའི་དགེ་བའི་རྩ་བའི་སྙིང་སྟོབས་ཀྱི་གོ་ཆ་བགོས་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="2642">
    <s id="2642:1">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། ཆོས་མཉན་པའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="2643">
    <s id="2643:1">བཅོམ་ལྡན་འདས་དེས་བཀའ་སྩལ་པ། </s>
    <s id="2643:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="2644">
    <s id="2644:1">སོང་ཤིག །</s>
    <s id="2644:2">དེ་ནས་བྱང་ཆུབ་སེམས་དཔའ་ཀུན་དུ་བལྟས་པའི་བྱང་ཆུབ་ཏུ་ངེས་པའི་དགེ་བའི་རྩ་བའི་སྙིང་སྟོབས་ཀྱི་གོ་ཆ་བགོས་ཀྱིས་པད་མ་བརྒྱད་བླངས་ནས</s>
  </p>
  <p id="2645">
    <s id="2645:1">འཇིག་རྟེན་གྱི་ཁམས་མི་མཇེད་ག་ལ་བ་དང་། བཅོམ་ལྡན་འདས་ག་ལ་བ་དེ་ལོགས་སུ་གཏོར་ཏོ། །</s>
  </p>
  <p id="2646">
    <s id="2646:1">དེ་ནས་པད་མ་དེ་དག་འཇིག་རྟེན་གྱི་ཁམས་ཐམས་ཅད་<ref folio="F.93.b"/>འདས་ཏེ། </s>
  </p>
  <p id="2647">
    <s id="2647:1">འཇིག་རྟེན་གྱི་བར་དག་ལས་འདས་ནས་</s>
  </p>
  <p id="2648">
    <s id="2648:1">རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་སོ་སོར་ཡང་དག་པར་འཁོད་དོ། །</s>
  </p>
  <p id="2649">
    <s id="2649:1">བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པའི་འཁོར་བཞི་པོའི་འཁོར་གྱི་དཀྱིལ་འཁོར་གྱིས་དེ་དག་མཐོང་ནས་ཀྱང་ངོ་མཚར་དུ་འཛིན་པར་གྱུར་ཏོ། །</s>
  </p>
  <p id="2650">
    <s id="2650:1">དེ་ནས་བཅོམ་ལྡན་འདས་ལ་པད་མ་དེ་དག་གིས་ལན་གསུམ་བསྐོར་བ་བྱས་ནས་སྤྱན་སྔར་འཁོད་དོ། །</s>
  </p>
  <p id="2651">
    <s id="2651:1">དེ་ནས་བཅོམ་ལྡན་འདས་ཀྱིས་ཕྱག་གཡས་པས་པད་མ་དེ་དག་ལ་རེག་པར་མཛད་ནས། </s>
  </p>
  <p id="2652">
    <s id="2652:1">རེག་པ་ཙམ་གྱིས་པད་མ་དེ་དག་ལས་ཀྱང་བྱང་ཆུབ་སེམས་དཔའི་ལུས་དག་མངོན་པར་བྱུང་ངོ་། །</s>
  </p>
  <p id="2653">
    <s id="2653:1">བྱུང་ནས་ཀྱང་བཅོམ་ལྡན་འདས་ལ་ཚིགས་སུ་བཅད་པ་འདི་དག་གིས་མངོན་པར་བསྟོད་ནས་མི་སྣང་བར་གྱུར་ཏོ།། །།</s>
  </p>
  <p id="2654">
    <s id="2654:1">བམ་པོ་བརྒྱད་པ། </s>
    <s id="2654:2">མཐའ་ཡས་མཁྱེན་མངའ་གང་ཟག་ཁྱུ་མཆོག་གཙོ། །རང་བྱུང་མཐའ་ཡས་ཆོས་རྣམས་ཐུགས་སུ་ཆུད། །</s>
  </p>
  <p id="2655">
    <s id="2655:1">ཁྱོད་ཀྱི་རྫུ་འཕྲུལ་མཐའ་ཡས་རྒྱ་ཆེན་གདའ། །</s>
  </p>
  <p id="2656">
    <s id="2656:1">འཇིག་རྟེན་ཁམས་རྣམས་ཀུན་དུ་སྣང་བར་མཛད། །</s>
  </p>
  <p id="2657">
    <s id="2657:1">དེ་དག་སངས་རྒྱས་ཀྱི་ནི་མཚན་ཐོས་ནས། །</s>
  </p>
  <p id="2658">
    <s id="2658:1">ཞུ་བའི་ཁྱད་པར་ཀུན་ཏུ་ཞུ་བ་དང་། །སངས་རྒྱས་བལྟ་དང་ཕྱག་ཀྱང་བགྱི་སླད་དུ། །མཁས་པ་དེ་དག་རྫུ་འཕྲུལ་སྟོབས་ཀྱིས་མཆིས། །</s>
  </p>
  <p id="2659">
    <s id="2659:1">བྱང་ཆུབ་གོ་བགོས་དཔའ་བོ་གང་མཆིས་དག །</s>
  </p>
  <p id="2660">
    <s id="2660:1">མི་མཇེད་འཇིག་རྟེན་ཁམས་སུ་རབ་གནས་པ། །དེ་དག་སྐྱེ་བ་གཅིག་གིས་ཐོགས་པ་སྟེ། །</s>
  </p>
  <p id="2661">
    <s id="2661:1">དེ་དག་མིང་དང་གཟུགས་དང་གྲགས་པས་འཕགས། །</s>
  </p>
  <p id="2662">
    <s id="2662:1">དེ་དག་གོ་ཆའི་དངོས་པོས་མི་འཇིགས་ཤིང་། །སེམས་ཅན་སྨིན་པའི་སླད་དུ་ཡང་དག་ཞུགས། །</s>
  </p>
  <p id="2663">
    <s id="2663:1">བྱང་ཆུབ་མཆོག་ལ་ཇི་ལྟར་རེག་གྱུར་པ། །འཇིག་རྟེན་རྣམ་འདྲེན་མཆོག་ལ་དེ་དག་ཞུ། །</s>
  </p>
  <p id="2664">
    <s id="2664:1">ཇི་སླད་མངོན་དུ་ཆོས་ཚོལ་བགྱིད་ཅེས་ན། །</s>
  </p>
  <p id="2665">
    <s id="2665:1">བདུད་རྣམས་གཞོམ་དང་བྱང་ཆུབ་འཐོབ་སླད་དུ། །དེ་ནས་ཞུ་བ་ཞུ་བའི་སྤྲུལ་པ་རྣམས། །གང་ཡིན་དེ་ལ་ཤཱཀྱ་ཐུབ་པས་གསུངས། །</s>
  </p>
  <p id="2666">
    <s id="2666:1">འདྲེན་པས་ཡང་དག་ཚིག་གིས་དེ་བསྟན་ནས། །</s>
  </p>
  <p id="2667">
    <s id="2667:1">མི་མཆོག་དེ་ཡི་ཚིག་རྣམས་ཐོས་གྱུར་ཏེ། །</s>
  </p>
  <p id="2668">
    <s id="2668:1">དགའ་ཞིང་མགུ་ལ་རྗེས་སུ་ཡི་རང་ནས། །</s>
  </p>
  <p id="2669">
    <s id="2669:1">བདེ་གཤེགས་<ref folio="F.94.a"/>ཕྱག་འཚལ་དེ་དག་འཁོད་པར་གྱུར། །</s>
  </p>
  <p id="2670">
    <s id="2670:1">སྤྲུལ་པ་དེ་དག་དེར་ནི་མི་སྣང་ནས། །</s>
  </p>
  <p id="2671">
    <s id="2671:1">གང་དག་དེ་བཞིན་གཤེགས་ལ་ཞུ་ཞུ་བ། །</s>
    <s id="2671:2">དེ་དག་གང་ནས་མཆི་ཞིང་མིང་ཅི་ཞེས། །དེ་ཚེ་འཁོར་ཀྱང་སྤུ་རྣམས་ཟིང་ཞེས་བྱེད། །</s>
  </p>
  <p id="2672">
    <s id="2672:1">འཁོར་རྣམས་བཞི་པོ་དེ་དག་གུས་པ་ཡིས། །རྒྱལ་བ་ལ་ནི་ཞུ་བར་མི་སྤྲོ་སྟེ། །</s>
  </p>
  <p id="2673">
    <s id="2673:1">དེ་ཚེ་འཇིག་རྟེན་མགོན་པོའི་སྤྲུལ་པ་སྤྲུལ། །</s>
  </p>
  <p id="2674">
    <s id="2674:1">དེ་ཚེ་དགེ་སློང་ཀུན་དགའ་བཟང་པོ་བྱུང་། །</s>
  </p>
  <p id="2675">
    <s id="2675:1">མགོན་པོ་ཞུ་བ་འདི་ཞུ་དེ་དག་གང་། །ཞུས་ནས་ཀྱང་ནི་མི་གདའ་མ་མཐོང་གྱུར། །</s>
  </p>
  <p id="2676">
    <s id="2676:1">དེ་དག་སུ་ལགས་དེ་དག་སུ་ཡི་ལགས། །</s>
    <s id="2676:2">མགོན་པོ་བཤད་ཅིང་ཐེ་ཚོམ་བསལ་དུ་གསོལ། །</s>
  </p>
  <p id="2677">
    <s id="2677:1">སྨོན་ལམ་དཔའ་བོ་ལྡན་པའི་གོ་ཆ་ལྟོས། །</s>
  </p>
  <p id="2678">
    <s id="2678:1">དེ་ཡིས་བྱིན་གྱིས་བརླབས་ནས་འདིར་ལྷགས་ཏེ། །</s>
  </p>
  <p id="2679">
    <s id="2679:1">ཤར་ཕྱོགས་ཀྱི་ནི་འཇིག་རྟེན་ཁམས་ཀྱི་ཚུལ། །གྲངས་མེད་དག་ནས་དེ་དག་ལྷགས་པ་ཡིན། །</s>
  </p>
  <p id="2680">
    <s id="2680:1">དཔའ་བོ་འཇིག་རྟེན་ཕན་ཕྱིར་གང་ལྷགས་པ། །རྣམ་པར་བལྟས་ནས་དོང་བར་གྱུར་པ་སྟེ། །</s>
  </p>
  <p id="2681">
    <s id="2681:1">བསམ་པ་དག་པ་བྱང་ཆུབ་ཕྱིར་སྤྱོད་པ། །དེ་ཡི་སྨོན་ལམ་དེ་ནི་དེ་འདྲ་འོ། །</s>
  </p>
  <p id="2682">
    <s id="2682:1">དེ་དག་དགེ་བས་ངེས་པར་སངས་རྒྱས་མཐོང་། །</s>
  </p>
  <p id="2683">
    <s id="2683:1">དེ་དག་འདིར་ནི་དེ་ལ་སྒྱིད་མི་ལུག །</s>
    <s id="2683:2">ཚུལ་ཁྲིམས་ཀྱིས་ཀྱང་དམན་པར་མི་འགྱུར་ཏེ། །</s>
  </p>
  <p id="2684">
    <s id="2684:1">ཐོས་པ་མང་ཞིང་ཕ་རོལ་ཕྱིན་པས་འཕགས། །</s>
  </p>
  <p id="2685">
    <s id="2685:1">དེ་དག་ཐབས་ཤེས་པ་ལ་ཤིན་ཏུ་བསླབས། །</s>
    <s id="2685:2">མངལ་གྱི་གནས་སུ་འགྲོ་བར་མི་འགྱུར་ཏེ། །</s>
  </p>
  <p id="2686">
    <s id="2686:1">འཁོར་བའི་ཚེ་ན་ཚེ་རབས་ཚེ་རབས་སུ། །དེ་དག་ཆོས་ཀྱི་སེམས་རྒྱུད་བརྗེད་མི་འགྱུར། །</s>
  </p>
  <p id="2687">
    <s id="2687:1">རྟག་ཏུ་སངས་རྒྱས་རྣམས་དང་མངོན་དུ་ཕྲད། །</s>
  </p>
  <p id="2688">
    <s id="2688:1">རྟག་ཏུ་འཕགས་པ་རྣམས་དང་འགྲོགས་པར་འགྱུར། །</s>
  </p>
  <p id="2689">
    <s id="2689:1">དཔའ་བོ་དེ་ཡིས་སེམས་ཅན་འདིར་མཐོང་རྣམས། །རྟག་ཏུ་དེ་ལ་རབ་ཏུ་འབྱུང་བ་འཐོབ། །</s>
  </p>
  <p id="2690">
    <s id="2690:1">མཐོང་མ་ཐག་ཏུ་དགེ་བས་དེ་འདྲ་སྟེ། །</s>
  </p>
  <p id="2691">
    <s id="2691:1">གང་དག་གཞན་མ་བརྗོད་པ་དེ་དག་མང་། །</s>
  </p>
  <p id="2692">
    <s id="2692:1">དཔའ་བོ་དེ་ཡི་ཡོན་ཏན་གང་ཡོད་པ། །མང་དུ་བསྒྲགས་ཀྱང་མཐར་ཐུག་འགྱུར་བ་མེད། །</s>
  </p>
  <p id="2693">
    <s id="2693:1">དཔའ་བོ་ཤིན་ཏུ་གནས་པ་དེ་ཡི་མིང་། །དེ་ཚེ་བུད་མེད་གང་གིས་ཐོས་གྱུར་པ། །</s>
    <s id="2693:2">དེ་ནི་ཕྱིན་ཆད་བུད་མེད་དངོས་མི་འགྱུར། །</s>
  </p>
  <p id="2694">
    <s id="2694:1">སེམས་ཅན་དམ་པའི་མཆོག་ཏུ་དེ་འགྱུར་རོ། །</s>
  </p>
  <p id="2695">
    <s id="2695:1">སྐྱེས་པ་བུད་མེད་གང་གིས་མིང་ཐོས་ཤིང་། །ཐོས་ནས་</s>
  </p>
  <p id="2696">
    <s id="2696:1">དེ་ལའང་དགའ་བ་སྐྱེད་བྱེད་<ref folio="F.94.b"/>ལ། །སངས་རྒྱས་ཞིང་དེར་སྨོན་ལམ་འདེབས་བྱེད་པ། །</s>
    <s id="2696:2">ལུས་ཞིག་ནས་ནི་དེར་ཡང་སྐྱེ་བར་འགྱུར། །</s>
  </p>
  <p id="2697">
    <s id="2697:1">ཞིང་ཡང་དག་པར་སྐྱེ་བར་འགྱུར་བ་ཡིན། །</s>
  </p>
  <p id="2698">
    <s id="2698:1">སྐྱེས་པ་བུད་མེད་འོན་ཏེ་གཞན་ཡང་རུང་། །</s>
  </p>
  <p id="2699">
    <s id="2699:1">གང་གིས་མིང་ཐོས་ནམ་ཞིག་དད་བྱེད་པ། །ཐམས་ཅད་བྱང་ཆུབ་ཆེད་ལས་ཉམས་མི་འགྱུར། །</s>
  </p>
  <p id="2700">
    <s id="2700:1">གང་དག་གཅེར་བུའི་སེམས་ཅན་མ་གཏོགས་པར། །ཐོས་ནས་སུ་ཞིག་དགའ་བ་སྐྱེ་མི་འགྱུར། །</s>
  </p>
  <p id="2701">
    <s id="2701:1">སངས་རྒྱས་ཀྱིས་ཀྱང་དེ་ནི་ཡོང་མ་གསུངས། །</s>
  </p>
  <p id="2702">
    <s id="2702:1">འོན་ཀྱང་དེ་དག་དགེ་དང་ལྡན་པར་འགྱུར། །</s>
  </p>
  <p id="2703">
    <s id="2703:1">གང་དག་བསམ་པས་མིང་ཡང་ཐོས་པ་ནི། །ཇི་ལྟར་རྩི་ཡིས་སྐྱོན་རྣམས་སེལ་བྱེད་བཞིན། །སེམས་ཅན་དེ་དག་གིས་ནི་དེར་མཐོང་བ། །བྱང་ཆུབ་དོན་དུ་ངེས་འགྱུར་ཐེ་ཚོམ་མེད། །</s>
  </p>
  <p id="2704">
    <s id="2704:1">གང་ཞིག་པ་ལ་ཤ་ཡི་འདབ་ཐོགས་ཤིང་། །དེ་དང་དེར་ནི་རྩི་དག་བྱེད་གྱུར་ན། །</s>
  </p>
  <p id="2705">
    <s id="2705:1">དེ་ཚེ་ཀུན་ནས་སྨན་གྱི་སྟོབས་ཀྱིས་སུ། །སུས་ཀྱང་དེར་ནི་མེ་ལ་ཚིག་མི་འགྱུར། །</s>
  </p>
  <p id="2706">
    <s id="2706:1">གང་ཚེ་སྦྲུལ་གདུག་གཟི་བརྗིད་དྲག་པོ་ཡིས། །དུག་གང་དེ་དག་མི་གདུག་བྱེད་འགྱུར་ཏེ། །</s>
  </p>
  <p id="2707">
    <s id="2707:1">ས་ཡི་སྟེང་ནས་ཀུན་ཏུ་སྟོན་བྱེད་ན། །</s>
  </p>
  <p id="2708">
    <s id="2708:1">དེ་འདྲའི་སྨན་བརྐོས་པས་ནི་ཅི་ཞིག་བྱ། །</s>
  </p>
  <p id="2709">
    <s id="2709:1">སྦྲུལ་གདུག་དྲི་ནི་གང་དག་སྣོམ་བྱེད་པ། །སྦྲུལ་དེ་ཐམས་ཅད་འཆི་བའི་དུས་བྱེད་འགྱུར། །</s>
  </p>
  <p id="2710">
    <s id="2710:1">དེ་ལྟར་རྩི་སྨན་འདྲ་བའི་མི་དེ་ནི། །མིང་གིས་སངས་རྒྱས་མཛད་པ་བྱེད་པར་འགྱུར། །</s>
  </p>
  <p id="2711">
    <s id="2711:1">དེ་ཚེ་ཕྱོགས་བཅུ་དག་ཏུ་བསྒྲགས་པ་ན། །</s>
  </p>
  <p id="2712">
    <s id="2712:1">དཔའ་བོ་དེ་ཡི་མིང་ནི་སུས་ཐོས་པ། །དེ་ཡི་མིང་གིས་ལས་ནི་འདི་བྱེད་དེ། །</s>
  </p>
  <p id="2713">
    <s id="2713:1">བུད་མེད་གང་ཟག་ལ་ནི་རེག་མི་འགྱུར། །</s>
  </p>
  <p id="2714">
    <s id="2714:1">གང་གིས་མཐོང་དང་བསྟི་སྟང་བྱེད་ཅི་སྨོས། །</s>
  </p>
  <p id="2715">
    <s id="2715:1">དེ་ནི་རྒྱལ་བས་དགེ་སློང་གང་སྤྲུལ་པ། །ཀུན་དགའ་བཟང་པོ་ཞེས་ནི་བྱ་བ་དེས། །</s>
  </p>
  <p id="2716">
    <s id="2716:1">རྒྱལ་བས་དེ་སྐད་བསྒྲགས་པ་དེ་འདྲ་བ། །བྱང་ཆུབ་ཞུགས་པ་སུ་མཆིས་དེ་ལ་ཞུས། །</s>
  </p>
  <p id="2717">
    <s id="2717:1">ཀུན་དགའ་བཟང་པོ་གོ་ཆ་དཔའ་བོའི་མིང་། །འཇིག་རྟེན་ཁམས་འདིར་ཡོད་ཅེས་ངས་ཐོས་ན། །</s>
  </p>
  <p id="2718">
    <s id="2718:1">ཞུམ་པ་མེད་པའི་ཡིད་ཀྱིས་བརྗོད་པར་བྱ། །</s>
  </p>
  <p id="2719">
    <s id="2719:1">དེ་ལྟར་བདེ་བར་གཤེགས་པས་ཟབ་བསྟན་པ། །རྒྱལ་བའི་བྱང་ཆུབ་ཡིད་ཆེས་དཀའ་བ་ཡི། །སེམས་ཅན་དགེ་བ་ཆུང་དང་ལྡན་པ་ལྷགས། །</s>
    <s id="2719:2">ད་ལྟར་ང་ཡི་ཚེ་ནི་ཅུང་ཟད་གནས། །</s>
  </p>
  <p id="2720">
    <s id="2720:1">ཀུན་དགའ་འདི་ན་<ref folio="F.95.a"/>སེམས་ཅན་མཆོག་ཡོད་དེ། །</s>
  </p>
  <p id="2721">
    <s id="2721:1">དེ་རིང་ཁོ་ནར་འཁོར་དུ་ལྷགས་པར་གྱུར། །</s>
  </p>
  <p id="2722">
    <s id="2722:1">འཇིག་རྟེན་མགོན་པོ་གང་དག་འདིར་ལྷགས་པའི། །གོ་ཆ་བསྔགས་པ་ཕྱོགས་བཅུར་བཟློག་མི་ནུས། །</s>
  </p>
  <p id="2723">
    <s id="2723:1">ཀུན་དགའ་བཟང་སྐྱོང་རིན་ཆེན་འབྱུང་གནས་དང་། །དཀོན་མཆོག་འབྱུང་གནས་དང་ནི་དེད་དཔོན་བཟང་། །</s>
  </p>
  <p id="2724">
    <s id="2724:1">ཡོན་ཏན་སྦས་པ་མཁས་དང་དེ་བཞིན་དུ། །དཔའ་བོ་བཟང་སྟོབས་གང་ཡིན་དེ་ལ་ལྟོས། །</s>
  </p>
  <p id="2725">
    <s id="2725:1">ཆུ་ཞེས་བྱ་བ་དང་ནི་ཆུ་ལྷ་དང་། །བཟང་སྐྱོང་དེ་བཞིན་དགེ་སློང་ཅི་འདྲ་རྣམས། །ཇི་ལྟར་སྐྱོབ་འགྱུར་དགེ་སློང་དེ་དག་ལྟོས། །</s>
  </p>
  <p id="2726">
    <s id="2726:1">དེ་དག་རྣམས་ཀྱི་གོ་ཆ་དེ་བསམ་ཡས། །</s>
    <s id="2726:2">དོན་ཡོད་ཅེས་ནི་ཡོངས་སུ་བསྒྲགས་གྱུར་པ། །དེ་དག་གིས་ནི་དོན་ཡོད་གོ་ཆ་བགོས། །</s>
  </p>
  <p id="2727">
    <s id="2727:1">དེ་དག་མཐོང་བའང་དོན་ཡོད་འགྱུར་བ་ཡིན། །</s>
  </p>
  <p id="2728">
    <s id="2728:1">དེ་དག་བསྙེན་བཀུར་བྱེད་པ་སྨོས་ཅི་དགོས། །</s>
  </p>
  <p id="2729">
    <s id="2729:1">ཀུན་དགའ་གང་སུ་དག་གིས་དེ་དག་མཐོང་། །</s>
  </p>
  <p id="2730">
    <s id="2730:1">གང་དག་སུ་ཡིས་མིང་ཡང་ཐོས་གྱུར་པ། །དེ་དག་ནམ་ཡང་བྱང་ཆུབ་དོགས་པ་མེད། །</s>
  </p>
  <p id="2731">
    <s id="2731:1">དེ་དག་ནམ་དུའང་ལོག་པར་ལྟུང་མི་འགྱུར། །</s>
  </p>
  <p id="2732">
    <s id="2732:1">དེ་དག་ཐམས་ཅད་བརྩོན་པས་ཚོགས་པ་ཡིན། །</s>
  </p>
  <p id="2733">
    <s id="2733:1">དེ་དག་ཐམས་ཅད་ཤེས་པས་ཚོགས་པར་གྱུར། །</s>
  </p>
  <p id="2734">
    <s id="2734:1">རྟག་ཏུ་ཚུལ་ཁྲིམས་ཕུང་པོས་དེ་རྟག་གནས། །</s>
  </p>
  <p id="2735">
    <s id="2735:1">ཐམས་ཅད་ཐེག་པ་མཆོག་ལ་དེ་ལྟར་འདུད། །</s>
    <s id="2735:2">ཀུན་དགའ་སངས་རྒྱས་ཞིང་འདིར་ཕྱོགས་བཅུ་ཡི། །འཇིག་རྟེན་ད་ལྟར་གང་དག་སུ་གནས་པ། །དཔའ་བོ་དེ་ཅི་གོ་ཆ་འདོད་གྱུར་པ། །དེ་ལ་རྒྱལ་བ་ཀུན་གྱིས་བསྔགས་པ་བརྗོད། །</s>
  </p>
  <p id="2736">
    <s id="2736:1">གང་གིས་བསྔགས་བརྗོད་རྒྱལ་བ་དེ་དག་ཀྱང་། །བྱང་ཆུབ་སེམས་དཔས་དེ་ཚེ་དེར་ཤེས་ཏེ། །</s>
  </p>
  <p id="2737">
    <s id="2737:1">ཤཱཀྱ་ཁྱུ་མཆོག་འཇིག་རྟེན་མགོན་པོ་དང་། །བྱང་ཆུབ་ཞུགས་པའི་དཔའ་བོ་དག་བལྟའོ། །</s>
  </p>
  <p id="2738">
    <s id="2738:1">དེ་ཐོས་ནས་ཀྱང་གསོལ་བ་བཏབ་གྱུར་པ། །མགོན་པོ་མི་མཇེད་འཇིག་རྟེན་ཁམས་སུ་མཆི། །</s>
    <s id="2738:2">རྒྱལ་བ་རྣམས་ཀྱི་སྐུ་ལ་བསྐོར་བྱས་ནས། །</s>
  </p>
  <p id="2739">
    <s id="2739:1">བྱང་ཆུབ་སེམས་དཔའ་དེ་དག་ཐམས་ཅད་ལྷགས། །</s>
    <s id="2739:2">དགེ་སློང་དེ་དག་གི་ཡང་མིང་ཐོས་ནས། །</s>
  </p>
  <p id="2740">
    <s id="2740:1">དེ་ཚེ་བྱང་ཆུབ་མཆོག་ཏུ་འདུན་པ་བསྐྱེད། །</s>
  </p>
  <p id="2741">
    <s id="2741:1">གང་དག་མིང་དང་འདུན་པས་བྱང་ཆུབ་ཞུགས། །</s>
  </p>
  <p id="2742">
    <s id="2742:1">དེ་དག་རྒྱལ་བས་བྱང་ཆུབ་དེར་<ref folio="F.95.b"/>ལུང་བསྟན། །</s>
    <s id="2742:2">བསྐལ་པ་གྲངས་མེད་དག་ཏུ་ལས་བྱས་ཤིང་། །མི་དགེ་བསྒྲུབས་པ་གང་དག་སུ་ཡོད་པ། །དེ་ཕྱིར་སྙིགས་མའི་དུས་ན་དེ་དག་ནི། །ང་དང་ལྷན་ཅིག་སངས་རྒྱས་ཞིང་དུ་ལྷགས། །</s>
    <s id="2742:3">ང་ཡིས་བྱང་ཆུབ་མཆོག་འདི་ཐོབ་གྱུར་ཀྱང་། །</s>
    <s id="2742:4">དེ་ཚེ་སེམས་ཅན་བལྟ་བར་སྤྲོ་བ་མེད། །</s>
  </p>
  <p id="2743">
    <s id="2743:1">གང་དག་ཕྱི་དུས་དགེ་སློང་རྣམས་འབྱུང་བ། །རྩུབ་དང་གཏུམ་དང་ཤིན་ཏུ་རྩུབ་པ་ཡིན། །</s>
  </p>
  <p id="2744">
    <s id="2744:1">དེ་ཚེ་ཀུན་དུ་འཇིགས་པ་ཐོས་ནས་སུ། །ཡང་དང་ཡང་དུ་བརྩོན་འགྲུས་སྟོབས་བསྐྱེད་ཅིང་། །མུ་གེའི་དུས་སུ་ཟན་རྗེན་སྦྱིན་པ་བྱིན། །</s>
  </p>
  <p id="2745">
    <s id="2745:1">དེ་དག་རྣམས་ཀྱི་སྦྱིན་པ་རྩུབ་པ་ཡིན། །</s>
  </p>
  <p id="2746">
    <s id="2746:1">དེ་དག་འདི་ལ་གུས་པ་ཆེ་བྱས་ནས། །</s>
  </p>
  <p id="2747">
    <s id="2747:1">ཕྱི་དུས་འཇིགས་པ་ཆེན་པོ་དེ་ཡི་ཚེ། །སྲོག་ཀྱང་བཏང་ནས་དོན་ནི་བྱ་སྙམ་སྟེ། །</s>
  </p>
  <p id="2748">
    <s id="2748:1">ང་ཡི་ཆོས་མཆོག་སྤེལ་ཞིང་འཛིན་པར་བྱེད། །</s>
  </p>
  <p id="2749">
    <s id="2749:1">དུས་དེ་ན་ནི་མི་དགེའི་ལས་རྣམས་ཀྱི། །སྨོན་ལམ་གནས་ཀྱང་འཇིག་རྟེན་དག་ན་ཡོད། །</s>
  </p>
  <p id="2750">
    <s id="2750:1">འདི་ན་ལས་དེ་དག་ནི་བྱས་པ་ན། །</s>
  </p>
  <p id="2751">
    <s id="2751:1">དེ་ཡི་ཚེ་ན་བརྙས་པའི་ཚུལ་དུ་འགྱུར། །</s>
  </p>
  <p id="2752">
    <s id="2752:1">དེ་དག་དེར་ནི་འདི་འདྲའི་ཆོས་ཐོས་ནས། །</s>
  </p>
  <p id="2753">
    <s id="2753:1">དེ་ཚེ་དེར་ནི་ཆོས་མིན་འདུ་ཤེས་འགྱུར། །</s>
  </p>
  <p id="2754">
    <s id="2754:1">ཆོས་འདི་རྒྱལ་བས་གསུངས་པ་མ་ཡིན་ཞེས། །</s>
    <s id="2754:2">འཇིག་རྟེན་ཕྱིན་ཅི་ལོག་ལ་ཀུན་དགའ་ལྟོས། །</s>
  </p>
  <p id="2755">
    <s id="2755:1">དེ་ཚེ་དགེ་སློང་སློབ་པས་འདུ་བྱེད་ལ། །རྟག་པ་ཅུང་ཟད་མེད་ཅེས་སྐྱོ་ཐོབ་པས། །</s>
    <s id="2755:2">དེ་ཚེ་མགོ་ལ་མེ་འབར་བཞིན་དུ་རྟོགས། །</s>
  </p>
  <p id="2756">
    <s id="2756:1">འཆི་མེད་ཐོབ་པར་བྱ་ཕྱིར་མ་ལུས་བཙལ། །</s>
    <s id="2756:2">བསྟན་འདི་རབ་ཏུ་རྣམ་པར་འཇིག་ཐོས་ནས། །</s>
  </p>
  <p id="2757">
    <s id="2757:1">དེར་ནི་ལྷ་ཡང་སྡུག་བསྔལ་དག་ཏུ་གྱུར། །</s>
  </p>
  <p id="2758">
    <s id="2758:1">དེ་ཚེ་འཇིག་པ་མཐོང་ན་</s>
  </p>
  <p id="2759">
    <s id="2759:1">མི་རུང་ཞེས། །དེ་ལྟའི་དུས་སུ་ཤི་ཡང་བླ་སྙམ་སེམས། །</s>
    <s id="2759:2">བག་ཚ་མེད་པའི་སྒྲོགས་པ་སྒྲོགས་པ་ཡི། །དྲང་སྲོང་ཆེ་དེ་དེ་</s>
  </p>
  <p id="2760">
    <s id="2760:1">རིང་བདག་ཅག་མཐོང་། །</s>
  </p>
  <p id="2761">
    <s id="2761:1">འདྲེན་པ་མཆོག་གི་ཞལ་དུ་ལྟ་བྱེད་ཅིང་། །ཀྱེ་མ་རྒྱལ་བས་བཤད་ཅེས་ཡི་རང་ངོ་། །</s>
  </p>
  <p id="2762">
    <s id="2762:1">དགེ་སློང་བསམ་གཏན་བྱེད་པ་དག་ཀྱང་མཐོང་། །</s>
  </p>
  <p id="2763">
    <s id="2763:1">དབང་ཐོབ་རྫུ་འཕྲུལ་སྟོབས་ཀྱིས་མཁས་གྱུར་པ། །འདི་ན་ཏིང་འཛིན་ཤེས་རབ་ཕ་རོལ་ཕྱིན། །</s>
  </p>
  <p id="2764">
    <s id="2764:1">དེ་དག་ཕྱི་མའི་དུས་སུ་ཇི་ལྟར་མཐོང་། །</s>
  </p>
  <p id="2765">
    <s id="2765:1">སྡིག་པའི་དགེ་སློང་སྟོབས་དང་ལྡན་འགྱུར་ཞིང་། །</s>
    <s id="2765:2">དེ་ཚེ་ཚུལ་ལྡན་ཤིན་ཏུ་ཚར་བཅད་འགྱུར། །</s>
  </p>
  <p id="2766">
    <s id="2766:1"><ref folio="F.96.a"/>གནས་ཁང་གནས་པ་ཚེགས་ཀྱིས་འཐོབ་འགྱུར་ཞིང་། །</s>
    <s id="2766:2">དེ་ཚེ་ལྷ་ཡིད་ཤིན་ཏུ་མི་དགའ་འགྱུར། །</s>
  </p>
  <p id="2767">
    <s id="2767:1">ཀྱེ་མ་ཀྱེ་མ་བསྟན་པ་རབ་ཏུ་འཇིག །</s>
  </p>
  <p id="2768">
    <s id="2768:1">གང་གི་དོན་དུ་དེ་ཚེ་དཀའ་སྤྱོད་པ། །དེ་དག་དགེ་སློང་སྡིག་པས་ཚར་བཅད་འགྱུར། །</s>
  </p>
  <p id="2769">
    <s id="2769:1">བསྟན་པ་འཇིག་པར་འགྱུར་བ་འདི་ལ་ལྟོས། །</s>
  </p>
  <p id="2770">
    <s id="2770:1">འདིར་ནི་ཕན་ཚུན་ཀུན་དུ་དགའ་བར་འགྱུར། །</s>
  </p>
  <p id="2771">
    <s id="2771:1">དེས་པ་རྣམས་ལ་དེ་དག་བསྔགས་མིན་བརྗོད། །</s>
  </p>
  <p id="2772">
    <s id="2772:1">སངས་རྒྱས་ལ་ནི་འཁྲུག་ལོང་བྱེད་པ་དག །</s>
  </p>
  <p id="2773">
    <s id="2773:1">དེ་དག་ཁྱིམ་ན་གནས་པར་འཛིན་པར་འགྱུར། །</s>
  </p>
  <p id="2774">
    <s id="2774:1">དགེ་བསྙེན་མ་དང་འདྲེ་བར་བྱེད་འགྱུར་ཞིང་། །དེ་ན་དེ་དག་ལག་པ་གཅིག་ཏུ་བྱེད། །</s>
  </p>
  <p id="2775">
    <s id="2775:1">རྒྱལ་བའི་བསྟན་ལ་མ་གུས་གྱུར་ནས་སུ། །བྱང་ཆུབ་མཆོག་ཀྱང་སྤོང་བར་བྱེད་པར་འགྱུར། །</s>
  </p>
  <p id="2776">
    <s id="2776:1">དཀོན་མཆོག་གསུམ་ལ་མཆོག་ཏུ་འཚེ་འགྱུར་ཏེ། །</s>
  </p>
  <p id="2777">
    <s id="2777:1">དེ་དག་རྟག་ཏུ་དེས་པ་རྣམས་ཀྱིས་སྤོངས། །</s>
  </p>
  <p id="2778">
    <s id="2778:1">ཁྱུ་མཆོག་རྭ་ཆག་མ་གྱུར་མ་རུངས་པ། །དེ་བཞིན་ཚུལ་ཁྲིམས་ལྡན་པས་རྣམ་པར་སྤོངས། །</s>
  </p>
  <p id="2779">
    <s id="2779:1">དེ་ཚེ་ཚུལ་ཁྲིམས་ལྡན་པ་དཔྱས་འགྱུར་ཞིང་། །དེ་ཚེ་དགེ་སློང་སྡིག་པས་བརྙས་ཚུལ་འགྱུར། །</s>
  </p>
  <p id="2780">
    <s id="2780:1">འཇིགས་ཆེན་ཕྱིན་ཅི་ལོག་གི་དུས་སུ་ནི། །སྐྱོ་བ་ཐོབ་བྱོས་བག་ཀྱང་ཡོད་པར་གྱིས། །</s>
    <s id="2780:2">བདེ་བར་གཤེགས་པའི་བསྟན་ལ་བརྩོན་འགྲུས་སྐྱེད། །</s>
  </p>
  <p id="2781">
    <s id="2781:1">དེ་ཚེ་འཇིགས་པ་ཆེན་པོ་འབྱུང་བར་འགྱུར། །</s>
  </p>
  <p id="2782">
    <s id="2782:1">སྡིག་པའི་དགེ་སློང་རྣམས་དང་ཕྲད་མ་བྱེད། །</s>
  </p>
  <p id="2783">
    <s id="2783:1">དེ་ཡི་ཚེ་ན་སྡུག་བསྔལ་གནས་པར་འགྱུར། །</s>
  </p>
  <p id="2784">
    <s id="2784:1">དེ་ནས་བྱང་ཆུབ་སེམས་དཔའ་ཀུན་དུ་བལྟས་པའི་བྱང་ཆུབ་ཏུ་ངེས་པའི་དགེ་བའི་རྩ་བའི་སྙིང་སྟོབས་ཀྱི་གོ་ཆ་བགོས་འདི་ལྟ་སྟེ་དཔེར་ན། </s>
  </p>
  <p id="2785">
    <s id="2785:1">སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། །བརྐྱང་བ་སྐུམ་པར་བྱེད་པའི་སྐད་ཅིག་དེས་དེ་ནས་</s>
  </p>
  <p id="2786">
    <s id="2786:1">མི་སྣང་བར་གྱུར་ནས་</s>
  </p>
  <p id="2787">
    <s id="2787:1">འཇིག་རྟེན་གྱི་ཁམས་མི་མཇེད་འདིར་འོངས་ཏེ</s>
  </p>
  <p id="2788">
    <s id="2788:1">དེ་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="2789">
    <s id="2789:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། </s>
  </p>
  <p id="2790">
    <s id="2790:1">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="2791">
    <s id="2791:1">བཅོམ་ལྡན་འདས་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་<ref folio="F.96.b"/>ཞེས་དེ་བཞིན་གཤེགས་པ་བདུད་ཐམས་ཅད་ལ་སྐུ་ཀུན་ཏུ་སྟོན་པའི་ཁྱུ་མཆོག་སྙུན་གསོལ་ལགས་སོ། །</s>
    <s id="2791:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="2791:3">རིགས་ཀྱི་བུ་ཅི་བཅོམ་ལྡན་འདས་དེ་སྙུན་མི་མངའའམ། སྟོབས་དང་ལྡན་ནམ། འགྱུར་བ་མི་མངའ་འམ། </s>
    <s id="2791:4">གསོལ་པ། </s>
    <s id="2791:5">བཅོམ་ལྡན་འདས་དེ་ལྟ་ལགས་སོ། །</s>
    <s id="2791:6">འཇིག་རྟེན་གྱི་ཁམས་དེའི་ཡང་འདབ་ཆགས་ན་འཇིག་རྟེན་གྱི་ཁམས་མཚན་ལྡན་ཞེས་བྱ་བ་ཡོད་དེ</s>
  </p>
  <p id="2792">
    <s id="2792:1">དེ་ན་དེ་བཞིན་གཤེགས་པ་མཚན་མེད་ང་རོ་ཞེས་བྱ་བ་བཞུགས་ཏེ་</s>
    <s id="2792:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2793">
    <s id="2793:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚངས་དབྱངས་ང་རོ་ཞེས་བྱ་བ་བཏང་ངོ་། །</s>
  </p>
  <p id="2794">
    <s id="2794:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འཛིན་མེད་ཅེས་བྱ་བ་ཡོད་དེ། </s>
  </p>
  <p id="2795">
    <s id="2795:1">དེ་ན་དེ་བཞིན་གཤེགས་པ་མཚན་མ་མེད་པའི་ང་རོ་ཞེས་བྱ་བ་བཞུགས་ཏེ་</s>
    <s id="2795:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2796">
    <s id="2796:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཚན་ཉིད་གཅིག་པས་མཆོད་ཅེས་བྱ་བ་བཏང་ངོ་། །</s>
  </p>
  <p id="2797">
    <s id="2797:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཚན་ཉིད་མེད་པའི་ཕྱག་རྒྱ་ཞེས་བྱ་བ་ཡོད་དེ། </s>
  </p>
  <p id="2798">
    <s id="2798:1">དེ་ན་དེ་བཞིན་གཤེགས་པ་པད་མའི་མཆོག་ཅེས་བྱ་བ་བཞུགས་ཏེ་</s>
    <s id="2798:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2799">
    <s id="2799:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་པད་མ་རབ་ཏུ་གཏོར་བའི་ཆར་པ་ཞེས་བྱ་བ་བཏང་ངོ་། །</s>
  </p>
  <p id="2800">
    <s id="2800:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟླ་བའི་རྒྱལ་མཚན་ཞེས་བྱ་བ་ཡོད་དེ། </s>
  </p>
  <p id="2801">
    <s id="2801:1">དེ་ན་དེ་བཞིན་གཤེགས་པ་རིན་ཆེན་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2801:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2802">
    <s id="2802:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྣ་ཚོགས་བརྩེགས་ཞེས་བྱ་བ་བཏང་ངོ་། །</s>
  </p>
  <p id="2803">
    <s id="2803:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འཇམ་པ་ཞེས་བྱ་བ་ཡོད་དེ། </s>
  </p>
  <p id="2804">
    <s id="2804:1">དེ་ན་དེ་བཞིན་གཤེགས་པ་རྡུལ་མེད་བློ་གྲོས་ཞེས་བྱ་བ་བཞུགས་ཏེ། </s>
  </p>
  <p id="2805">
    <s id="2805:1">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2806">
    <s id="2806:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མུ་ཁྱུད་འཛིན་ཅེས་བྱ་བ་བཏང་ངོ་། །</s>
  </p>
  <p id="2807">
    <s id="2807:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་ཅེས་བྱ་བ་ཡོད་དེ། </s>
  </p>
  <p id="2808">
    <s id="2808:1">དེ་ན་དེ་བཞིན་གཤེགས་པ་ཡེ་ཤེས་མེ་ཏོག་<ref folio="F.97.a"/>འབྱུང་ཞེས་བྱ་བ་བཞུགས་ཏེ་</s>
    <s id="2808:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2809">
    <s id="2809:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ས་འཛིན་རབ་གནས་ཞེས་བྱ་བ་བཏང་ངོ་། །</s>
  </p>
  <p id="2810">
    <s id="2810:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ནམ་མཁའ་རྣམ་པར་དག་པ་ཅེས་བྱ་བ་ཡོད་དེ། </s>
  </p>
  <p id="2811">
    <s id="2811:1">དེ་ན་དེ་བཞིན་གཤེགས་པ་གཟི་བརྗིད་མངོན་པར་འཕགས་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2811:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2812">
    <s id="2812:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་གདུགས་ཞེས་བྱ་བ་བཏང་ངོ་། །</s>
  </p>
  <p id="2813">
    <s id="2813:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མཚན་མ་མེད་པ་ཞེས་བྱ་བ་ཡོད་དེ། །</s>
  </p>
  <p id="2814">
    <s id="2814:1">དེ་ན་དེ་བཞིན་གཤེགས་པ་རབ་ཏུ་ཞི་བ་ཞེས་བྱ་བ་བཞུགས་ཏེ་</s>
    <s id="2814:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2815">
    <s id="2815:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཨུད་པ་ལ་ཞེས་བྱ་བ་བཏང་ངོ་། །</s>
  </p>
  <p id="2816">
    <s id="2816:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བའི་སྙིང་པོ་ཞེས་བྱ་བ་ཡོད་དེ། </s>
  </p>
  <p id="2817">
    <s id="2817:1">དེ་ན་དེ་བཞིན་གཤེགས་པ་རྡུལ་མེད་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2817:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2818">
    <s id="2818:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སེམས་དཔའ་མེད་ཅེས་བྱ་བ་བཏང་ངོ་། །</s>
  </p>
  <p id="2819">
    <s id="2819:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྡོ་རྗེའི་སྙིང་པོ་ཞེས་བྱ་བ་ཡོད་དེ། </s>
  </p>
  <p id="2820">
    <s id="2820:1">དེ་ན་དེ་བཞིན་གཤེགས་པ་འགྲོ་བ་ཐམས་ཅད་སོ་སོར་བག་ཡངས་པ་ཞེས་བྱ་བ་བཞུགས་ཏེ་</s>
    <s id="2820:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2821">
    <s id="2821:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཟབ་མོ་འགྱུར་བྱེད་ཅེས་བྱ་བ་བཏང་ངོ་། །</s>
  </p>
  <p id="2822">
    <s id="2822:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་འབྱུང་གནས་ཞེས་བྱ་བ་ཡོད་དེ། </s>
  </p>
  <p id="2823">
    <s id="2823:1">དེ་ན་དེ་བཞིན་གཤེགས་པ་ཡོན་ཏན་བསམ་གྱིས་མི་ཁྱབ་པའི་དཔལ་ཞེས་བྱ་བ་བཞུགས་ཏེ་</s>
    <s id="2823:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2824">
    <s id="2824:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འགྲོ་བ་འཛིན་ཅེས་བྱ་བ་བཏང་ངོ་། །</s>
  </p>
  <p id="2825">
    <s id="2825:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་ལྡན་ཞེས་བྱ་བ་ཡོད་དེ། </s>
  </p>
  <p id="2826">
    <s id="2826:1">དེ་ན་དེ་བཞིན་གཤེགས་པ་དགའ་བ་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2826:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2827">
    <s id="2827:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྣམ་པར་རྒྱལ་བའི་སྡེ་ཞེས་<ref folio="F.97.b"/>བྱ་བ་བཏང་ངོ་། །</s>
  </p>
  <p id="2828">
    <s id="2828:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གནོད་མེད་ཅེས་བྱ་བ་ཡོད་དེ། </s>
  </p>
  <p id="2829">
    <s id="2829:1">དེ་ན་དེ་བཞིན་གཤེགས་པ་མི་འཇིགས་པར་གཤེགས་པ་ཞེས་བྱ་བ་བཞུགས་ཏེ་</s>
    <s id="2829:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2830">
    <s id="2830:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔའ་བོ་ཞེས་བྱ་བ་བཏང་ངོ་། །</s>
  </p>
  <p id="2831">
    <s id="2831:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཨུད་པ་ལ་དམར་པོས་ཁེབས་པ་ཞེས་བྱ་བ་ཡོད་དེ། </s>
  </p>
  <p id="2832">
    <s id="2832:1">དེ་ན་དེ་བཞིན་གཤེགས་པ་སྤོས་ཀྱིས་རྒྱགས་མཛད་ཅེས་བྱ་བ་བཞུགས་ཏེ་</s>
    <s id="2832:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2833">
    <s id="2833:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤོས་མཆོག་ལྷུན་པོ་ཞེས་བྱ་བ་བཏང་ངོ་། །</s>
  </p>
  <p id="2834">
    <s id="2834:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཁ་ལོ་སྒྱུར་བ་ཞེས་བྱ་བ་ཡོད་དེ། </s>
  </p>
  <p id="2835">
    <s id="2835:1">དེ་ན་དེ་བཞིན་གཤེགས་པ་ཀུན་ནས་གཟིགས་ཞེས་བྱ་བ་བཞུགས་ཏེ་</s>
    <s id="2835:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2836">
    <s id="2836:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྟུལ་བ་མཐའ་ཡས་ཞེས་བྱ་བ་བཏང་ངོ་། །</s>
  </p>
  <p id="2837">
    <s id="2837:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཚོགས་ཆེན་ཞེས་བྱ་བ་ཡོད་དེ། </s>
  </p>
  <p id="2838">
    <s id="2838:1">དེ་ན་དེ་བཞིན་གཤེགས་པ་མི་འཇིགས་པ་ཞེས་བྱ་བ་བཞུགས་ཏེ་</s>
    <s id="2838:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2839">
    <s id="2839:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྣམ་པར་གནོན་ཅེས་བྱ་བ་བཏང་ངོ་། །</s>
  </p>
  <p id="2840">
    <s id="2840:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འཇིགས་ཤིང་འཇིགས་སུ་རུང་བས་མི་འཇིགས་པ་ཞེས་བྱ་བ་ཡོད་དེ། </s>
  </p>
  <p id="2841">
    <s id="2841:1">དེ་ན་དེ་བཞིན་གཤེགས་པ་མི་འཇིགས་པ་བརྙེས་པ་ཞེས་བྱ་བ་བཞུགས་ཏེ་</s>
    <s id="2841:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2842">
    <s id="2842:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕྱོགས་སུ་རབ་གྲགས་ཞེས་བྱ་བ་བཏང་ངོ་། །</s>
  </p>
  <p id="2843">
    <s id="2843:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟླ་བ་ཞེས་བྱ་བ་ཡོད་དེ། </s>
  </p>
  <p id="2844">
    <s id="2844:1">དེ་ན་དེ་བཞིན་གཤེགས་པ་ཟླ་བ་སྒྲོན་མ་ཞེས་བྱ་བ་བཞུགས་ཏེ་</s>
    <s id="2844:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2845">
    <s id="2845:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྔོན་དུ་འགྲོ་ཞེས་བྱ་བ་བཏང་ངོ་། །</s>
  </p>
  <p id="2846">
    <s id="2846:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རབ་སྣང་ཞེས་བྱ་བ་ཡོད་དེ། །</s>
  </p>
  <p id="2847">
    <s id="2847:1">དེ་ན་དེ་བཞིན་གཤེགས་པ་མེ་སྒྲོན་ཞེས་བྱ་བ་བཞུགས་ཏེ་</s>
    <s id="2847:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2848">
    <s id="2848:1">བཅོམ་<ref folio="F.98.a"/>ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེ་འཛིན་ཅེས་བྱ་བ་བཏང་ངོ་། །</s>
  </p>
  <p id="2849">
    <s id="2849:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འོད་ཅེས་བྱ་བ་ཡོད་དེ། </s>
  </p>
  <p id="2850">
    <s id="2850:1">དེ་ན་དེ་བཞིན་གཤེགས་པ་རབ་ཏུ་འབར་ཞེས་བྱ་བ་བཞུགས་ཏེ་</s>
    <s id="2850:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2851">
    <s id="2851:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྣམ་པར་བསྒྲགས་པའི་རྒྱལ་པོ་ཞེས་བྱ་བ་བཏང་ངོ་། །</s>
  </p>
  <p id="2852">
    <s id="2852:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རབ་འདྲེན་ཅེས་བྱ་བ་ཡོད་དེ། </s>
  </p>
  <p id="2853">
    <s id="2853:1">དེ་ན་དེ་བཞིན་གཤེགས་པ་ཤིན་ཏུ་གྱེན་དུ་གཤེགས་ཞེས་བྱ་བ་བཞུགས་ཏེ་</s>
    <s id="2853:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2854">
    <s id="2854:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤེས་རབ་མཆོག་ཅེས་བྱ་བ་བཏང་ངོ་། །</s>
  </p>
  <p id="2855">
    <s id="2855:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ཅན་ཞེས་བྱ་བ་ཡོད་དེ། </s>
  </p>
  <p id="2856">
    <s id="2856:1">དེ་ན་དེ་བཞིན་གཤེགས་པ་མཆོག་གི་ནོར་བུ་ཞེས་བྱ་བ་བཞུགས་ཏེ་</s>
    <s id="2856:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2857">
    <s id="2857:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རབ་ཀྱི་བློ་གྲོས་ཞེས་བྱ་བ་བཏང་ངོ་། །</s>
  </p>
  <p id="2858">
    <s id="2858:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྡོ་རྗེ་འབྱུང་ཞེས་བྱ་བ་ཡོད་དེ། </s>
  </p>
  <p id="2859">
    <s id="2859:1">དེ་ན་དེ་བཞིན་གཤེགས་པ་རྡོ་རྗེ་རྣམ་པར་གནོན་ཅེས་བྱ་བ་བཞུགས་ཏེ་</s>
    <s id="2859:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2860">
    <s id="2860:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡོན་ཏན་འབྱུང་གནས་ཞེས་བྱ་བ་བཏང་ངོ་། །</s>
  </p>
  <p id="2861">
    <s id="2861:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ང་རོ་ཅན་ཞེས་བྱ་བ་ཡོད་དེ། </s>
  </p>
  <p id="2862">
    <s id="2862:1">དེ་ན་དེ་བཞིན་གཤེགས་པ་ཡེ་ཤེས་དབང་ཕྱུག་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2862:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2863">
    <s id="2863:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྲེད་མེད་ཀྱི་བུ་ཞེས་བྱ་བ་བཏང་ངོ་། །</s>
  </p>
  <p id="2864">
    <s id="2864:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་འབྱུང་ཞེས་བྱ་བ་ཡོད་དེ། </s>
  </p>
  <p id="2865">
    <s id="2865:1">དེ་ན་དེ་བཞིན་གཤེགས་པ་ཡེ་ཤེས་ཀྱི་སྟོབས་ཀྱིས་རྣམ་པར་བསྒྲགས་ཞེས་བྱ་བ་བཞུགས་ཏེ་</s>
    <s id="2865:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2866">
    <s id="2866:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྨོན་ལམ་རྣམ་པར་བསྒྲགས་ཞེས་བྱ་བ་བཏང་ངོ་། །</s>
  </p>
  <p id="2867">
    <s id="2867:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་འབྱུང་ཞེས་བྱ་བ་ཡོད་དེ། </s>
  </p>
  <p id="2868">
    <s id="2868:1">དེ་ན་དེ་བཞིན་གཤེགས་པ་བདེ་མཆོག་ཅེས་བྱ་བ་<ref folio="F.98.b"/>བཞུགས་ཏེ་</s>
    <s id="2868:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2869">
    <s id="2869:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྐར་རྒྱལ་ཞེས་བྱ་བ་བཏང་ངོ་། །</s>
  </p>
  <p id="2870">
    <s id="2870:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྐྱ་རེང་ཞེས་བྱ་བ་ཡོད་དེ། </s>
  </p>
  <p id="2871">
    <s id="2871:1">དེ་ན་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཅེས་བྱ་བ་བཞུགས་ཏེ་</s>
    <s id="2871:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2872">
    <s id="2872:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དེད་དཔོན་ཞེས་བྱ་བ་བཏང་ངོ་། །</s>
  </p>
  <p id="2873">
    <s id="2873:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཏོག་བཟང་པོ་ཞེས་བྱ་བ་ཡོད་དེ། </s>
  </p>
  <p id="2874">
    <s id="2874:1">དེ་ན་དེ་བཞིན་གཤེགས་པ་དཔལ་བཟང་པོ་ཞེས་བྱ་བ་བཞུགས་ཏེ་</s>
    <s id="2874:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2875">
    <s id="2875:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྣམ་པར་རྒྱལ་བའི་སྡེ་ཞེས་བྱ་བ་བཏང་ངོ་། །</s>
  </p>
  <p id="2876">
    <s id="2876:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཚངས་པའི་དཔལ་ཞེས་བྱ་བ་ཡོད་དེ། </s>
  </p>
  <p id="2877">
    <s id="2877:1">དེ་ན་དེ་བཞིན་གཤེགས་པ་ཚངས་པའི་དབྱངས་ང་རོ་ཞེས་བྱ་བ་བཞུགས་ཏེ་</s>
    <s id="2877:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2878">
    <s id="2878:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་དཔལ་ཞེས་བྱ་བ་བཏང་ངོ་། །</s>
  </p>
  <p id="2879">
    <s id="2879:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་ཅན་ཞེས་བྱ་བ་ཡོད་དེ། </s>
  </p>
  <p id="2880">
    <s id="2880:1">དེ་ན་དེ་བཞིན་གཤེགས་པ་རིན་ཆེན་ཏོག་ཅེས་བྱ་བ་བཞུགས་ཏེ་</s>
    <s id="2880:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2881">
    <s id="2881:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རིན་ཆེན་དབང་ཕྱུག་ཅེས་བྱ་བ་བཏང་ངོ་། །</s>
  </p>
  <p id="2882">
    <s id="2882:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མའི་དཔལ་ཞེས་བྱ་བ་ཡོད་དེ། </s>
  </p>
  <p id="2883">
    <s id="2883:1">དེ་ན་དེ་བཞིན་གཤེགས་པ་པད་མ་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="2883:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2884">
    <s id="2884:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་པད་མ་དཔལ་གྱི་སྙིང་པོ་ཞེས་བྱ་བ་བཏང་ངོ་། །</s>
  </p>
  <p id="2885">
    <s id="2885:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འབྱུང་བའི་དཔལ་ཞེས་བྱ་བ་ཡོད་དེ། </s>
  </p>
  <p id="2886">
    <s id="2886:1">དེ་ན་དེ་བཞིན་གཤེགས་པ་མེ་ཏོག་སྣ་ཚོགས་ཞེས་བྱ་བ་བཞུགས་ཏེ་</s>
    <s id="2886:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2887">
    <s id="2887:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་བརྩོན་འགྲུས་ཞེས་བྱ་བ་བཏང་ངོ་། །</s>
  </p>
  <p id="2888">
    <s id="2888:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཞེས་བྱ་བ་ཡོད་དེ། </s>
  </p>
  <p id="2889">
    <s id="2889:1">དེ་ན་དེ་བཞིན་<ref folio="F.99.a"/>གཤེགས་པ་བདེ་བའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2889:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2890">
    <s id="2890:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བདེ་བྱེད་ཅེས་བྱ་བ་བཏང་ངོ་། །</s>
  </p>
  <p id="2891">
    <s id="2891:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤི་འཕོས་མེད་ཅེས་བྱ་བ་ཡོད་དེ། </s>
  </p>
  <p id="2892">
    <s id="2892:1">དེ་ན་དེ་བཞིན་གཤེགས་པ་པད་མ་མངོན་འཕགས་དཔལ་ཞེས་བྱ་བ་བཞུགས་ཏེ་</s>
    <s id="2892:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2893">
    <s id="2893:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེ་ཏོག་བཟང་ཞེས་བྱ་བ་བཏང་ངོ་། །</s>
  </p>
  <p id="2894">
    <s id="2894:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རབ་ཏུ་གཡོ་བ་ཞེས་བྱ་བ་ཡོད་དེ། </s>
  </p>
  <p id="2895">
    <s id="2895:1">དེ་ན་དེ་བཞིན་གཤེགས་པ་རྟག་ཏུ་དཔུང་མགོ་མཐོ་བ་ཞེས་བྱ་བ་བཞུགས་ཏེ་</s>
    <s id="2895:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2896">
    <s id="2896:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྟག་ཏུ་སྤྲོ་བ་ཞེས་བྱ་བ་བཏང་ངོ་། །</s>
  </p>
  <p id="2897">
    <s id="2897:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་ཀུན་དུ་འཁྲུགས་ཞེས་བྱ་བ་ཡོད་དེ། </s>
  </p>
  <p id="2898">
    <s id="2898:1">དེ་ན་དེ་བཞིན་གཤེགས་པ་རྩིའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2898:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2899">
    <s id="2899:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྙིང་རྗེ་ཆེན་པོའི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2900">
    <s id="2900:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བརྟན་པ་ཞེས་བྱ་བ་ཡོད་དེ། </s>
  </p>
  <p id="2901">
    <s id="2901:1">དེ་ན་དེ་བཞིན་གཤེགས་པ་དམིགས་པ་མཐའ་ཡས་པས་གནས་པ་ཞེས་བྱ་བ་བཞུགས་ཏེ་</s>
    <s id="2901:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2902">
    <s id="2902:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་གནས་ཞེས་བྱ་བ་བཏང་ངོ་། །</s>
  </p>
  <p id="2903">
    <s id="2903:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ནས་སྐབས་ཀྱི་མཚན་ཉིད་ཅེས་བྱ་བ་ཡོད་དེ། </s>
  </p>
  <p id="2904">
    <s id="2904:1">དེ་ན་དེ་བཞིན་གཤེགས་པ་ཁྱུ་མཆོག་མཐའ་ཡས་ཞེས་བྱ་བ་བཞུགས་ཏེ་</s>
    <s id="2904:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2905">
    <s id="2905:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚོགས་ཆེན་ཞེས་བྱ་བ་བཏང་ངོ་། །</s>
  </p>
  <p id="2906">
    <s id="2906:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བཻ་དཱུརྱའི་འོད་ཅེས་བྱ་བ་ཡོད་དེ། </s>
  </p>
  <p id="2907">
    <s id="2907:1">དེ་ན་དེ་བཞིན་གཤེགས་པ་འོད་ཟེར་མཐའ་ཡས་ཞེས་བྱ་བ་བཞུགས་ཏེ་</s>
    <s id="2907:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2908">
    <s id="2908:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སེམས་<ref folio="F.99.b"/>ཚད་མེད་པའི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2909">
    <s id="2909:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གསེར་འོད་ཅེས་བྱ་བ་ཡོད་དེ། </s>
  </p>
  <p id="2910">
    <s id="2910:1">དེ་ན་དེ་བཞིན་གཤེགས་པ་སྤྱན་མཐའ་ཡས་ཞེས་བྱ་བ་བཞུགས་ཏེ་</s>
    <s id="2910:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2911">
    <s id="2911:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་པོ་ཆེ་ཞེས་བྱ་བ་བཏང་ངོ་། །</s>
  </p>
  <p id="2912">
    <s id="2912:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མ་སྨད་པ་ཞེས་བྱ་བ་ཡོད་དེ། </s>
  </p>
  <p id="2913">
    <s id="2913:1">དེ་ན་དེ་བཞིན་གཤེགས་པ་དམིགས་པ་ཀུན་གྱི་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2913:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2914">
    <s id="2914:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དགའ་བོ་ཞེས་བྱ་བ་བཏང་ངོ་། །</s>
  </p>
  <p id="2915">
    <s id="2915:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གདུགས་ཀྱིས་ཁེབས་པ་ཞེས་བྱ་བ་ཡོད་དེ། </s>
  </p>
  <p id="2916">
    <s id="2916:1">དེ་ན་དེ་བཞིན་གཤེགས་པ་ཚོགས་མཆོག་མཐའ་ཡས་ཁྱུ་མཆོག་ཅེས་བྱ་བ་བཞུགས་ཏེ་</s>
    <s id="2916:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2917">
    <s id="2917:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྱན་རས་གཟིགས་ངེས་པའི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="2918">
    <s id="2918:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྒྱུ་སྐར་གྱི་ཕྲེང་བ་ཅན་ཞེས་བྱ་བ་ཡོད་དེ། </s>
  </p>
  <p id="2919">
    <s id="2919:1">འཇིག་རྟེན་གྱི་ཁམས་རྒྱུ་སྐར་གྱི་ཕྲེང་བ་ཅན་དེ་ན་དེ་བཞིན་གཤེགས་པ་རྒྱུ་སྐར་གྱི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2919:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2920">
    <s id="2920:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་པད་མའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2921">
    <s id="2921:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་དྲ་བས་ཁེབས་ཞེས་བྱ་བ་ཡོད་དེ། </s>
  </p>
  <p id="2922">
    <s id="2922:1">དེ་ན་དེ་བཞིན་གཤེགས་པ་རྒྱུ་སྐར་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2922:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2923">
    <s id="2923:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་པད་མའི་དཔལ་ཞེས་བྱ་བ་བཏང་ངོ་། །</s>
  </p>
  <p id="2924">
    <s id="2924:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མེ་ཏོག་ཅེས་བྱ་བ་ཡོད་དེ། </s>
  </p>
  <p id="2925">
    <s id="2925:1">དེ་ན་དེ་བཞིན་གཤེགས་པ་སྤོས་མཆོག་དཔལ་ཞེས་བྱ་བ་བཞུགས་ཏེ་</s>
    <s id="2925:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2926">
    <s id="2926:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལག་ན་པད་མ་ཞེས་བྱ་བ་བཏང་ངོ་། །</s>
  </p>
  <p id="2927">
    <s id="2927:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གསེར་ཅན་ཞེས་བྱ་བ་ཡོད་དེ། </s>
  </p>
  <p id="2928">
    <s id="2928:1">དེ་ན་དེ་བཞིན་གཤེགས་པ་ནམ་མཁའི་དཔལ་ཞེས་བྱ་<ref folio="F.100.a"/>བ་བཞུགས་ཏེ་</s>
    <s id="2928:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2929">
    <s id="2929:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་རྣམ་པར་དག་ཅེས་བྱ་བ་བཏང་ངོ་། །</s>
  </p>
  <p id="2930">
    <s id="2930:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྣམ་པར་དག་ཅེས་བྱ་བ་ཡོད་དེ། </s>
  </p>
  <p id="2931">
    <s id="2931:1">དེ་ན་དེ་བཞིན་གཤེགས་པ་མངོན་པར་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="2931:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2932">
    <s id="2932:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་ཅེས་བྱ་བ་བཏང་ངོ་། །</s>
  </p>
  <p id="2933">
    <s id="2933:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མྱ་ངན་མེད་ཅེས་བྱ་བ་ཡོད་དེ། </s>
  </p>
  <p id="2934">
    <s id="2934:1">དེ་ན་དེ་བཞིན་གཤེགས་པ་གསུང་མཛད་ཅེས་བྱ་བ་བཞུགས་ཏེ་</s>
    <s id="2934:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2935">
    <s id="2935:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འོད་བྱེད་ཅེས་བྱ་བ་བཏང་ངོ་། །</s>
  </p>
  <p id="2936">
    <s id="2936:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྒྱུ་སྐར་ཞེས་བྱ་བ་ཡོད་དེ། </s>
  </p>
  <p id="2937">
    <s id="2937:1">དེ་ན་དེ་བཞིན་གཤེགས་པ་ལྷུན་པོ་མངོན་དུ་འཕགས་ཞེས་བྱ་བ་བཞུགས་ཏེ་</s>
    <s id="2937:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2938">
    <s id="2938:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་གནས་ཞེས་བྱ་བ་བཏང་ངོ་། །</s>
  </p>
  <p id="2939">
    <s id="2939:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྒྱལ་ཚབ་སྣ་ཚོགས་ཞེས་བྱ་བ་ཡོད་དེ། </s>
  </p>
  <p id="2940">
    <s id="2940:1">དེ་ན་དེ་བཞིན་གཤེགས་པ་ཐོགས་པ་མེད་པའི་སྤྱན་ཞེས་བྱ་བ་བཞུགས་ཏེ་</s>
    <s id="2940:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2941">
    <s id="2941:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྣ་ཚོགས་སྡེ་ཞེས་བྱ་བ་བཏང་ངོ་། །</s>
  </p>
  <p id="2942">
    <s id="2942:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ཀྱི་ངད་ལྡང་ཞེས་བྱ་བ་ཡོད་དེ། </s>
  </p>
  <p id="2943">
    <s id="2943:1">དེ་ན་དེ་བཞིན་གཤེགས་པ་རྒྱ་མཚོ་ཞེས་བྱ་བ་བཞུགས་ཏེ་</s>
    <s id="2943:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2944">
    <s id="2944:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྒྱ་མཚོའི་ཕྱག་རྒྱ་ཞེས་བྱ་བ་བཏང་ངོ་། །</s>
  </p>
  <p id="2945">
    <s id="2945:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ཅན་ཞེས་བྱ་བ་ཡོད་དེ། </s>
  </p>
  <p id="2946">
    <s id="2946:1">དེ་ན་དེ་བཞིན་གཤེགས་པ་སྐར་མདའ་འཛིན་ཅེས་བྱ་བ་བཞུགས་ཏེ་</s>
    <s id="2946:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2947">
    <s id="2947:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡིད་གཉིས་རྣམ་པར་འཇོམས་ཞེས་བྱ་བ་བཏང་ངོ་། །</s>
  </p>
  <p id="2948">
    <s id="2948:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཙན་དན་སྤོས་ཞེས་བྱ་བ་ཡོད་དེ། </s>
  </p>
  <p id="2949">
    <s id="2949:1">དེ་ན་དེ་བཞིན་<ref folio="F.100.b"/>གཤེགས་པ་མཚན་ཉིད་གཉིས་པའི་ཏོག་ཅེས་བྱ་བ་བཞུགས་ཏེ་</s>
    <s id="2949:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2950">
    <s id="2950:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གྲགས་པའི་སྡེ་ཞེས་བྱ་བ་བཏང་ངོ་། །</s>
  </p>
  <p id="2951">
    <s id="2951:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་བཟང་པོ་ཞེས་བྱ་བ་ཡོད་དེ། </s>
  </p>
  <p id="2952">
    <s id="2952:1">དེ་ན་དེ་བཞིན་གཤེགས་པ་ཟླ་བ་དྲི་མ་མེད་པའི་གཟི་བརྗིད་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2952:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2953">
    <s id="2953:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དགྲ་རབ་ཏུ་འཇོམས་པ་ཞེས་བྱ་བ་བཏང་ངོ་། །</s>
  </p>
  <p id="2954">
    <s id="2954:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་འབྱུང་ཞེས་བྱ་བ་ཡོད་དེ། </s>
  </p>
  <p id="2955">
    <s id="2955:1">དེ་ན་དེ་བཞིན་གཤེགས་པ་ཡེ་ཤེས་དཔལ་ཞེས་བྱ་བ་བཞུགས་ཏེ་</s>
    <s id="2955:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2956">
    <s id="2956:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དོན་གྱི་བློ་གྲོས་ཞེས་བྱ་བ་བཏང་ངོ་། །</s>
  </p>
  <p id="2957">
    <s id="2957:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྣམ་པར་བསྒྲགས་ཞེས་བྱ་བ་ཡོད་དེ། </s>
  </p>
  <p id="2958">
    <s id="2958:1">དེ་ན་དེ་བཞིན་གཤེགས་པ་རྣམ་པར་བསྒྲགས་པའི་སྟོབས་ཀྱི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2958:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2959">
    <s id="2959:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔའ་བོ་ཞེས་བྱ་བ་བཏང་ངོ་། །</s>
  </p>
  <p id="2960">
    <s id="2960:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་ཅན་ཞེས་བྱ་བ་ཡོད་དེ། </s>
  </p>
  <p id="2961">
    <s id="2961:1">དེ་ན་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཅེས་བྱ་བ་བཞུགས་ཏེ་</s>
    <s id="2961:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2962">
    <s id="2962:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དོན་གྱི་བློ་གྲོས་ཞེས་བྱ་བ་བཏང་ངོ་། །</s>
  </p>
  <p id="2963">
    <s id="2963:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤིན་ཏུ་རྣམ་པར་བསྒོམས་ཞེས་བྱ་བ་ཡོད་དེ། </s>
  </p>
  <p id="2964">
    <s id="2964:1">དེ་ན་དེ་བཞིན་གཤེགས་པ་རིན་ཆེན་མེ་ཞེས་བྱ་བ་བཞུགས་ཏེ་</s>
    <s id="2964:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2965">
    <s id="2965:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔས་བྱིན་ཞེས་བྱ་བ་བཏང་ངོ་། །</s>
  </p>
  <p id="2966">
    <s id="2966:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡིད་གཉིས་མནན་ཅེས་བྱ་བ་ཡོད་དེ། </s>
  </p>
  <p id="2967">
    <s id="2967:1">དེ་ན་དེ་བཞིན་གཤེགས་པ་ཡིད་གཉིས་ཐམས་ཅད་ཡང་དག་པར་འཇོམས་འབྱུང་ཞེས་བྱ་བ་བཞུགས་ཏེ་</s>
    <s id="2967:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2968">
    <s id="2968:1">བཅོམ་ལྡན་འདས་དེས་བྱང་ཆུབ་<ref folio="F.101.a"/>རྒྱལ་ཚབ་མི་འཇིགས་པ་ཞེས་བྱ་བ་བཏང་ངོ་། །</s>
  </p>
  <p id="2969">
    <s id="2969:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་ཅན་ཞེས་བྱ་བ་ཡོད་དེ། </s>
  </p>
  <p id="2970">
    <s id="2970:1">དེ་ན་དེ་བཞིན་གཤེགས་པ་རིམ་པའི་སྲས་ཞེས་བྱ་བ་བཞུགས་ཏེ་</s>
    <s id="2970:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2971">
    <s id="2971:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྒྲོན་མ་འཛིན་ཅེས་བྱ་བ་བཏང་ངོ་། །</s>
  </p>
  <p id="2972">
    <s id="2972:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བཟང་ལྡན་ཞེས་བྱ་བ་ཡོད་དེ། </s>
  </p>
  <p id="2973">
    <s id="2973:1">དེ་ན་དེ་བཞིན་གཤེགས་པ་ཏོག་གི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="2973:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2974">
    <s id="2974:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བཤེས་གཉེན་ཞེས་བྱ་བ་བཏང་ངོ་། །</s>
  </p>
  <p id="2975">
    <s id="2975:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་མཆོག་ཅེས་བྱ་བ་ཡོད་དེ། </s>
  </p>
  <p id="2976">
    <s id="2976:1">དེ་ན་དེ་བཞིན་གཤེགས་པ་པད་མའི་དཔལ་འབྱུང་ཞེས་བྱ་བ་བཞུགས་ཏེ་</s>
    <s id="2976:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2977">
    <s id="2977:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་རབ་མཆོག་ཅེས་བྱ་བ་བཏང་ངོ་། །</s>
  </p>
  <p id="2978">
    <s id="2978:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཏོག་བཟང་པོ་ཞེས་བྱ་བ་ཡོད་དེ། </s>
  </p>
  <p id="2979">
    <s id="2979:1">དེ་ན་དེ་བཞིན་གཤེགས་པ་འོད་ཟེར་རབ་བཏང་ཞེས་བྱ་བ་བཞུགས་ཏེ་</s>
    <s id="2979:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2980">
    <s id="2980:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཐམས་ཅད་བཤེས་གཉེན་ཞེས་བྱ་བ་བཏང་ངོ་། །</s>
  </p>
  <p id="2981">
    <s id="2981:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤྲིན་ཆེན་ཞེས་བྱ་བ་ཡོད་དེ། </s>
  </p>
  <p id="2982">
    <s id="2982:1">དེ་ན་དེ་བཞིན་གཤེགས་པ་བྱམས་པ་ཞེས་བྱ་བ་བཞུགས་ཏེ་</s>
    <s id="2982:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2983">
    <s id="2983:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྐར་རྒྱལ་ཞེས་བྱ་བ་བཏང་ངོ་། །</s>
  </p>
  <p id="2984">
    <s id="2984:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྣང་བ་ཅན་ཞེས་བྱ་བ་ཡོད་དེ། </s>
  </p>
  <p id="2985">
    <s id="2985:1">དེ་ན་དེ་བཞིན་གཤེགས་པ་པད་མ་སྣང་བའི་འོད་ཟེར་ཅེས་བྱ་བ་བཞུགས་ཏེ་</s>
    <s id="2985:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2986">
    <s id="2986:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཆོས་འཕགས་ཞེས་བྱ་བ་བཏང་ངོ་། །</s>
  </p>
  <p id="2987">
    <s id="2987:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྙན་པ་ཞེས་བྱ་བ་ཡོད་དེ། </s>
  </p>
  <p id="2988">
    <s id="2988:1">དེ་ན་དེ་བཞིན་གཤེགས་པ་སྤྱོད་པ་ཁྱད་པར་ཅན་ཞེས་བྱ་བ་བཞུགས་ཏེ་</s>
    <s id="2988:2">འཚོ་ཞིང་གཞེས་ལ་ཆོས་ཀྱང་སྟོན་<ref folio="F.101.b"/>ཏེ། </s>
  </p>
  <p id="2989">
    <s id="2989:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མངོན་དུ་འཕགས་ཞེས་བྱ་བ་བཏང་ངོ་། །</s>
  </p>
  <p id="2990">
    <s id="2990:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དབང་པོའི་གནས་ཞེས་བྱ་བ་ཡོད་དེ། </s>
  </p>
  <p id="2991">
    <s id="2991:1">དེ་ན་དེ་བཞིན་གཤེགས་པ་མཐའ་ཡས་རྣམ་པར་གནོན་ཅེས་བྱ་བ་བཞུགས་ཏེ་</s>
    <s id="2991:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2992">
    <s id="2992:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བཤེས་གཉེན་གྲགས་ལྡན་ཞེས་བྱ་བ་བཏང་ངོ་། །</s>
  </p>
  <p id="2993">
    <s id="2993:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མ་ཞེས་བྱ་བ་ཡོད་དེ། </s>
  </p>
  <p id="2994">
    <s id="2994:1">དེ་ན་དེ་བཞིན་གཤེགས་པ་རྒྱ་མཚོའི་ལྷུན་པོ་མངོན་དུ་འཕགས་ཞེས་བྱ་བ་བཞུགས་ཏེ་</s>
    <s id="2994:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2995">
    <s id="2995:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཀོན་མཆོག་འབྱུང་གནས་ཞེས་བྱ་བ་བཏང་ངོ་། །</s>
  </p>
  <p id="2996">
    <s id="2996:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། </s>
  </p>
  <p id="2997">
    <s id="2997:1">དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="2997:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="2998">
    <s id="2998:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དབང་པོ་ཞེས་བྱ་བ་བཏང་ངོ་། །</s>
  </p>
  <p id="2999">
    <s id="2999:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་བརྒྱན་ཅེས་བྱ་བ་ཡོད་དེ། </s>
  </p>
  <p id="3000">
    <s id="3000:1">དེ་ན་དེ་བཞིན་གཤེགས་པ་མཐོང་བ་དོན་ཡོད་ཅེས་བྱ་བ་བཞུགས་ཏེ་</s>
    <s id="3000:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3001">
    <s id="3001:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔའ་བའི་དཔལ་ཞེས་བྱ་བ་བཏང་ངོ་། །</s>
  </p>
  <p id="3002">
    <s id="3002:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྣམ་པར་བསྒྲགས་ཞེས་བྱ་བ་ཡོད་དེ། </s>
  </p>
  <p id="3003">
    <s id="3003:1">དེ་ན་དེ་བཞིན་གཤེགས་པ་ཐོགས་མེད་དབྱངས་ཀྱི་ང་རོ་ཞེས་བྱ་བ་བཞུགས་ཏེ་</s>
    <s id="3003:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3004">
    <s id="3004:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་གནས་ཞེས་བྱ་བ་བཏང་ངོ་། །</s>
  </p>
  <p id="3005">
    <s id="3005:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་རབ་བརྗོད་ཅེས་བྱ་བ་ཡོད་དེ། </s>
  </p>
  <p id="3006">
    <s id="3006:1">དེ་ན་དེ་བཞིན་གཤེགས་པ་ཡོན་ཏན་དཔག་ཏུ་མེད་པའི་དཔལ་ཞེས་བྱ་བ་བཞུགས་ཏེ་</s>
    <s id="3006:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3007">
    <s id="3007:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྒྲོགས་བྱེད་ཅེས་བྱ་བ་བཏང་ངོ་། །</s>
  </p>
  <p id="3008">
    <s id="3008:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟས་ཀྱི་རྒྱལ་མཚན་ཞེས་<ref folio="F.102.a"/>བྱ་བ་ཡོད་དེ། </s>
  </p>
  <p id="3009">
    <s id="3009:1">དེ་ན་དེ་བཞིན་གཤེགས་པ་ཐ་དད་པ་མེད་པའི་གོ་ཆ་ཞེས་བྱ་བ་བཞུགས་ཏེ་</s>
    <s id="3009:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3010">
    <s id="3010:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཐོགས་པ་མེད་པའི་གོ་ཆ་ཞེས་བྱ་བ་བཏང་ངོ་། །</s>
  </p>
  <p id="3011">
    <s id="3011:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཙན་དན་དྲི་བསུང་ཞེས་བྱ་བ་ཡོད་དེ། </s>
  </p>
  <p id="3012">
    <s id="3012:1">དེ་ན་དེ་བཞིན་གཤེགས་པ་འོད་ཟེར་མཐའ་ཡས་ཞེས་བྱ་བ་བཞུགས་ཏེ་</s>
    <s id="3012:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3013">
    <s id="3013:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དྲི་མ་མེད་པའི་དཔལ་ཞེས་བྱ་བ་བཏང་ངོ་། །</s>
  </p>
  <p id="3014">
    <s id="3014:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འདྲེན་པའི་རྒྱལ་མཚན་ཞེས་བྱ་བ་ཡོད་དེ། </s>
  </p>
  <p id="3015">
    <s id="3015:1">དེ་ན་དེ་བཞིན་གཤེགས་པ་སྤྱན་བཟངས་ཞེས་བྱ་བ་བཞུགས་ཏེ་</s>
    <s id="3015:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3016">
    <s id="3016:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལག་ན་རིན་ཆེན་ཞེས་བྱ་བ་བཏང་ངོ་། །</s>
  </p>
  <p id="3017">
    <s id="3017:1">བྱང་ཆུབ་སེམས་དཔའ་དེ་ལ་སོགས་པ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་དོང་སྟེ་</s>
  </p>
  <p id="3018">
    <s id="3018:1">ལྷགས་ནས་བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ</s>
  </p>
  <p id="3019">
    <s id="3019:1">བཅོམ་ལྡན་འདས་འབའ་ཞིག་ལ་ཕྱག་འཚལ་ཞིང་ཕྱོགས་གཅིག་ཏུ་འཁོད་དོ། །</s>
  </p>
  <p id="3020">
    <s id="3020:1">དེའི་ཚེ་ལྷོ་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་དེ་བཞིན་གཤེགས་པ་རིན་པོ་ཆེའི་མཛོད་གཅིག་པ་ཞེས་བྱ་བ་བཞུགས་ཏེ་</s>
  </p>
  <p id="3021">
    <s id="3021:1">འཚོ་ཞིང་གཞེས་ལ་ཆོས་ཀྱང་སྟོན་ཏེ</s>
  </p>
  <p id="3022">
    <s id="3022:1">བཅོམ་ལྡན་འདས་དེས་ངའི་འོག་ཏུ་འདི་བླ་ན་</s>
  </p>
  <p id="3023">
    <s id="3023:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་རོ་ཞེས་བྱང་ཆུབ་སེམས་དཔའ་རྒྱུ་སྐར་གྱི་ཕྲེང་བ་ཞེས་བྱ་བ་བླ་ན་</s>
  </p>
  <p id="3024">
    <s id="3024:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="3025">
    <s id="3025:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རྒྱུ་སྐར་གྱི་ཕྲེང་བས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="3026">
    <s id="3026:1">གསུང་བསལ་བའི་སྒྲ་དེ་ཡང་ཐོས་ནས་</s>
  </p>
  <p id="3027">
    <s id="3027:1">བཅོམ་ལྡན་འདས་དེ་ལ་ཞུས་པ། </s>
    <s id="3027:2">བཅོམ་ལྡན་འདས་གསུང་བསལ་བའི་སྒྲ་གྲག་པ་དེ་སུའི་ལགས། </s>
    <s id="3027:3">བཅོམ་ལྡན་འདས་དེས་བཀའ་སྩལ་པ། </s>
    <s id="3027:4">རྒྱུ་སྐར་གྱི་ཕྲེང་བ་<ref folio="F.102.b"/>འདི་ནས་བྱང་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="3028">
    <s id="3028:1">དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="3028:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="3029">
    <s id="3029:1">བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །</s>
  </p>
  <p id="3030">
    <s id="3030:1">འཁོར་དེར་ཡང་ཆོས་མཉན་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དག་འདུས་ཏེ། </s>
  </p>
  <p id="3031">
    <s id="3031:1">རྒྱུ་སྐར་གྱི་ཕྲེང་བ་འཇིག་རྟེན་གྱི་ཁམས་གཞན་ན་ནི་སེམས་ཅན་རྣམས་བྱང་ཆུབ་སེམས་དཔའ་དེ་དག་ཇི་ལྟ་བུའི་གོ་ཆ་དག་གིས་གོ་ཆ་བགོས་པའི་གོ་ཆ་དེ་ལྟ་བུ་དག་གིས་སྟོངས་སོ། །</s>
  </p>
  <p id="3032">
    <s id="3032:1">དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རྒྱུ་སྐར་གྱི་ཕྲེང་བས་འདི་སྐད་ཅེས་གསོལ་ཏོ། །</s>
  </p>
  <p id="3033">
    <s id="3033:1">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དེ་དག་བལྟ་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="3034">
    <s id="3034:1">བཅོམ་ལྡན་འདས་དེས་བཀའ་སྩལ་པ། </s>
    <s id="3034:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="3035">
    <s id="3035:1">སོང་ཤིག །</s>
    <s id="3035:2">ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ལ། </s>
    <s id="3035:3">རིགས་ཀྱི་བུ་ཁྱོད་སངས་རྒྱས་ཀྱི་ཞིང་དེར་ཡང་ཤེས་བཞིན་དུ་སྤྱོད་པར་གནས་པར་བྱོས་ཤིག །</s>
    <s id="3035:4">དེ་ཅིའི་ཕྱིར་ཞེ་ན། </s>
  </p>
  <p id="3036">
    <s id="3036:1">སངས་རྒྱས་ཀྱི་ཞིང་དེ་ན་བྱང་ཆུབ་སེམས་དཔའ་དེ་དག་ནི་བསྙེན་པར་དཀའ་བའི་ཕྱིར་རོ། །</s>
  </p>
  <p id="3037">
    <s id="3037:1">དེ་ནས་བྱང་ཆུབ་སེམས་དཔའ་རྒྱུ་སྐར་གྱི་ཕྲེང་བས་བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ། </s>
  </p>
  <p id="3038">
    <s id="3038:1">བསྐོར་བ་ཡང་བྱས་ནས་སོང་སྟེ། </s>
  </p>
  <p id="3039">
    <s id="3039:1">དེ་འདི་ལྟ་སྟེ་དཔེར་ན། སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། ལག་པ་བརྐྱང་བ་སྐུམ་པར་བྱེད་པའི་སྐད་ཅིག་དེས་འཇིག་རྟེན་གྱི་ཁམས་དེ་ནས་མི་སྣང་བར་<ref folio="F.103.a"/>གྱུར་ནས་</s>
  </p>
  <p id="3040">
    <s id="3040:1">འཇིག་རྟེན་གྱི་ཁམས་མི་མཇེད་འདིར་འདུག་སྟེ</s>
  </p>
  <p id="3041">
    <s id="3041:1">དེ་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="3042">
    <s id="3042:1">བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ། </s>
  </p>
  <p id="3043">
    <s id="3043:1">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="3044">
    <s id="3044:1">བཅོམ་ལྡན་འདས་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་ལྡན་ནམ། བདེ་བར་རེག་པ་ལ་གནས་སམ་ཞེས་དེ་བཞིན་གཤེགས་པ་རིན་པོ་ཆེའི་མཛོད་གཅིག་པ་སྙུན་གསོལ་ལགས་སོ། །</s>
    <s id="3044:2">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་རྒྱུ་སྐར་གྱི་ཕྲེང་བ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="3045">
    <s id="3045:1">རིགས་ཀྱི་བུ་ཅི་བཅོམ་ལྡན་འདས་དེ་སྙུན་མི་མངའ་འམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མངའ་འམ། </s>
    <s id="3045:2">གསོལ་པ། </s>
    <s id="3045:3">བཅོམ་ལྡན་འདས་དེ་ལྟ་ལགས་སོ། །</s>
    <s id="3045:4">བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལ་སོགས་པ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་ལྷོ་ཕྱོགས་ནས་སངས་རྒྱས་ཀྱི་ཞིང་ཐ་དད་པ་དག་ཏུ་བཅོམ་ལྡན་འདས་ག་ལ་བ་དེར་དོང་སྟེ་</s>
  </p>
  <p id="3046">
    <s id="3046:1">ཕྱིན་ནས</s>
  </p>
  <p id="3047">
    <s id="3047:1">བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ། །</s>
  </p>
  <p id="3048">
    <s id="3048:1">དེའི་ཚེ་ནུབ་ཕྱོགས་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། </s>
  </p>
  <p id="3049">
    <s id="3049:1">བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ། །</s>
  </p>
  <p id="3050">
    <s id="3050:1">བཅོམ་ལྡན་འདས་དེ་བཞིན་གཤེགས་པ་རྡུལ་མེད་རྡུལ་བྲལ་རྣམ་གྲོལ་འདས་པ་དང་། མ་འོངས་པ་དང་། ད་ལྟར་བྱུང་བ་ལ་མ་ཆགས་པའི་གོ་ཆའི་སངས་རྒྱས་ཀྱི་ཞིང་ནས་དེ་དག་གི་དང་པོ་བྱང་ཆུབ་སེམས་དཔའ་ཁྱུ་མཆོག་མཐའ་ཡས་སངས་རྒྱས་ཀྱི་མེ་ཏོག་ཀུན་ཏུ་སྟོན་པའི་གོ་ཆ་ཞེས་བྱ་བ་བྱང་ཆུབ་སེམས་དཔའ་སེམས་དཔའ་ཆེན་པོ་གྲངས་མེད་དཔག་ཏུ་མེད་པ་རྣམས་དང་ལྷན་ཅིག་ཏུ་འཇིག་རྟེན་གྱི་ཁམས་མི་མཇེད་ག་ལ་བ་དང་། བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་སྟེ</s>
  </p>
  <p id="3051">
    <s id="3051:1">བཅོམ་ལྡན་འདས་ཀྱི་ཞབས་ལ་ཕྱག་འཚལ་ནས། </s>
  </p>
  <p id="3052">
    <s id="3052:1"><ref folio="F.103.b"/>གནོད་པ་ཆུང་ངམ། ཉམ་ང་བ་ཉུང་ངམ། ཞེས་སྙུན་གསོལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="3053">
    <s id="3053:1">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་དེ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="3054">
    <s id="3054:1">རིགས་ཀྱི་བུ་ཁྱོད་ཀྱིས་དོན་གྱི་དབང་ཅི་མཐོང་ནས་འཇིག་རྟེན་གྱི་ཁམས་མི་མཇེད་འདིར་འོངས། </s>
  </p>
  <p id="3055">
    <s id="3055:1">གསོལ་པ། </s>
    <s id="3055:2">བཅོམ་ལྡན་འདས་དེ་བཞིན་གཤེགས་པའི་བྱིན་གྱི་རླབས་ཀྱིས་འཇིག་རྟེན་གྱི་ཁམས་འདིར་མཆིས་ལགས་མོད་ཀྱི། </s>
    <s id="3055:3">འོན་ཀྱང་བཅོམ་ལྡན་འདས་བདག་ནི་འཇིག་རྟེན་གྱི་ཁམས་དེ་ཉིད་ན་མཆིས་ཀྱང་། </s>
    <s id="3055:4">འཇིག་རྟེན་གྱི་ཁམས་ཐམས་ཅད་མཐོང་ཞིང་དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་ཀྱང་མཐོང་ལགས་ཏེ། </s>
  </p>
  <p id="3056">
    <s id="3056:1">བྱང་ཆུབ་སེམས་དཔའ་རྣམས་ནི་འདི་སྙམ་དུ་བདག་ཅག་འཇིག་རྟེན་གྱི་ཁམས་གཞན་དུ་འདོང་བར་བྱའོ། །</s>
  </p>
  <p id="3057">
    <s id="3057:1">དེ་བཞིན་གཤེགས་པ་གཞན་ཡང་བལྟ་བར་བྱའོ། །</s>
  </p>
  <p id="3058">
    <s id="3058:1">སྙམ་དུ་མི་སེམས་ལགས་སོ། །</s>
    <s id="3058:2">དེ་ཅིའི་སླད་དུ་ཞེ་ན། </s>
  </p>
  <p id="3059">
    <s id="3059:1">བྱང་ཆུབ་སེམས་དཔའ་དེ་དག་ནི་འཇིག་རྟེན་གྱི་ཁམས་དེ་དག་ཉིད་ན་མཆིས་ཀྱང་དེ་བཞིན་གཤེགས་པ་ཐམས་ཅད་མཐོང་ལགས་ཏེ། </s>
  </p>
  <p id="3060">
    <s id="3060:1">བཅོམ་ལྡན་འདས་དེའི་སླད་དུ་དེ་བཞིན་གཤེགས་པའི་ཐུགས་བསྐྱེད་པ་ཙམ་གྱིས་དེ་བཞིན་གཤེགས་པའི་མཐུས་བདག་འཇིག་རྟེན་གྱི་ཁམས་འདིར་མཆིས་ལགས་སོ། །</s>
    <s id="3060:2">བྱང་ཆུབ་སེམས་དཔའ་གཞན་གང་དག་མཆི་བ་དེ་དག་ཀྱང་། དེ་བཞིན་གཤེགས་པའི་སྔོན་གྱི་སྨོན་ལམ་གྱི་དབང་གིས་དེ་བཞིན་གཤེགས་པའི་མཐུས་མཆིས་ལགས་སོ། །</s>
    <s id="3060:3">དེའི་ཚེ་ནུབ་ཕྱོགས་ནས་དེ་བཞིན་གཤེགས་པ་བདུད་རྩིའི་མེ་ཏོག་གི་སངས་རྒྱས་ཀྱི་ཞིང་དང་། དེ་བཞིན་དུ་དེ་བཞིན་གཤེགས་པ་བདུད་རྩིའི་འོད་དང་། བཀོད་པ་དཔག་མེད་དང་། འོད་ཟེར་དཔག་མེད་དང་། འོད་དཔག་མེད་དང་། ཁྱུ་མཆོག་དཔག་མེད་དང་། རྣམ་པར་གནོན་པ་དཔག་མེད་དང་། རྒྱུ་སྐར་གཅིག་པ་དང་། རྒྱུ་སྐར་གྱི་ཕྲེང་བ་དང་། རིན་ཆེན་གདུགས་དང་། རྒྱུ་སྐར་རྒྱལ་པོ་དང་། འོད་ཀྱི་དཀྱིལ་འཁོར་ཅན་དང་། འོད་ཀྱི་རྒྱལ་པོ་དང་། འོད་ཟེར་མངོན་པར་འཕགས་པའི་དཔལ་དང་། འོད་ཟེར་མཐའ་ཡས་དང་། ཁྱུ་མཆོག་དང་། ཁྱུ་མཆོག་མཐའ་ཡས་རྣམ་<ref folio="F.104.a"/>པར་གནོན་དང་། ཐོགས་པ་མེད་པའི་དབྱངས་དང་། སྤྲིན་ཆེན་འོད་ཟེར་དང་། དྲ་བ་ཅན་གྱི་འོད་ཟེར་དང་། སངས་རྒྱས་མེ་ཏོག་འོད་ཟེར་དང་། པད་མའི་ཁྱུ་མཆོག་མེ་ཏོག་དང་། རིའི་རྒྱལ་པོ་དང་། ཟླ་བའི་ཡོན་ཏན་བདག་པོ་དང་། འོད་ཟེར་རབ་ཏུ་བཏང་བ་དང་། དཔུང་མགོ་ཤིན་ཏུ་ཟླུམ་པ་དང་། མཐོང་བ་དོན་ཡོད་དང་། རྩེ་མོ་མངོན་པར་འཕགས་པའི་རྒྱལ་པོ་དང་། པད་མའི་རྩེ་མོ་མངོན་པར་འཕགས་པའི་རྒྱལ་པོ་དང་། དེ་བཞིན་གཤེགས་པ་དེ་དག་ལ་སོགས་པའི་སངས་རྒྱས་ཀྱི་ཞིང་དག་ནས</s>
  </p>
  <p id="3061">
    <s id="3061:1">བྱང་ཆུབ་སེམས་དཔའ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་འཇིག་རྟེན་གྱི་ཁམས་མི་མཇེད་འདིར་ལྷགས་ཏེ། </s>
  </p>
  <p id="3062">
    <s id="3062:1">ལྷགས་ནས་ཀྱང་</s>
    <s id="3062:2">རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་དོང་སྟེ་</s>
  </p>
  <p id="3063">
    <s id="3063:1">བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས་</s>
  </p>
  <p id="3064">
    <s id="3064:1">ཕྱོགས་གཅིག་ཏུ་འཁོད་དོ། །</s>
  </p>
  <p id="3065">
    <s id="3065:1">དེའི་ཚེ་བྱང་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་རྒྱུ་སྐར་གྱི་ཕྲེང་བ་ཞེས་བྱ་བ་ཡོད་དེ། </s>
  </p>
  <p id="3066">
    <s id="3066:1">དེ་ན་དེ་བཞིན་གཤེགས་པ་དོན་ཡོད་མིང་སྒྲོགས་ཞེས་བྱ་བ་བཞུགས་ཏེ་</s>
    <s id="3066:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3067">
    <s id="3067:1">བཅོམ་ལྡན་འདས་དེས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཕྱིར་མི་ལྡོག་པའི་འཁོར་ལོ་བསྐོར་བར་ངེས་པའི་གོ་ཆ་ཞེས་བྱ་བ་བླ་ན་</s>
  </p>
  <p id="3068">
    <s id="3068:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="3069">
    <s id="3069:1">དེ་ནས་བྱང་ཆུབ་སེམས་དཔའ་དེས་སྣང་བ་ཆེན་པོ་དེ་མཐོང་ཞིང་གསུང་བསལ་བའི་སྒྲ་དེ་ཡང་ཐོས་ནས། </s>
  </p>
  <p id="3070">
    <s id="3070:1">བཅོམ་ལྡན་འདས་དེ་བཞིན་གཤེགས་པ་དོན་ཡོད་མིང་སྒྲོགས་དེ་ལ་དེས་འདི་སྐད་ཅེས་གསོལ་ཏོ། །</s>
  </p>
  <p id="3071">
    <s id="3071:1">བཅོམ་ལྡན་འདས་འོད་ཀུན་དུ་གདའ་བ་དང་། གསུང་བསལ་བའི་སྒྲ་གྲག་པ་དེ་དེ་བཞིན་གཤེགས་པ་གང་གི་ལགས། </s>
    <s id="3071:2">དེ་སྐད་ཅེས་གསོལ་པ་དང་། </s>
    <s id="3071:3">བཅོམ་ལྡན་འདས་དེས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཕྱིར་མི་ལྡོག་པའི་འཁོར་ལོ་བསྐོར་བར་ངེས་པའི་གོ་ཆ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="3072">
    <s id="3072:1">རིགས་ཀྱི་བུ་སངས་རྒྱས་ཀྱི་ཞིང་འདི་ནས་ལྷོ་ཕྱོགས་<ref folio="F.104.b"/>སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། </s>
  </p>
  <p id="3073">
    <s id="3073:1">དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="3073:2">འཚོ་ཞིང་གཞེས་ལ་འདི་ལྟ་སྟེ། </s>
  </p>
  <p id="3074">
    <s id="3074:1">བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏེ། </s>
  </p>
  <p id="3075">
    <s id="3075:1">སྣང་བ་དེ་དང་། གསུང་བསལ་བའི་སྒྲ་གྲག་པ་དེ་ནི་དེའི་ཡིན་ནོ། །</s>
  </p>
  <p id="3076">
    <s id="3076:1">སངས་རྒྱས་ཀྱི་ཞིང་དེར་ནི་བྱང་ཆུབ་སེམས་དཔའ་བསམ་གྱིས་མི་ཁྱབ་པའི་གོ་ཆ་བགོས་པ་དག་སྐྱེས་ཏེ། </s>
  </p>
  <p id="3077">
    <s id="3077:1">དེ་དག་གིས་མིང་བརྗོད་པ་ཙམ་གྱིས་ཕྱོགས་བཅུའི་བྱང་ཆུབ་སེམས་དཔའ་རྣམས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་རོ། །</s>
  </p>
  <p id="3078">
    <s id="3078:1">དེ་སྐད་ཅེས་བཀའ་སྩལ་པ་དང་། </s>
    <s id="3078:2">དེ་བཞིན་གཤེགས་པ་དོན་ཡོད་མིང་སྒྲོགས་ལ་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཕྱིར་མི་ལྡོག་པའི་འཁོར་ལོ་བསྐོར་བར་ངེས་པའི་གོ་ཆས་འདི་སྐད་ཅེས་གསོལ་ཏོ། །</s>
  </p>
  <p id="3079">
    <s id="3079:1">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་སངས་རྒྱས་ཀྱི་ཞིང་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="3080">
    <s id="3080:1">བཅོམ་ལྡན་འདས་དེས་བཀའ་སྩལ་པ། </s>
    <s id="3080:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="3081">
    <s id="3081:1">སོང་ཤིག །</s>
    <s id="3081:2">ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་ཡང་གསོལ་ཅིག །</s>
  </p>
  <p id="3082">
    <s id="3082:1">དེ་ནས་བྱང་ཆུབ་སེམས་དཔའ་དེ་བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ། </s>
  </p>
  <p id="3083">
    <s id="3083:1">བསྐོར་བ་ཡང་བྱས་ནས་སོང་སྟེ། </s>
  </p>
  <p id="3084">
    <s id="3084:1">དེ་འདི་ལྟ་སྟེ་དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། བརྐྱང་བ་སྐུམ་པར་བྱེད་པའི་སྐད་ཅིག་དང་། ཐང་ཅིག་དང་། ཡུད་ཙམ་དེས་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས་</s>
  </p>
  <p id="3085">
    <s id="3085:1">འཇིག་རྟེན་གྱི་ཁམས་མི་མཇེད་འདིར་འདུག་སྟེ</s>
  </p>
  <p id="3086">
    <s id="3086:1">དེ་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="3087">
    <s id="3087:1">བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="3088">
    <s id="3088:1">ཕྱོགས་གཅིག་ཏུ་<ref folio="F.105.a"/>འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="3089">
    <s id="3089:1">བཅོམ་ལྡན་འདས་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་དེ་བཞིན་གཤེགས་པ་དོན་ཡོད་མིང་སྒྲོགས་སྙུན་གསོལ་ལགས་སོ། །</s>
    <s id="3089:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="3089:3">རིགས་ཀྱི་བུ་ཅི་བཅོམ་ལྡན་འདས་དེ་སྙུན་མི་མངའ་འམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མངའ་འམ། </s>
    <s id="3089:4">དེས་གསོལ་པ། </s>
    <s id="3089:5">བཅོམ་ལྡན་འདས་དེ་ལྟ་ལགས་སོ། །</s>
    <s id="3089:6">དེའི་ཚེ་བྱང་ཕྱོགས་ནས་བཅོམ་ལྡན་འདས་དེ་བཞིན་གཤེགས་པ་དོན་ཡོད་མིང་སྒྲོགས་ལ་སོགས་ཏེ། </s>
  </p>
  <p id="3090">
    <s id="3090:1">བཅོམ་ལྡན་འདས་དོན་ཡོད་རྣམ་པར་གནོན་གྱི་སངས་རྒྱས་ཀྱི་ཞིང་དང་། དེ་བཞིན་དུ་དོན་ཡོད་ཁྱུ་མཆོག་དང་། དོན་ཡོད་འོད་ཟེར་དང་། བརྩོན་འགྲུས་མཐའ་ཡས་དང་། སཱ་ལའི་དབང་པོའི་རྒྱལ་པོ་དང་། བརྩོན་པ་མཐའ་ཡས་དང་། སཱ་ལ་རིན་པོ་ཆེ་དང་། གདུགས་གཅིག་པ་དང་། རྒྱུ་སྐར་བཀོད་པ་དང་། དཀོན་མཆོག་འབྱུང་གནས་དང་། ཙན་དན་ཁང་པ་དང་། ཙན་དན་སྤོས་ཀྱི་འོད་དང་། འོད་མཐའ་ཡས་དང་། འོད་ཀྱི་དཀྱིལ་འཁོར་ཅན་དང་། ལྷུན་པོ་རྣམ་དག་དང་། ཐོགས་པ་མེད་པའི་སྤྱན་དང་། སྤྱན་མཐའ་ཡས་དང་། རིན་ཆེན་འབྱུང་དང་། ཀུན་གྱི་དཔལ་དང་། སངས་རྒྱས་མེ་ཏོག་འབྱུང་བའི་དཔལ་དང་། བློ་གྲོས་རབ་གནས་དང་། མཐའ་ཡས་རྣམ་པར་གནོན་དང་། དོན་ཡོད་དཔལ་དང་། རིན་ཆེན་རྣམ་པར་གནོན་དང་། གོ་ཆ་མཐའ་ཡས་དང་། བཀོད་པ་མཐའ་ཡས་དང་། ནམ་མཁའི་དཀྱིལ་འཁོར་འོད་ཟེར་དང་། མཚན་མ་མེད་པའི་ང་རོ་དང་། རྩིའི་རྒྱལ་པོ་དང་། བག་ཚ་བ་མི་མངའ་བ་དང་། སྤུ་ཟིང་ཞེས་བྱེད་པའི་འཇིགས་བྲལ་དང་། ཡོན་ཏན་རྒྱལ་པོའི་འོད་དང་། སྤྱན་རས་གཟིགས་ཀྱི་བློ་སྒྲུབ་མེ་ཏོག་དང་། ནམ་མཁའི་རིགས་དང་། ནམ་མཁའི་ང་རོ་དང་། ནམ་མཁའ་བཀོད་པའི་ང་རོ་དང་། དེ་བཞིན་གཤེགས་པ་དེ་དག་དང་། གཞན་དག་གིས་སངས་རྒྱས་ཀྱི་ཞིང་དག་ནས་</s>
  </p>
  <p id="3091">
    <s id="3091:1">བྱང་ཆུབ་སེམས་དཔའ་སེམས་དཔའ་ཆེན་པོ་སྐྱེ་<ref folio="F.105.b"/>བ་གཅིག་གིས་ཐོགས་པ་དག་འཇིག་རྟེན་གྱི་ཁམས་མི་མཇེད་ག་ལ་བ་དང་། བཅོམ་ལྡན་འདས་ག་ལ་བ་དེར་ལྷགས་ཏེ་</s>
    <s id="3091:2">ལྷགས་ནས་ཀྱང་བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་</s>
  </p>
  <p id="3092">
    <s id="3092:1">ཕྱོགས་གཅིག་ཏུ་འཁོད་དོ། །</s>
  </p>
  <p id="3093">
    <s id="3093:1">དེའི་ཚེ་འོག་གི་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་ནམ་མཁའི་དཀྱིལ་འཁོར་རྣམ་པར་དག་ཅེས་བྱ་བ་ཡོད་དེ། </s>
  </p>
  <p id="3094">
    <s id="3094:1">དེ་ན་དེ་བཞིན་གཤེགས་པ་སྤྱན་ཆེན་པོ་ཞེས་བྱ་བ་བཞུགས་ཏེ་</s>
    <s id="3094:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3095">
    <s id="3095:1">བཅོམ་ལྡན་འདས་དེས་བྱང་ཆུབ་སེམས་དཔའ་རིམ་པའི་བུ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="3096">
    <s id="3096:1">དེ་ནས་བྱང་ཆུབ་སེམས་དཔའ་རིམ་པའི་བུས་སྣང་བ་ཆེན་པོ་དེ་མཐོང་སྟེ། </s>
  </p>
  <p id="3097">
    <s id="3097:1">གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="3098">
    <s id="3098:1">ཐོས་ནས་ཀྱང་བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །</s>
  </p>
  <p id="3099">
    <s id="3099:1">བཅོམ་ལྡན་འདས་འོད་ཀྱི་སྣང་བ་ཀུན་དུ་གདའ་བ་དེ་དང་། གསུང་བསལ་བའི་སྒྲ་གྲག་པ་དེ་སུའི་ལགས། </s>
    <s id="3099:2">བཅོམ་ལྡན་འདས་དེས་བཀའ་སྩལ་པ། </s>
    <s id="3099:3">རིགས་ཀྱི་བུ་སྟེང་གི་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="3100">
    <s id="3100:1">དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="3100:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3101">
    <s id="3101:1">མཐུ་དེ་ནི་དེའི་ཡིན་ནོ། །</s>
  </p>
  <p id="3102">
    <s id="3102:1">དེ་བཞིན་གཤེགས་པ་དེ་ནི་ད་ལྟར་བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཡང་དག་པར་ཚིམ་པར་བྱེད་པ་སེམས་ཅན་ཐམས་ཅད་ཀྱི་ཐེ་ཚོམ་གཅོད་པར་བྱེད་པ་ཞེས་བྱ་བའི་ཆོས་ཀྱི་རྣམ་གྲངས་ཡང་དག་པར་རབ་ཏུ་སྟོན་ཏེ</s>
  </p>
  <p id="3103">
    <s id="3103:1">མཐུ་དེ་ལྟ་བུ་དེ་ནི་དེའི་ཡིན་ནོ། །</s>
  </p>
  <p id="3104">
    <s id="3104:1">འཁོར་དེ་ན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་གོ་ཆ་ཆེན་པོ་བགོས་པ་དཔེ་མེད་པ་སེམས་པ་དག་ཆོས་བསྟན་པ་དེ་ཉན་པར་བྱེད་དེ། </s>
  </p>
  <p id="3105">
    <s id="3105:1">དེ་དག་གི་མིང་བརྗོད་པ་ཙམ་གྱིས་སེམས་ཅན་རྣམས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་རོ། །</s>
  </p>
  <p id="3106">
    <s id="3106:1">དེ་སྐད་ཅེས་བཀའ་སྩལ་པ་དང་། </s>
    <s id="3106:2">བཅོམ་ལྡན་འདས་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རིམ་པའི་བུས་འདི་སྐད་ཅེས་<ref folio="F.106.a"/>གསོལ་ཏོ། །</s>
  </p>
  <p id="3107">
    <s id="3107:1">བཅོམ་ལྡན་འདས་ཤཱཀྱ་ཐུབ་པ་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="3108">
    <s id="3108:1">བཅོམ་ལྡན་འདས་དེས་བཀའ་སྩལ་པ། </s>
    <s id="3108:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="3109">
    <s id="3109:1">སོང་ཤིག །</s>
    <s id="3109:2">ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་ཡང་གསོལ་ཅིག །</s>
  </p>
  <p id="3110">
    <s id="3110:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རིམ་པའི་བུ་བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ། </s>
  </p>
  <p id="3111">
    <s id="3111:1">འདི་ལྟ་སྟེ་དཔེར་ན། སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། བརྐྱང་བ་སྐུམ་པར་བྱེད་པའི་སྐད་ཅིག་དེས་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས་</s>
  </p>
  <p id="3112">
    <s id="3112:1">དེ་འཇིག་རྟེན་གྱི་ཁམས་མི་མཇེད་འདིར་འདུག་སྟེ</s>
  </p>
  <p id="3113">
    <s id="3113:1">དེ་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="3114">
    <s id="3114:1">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="3115">
    <s id="3115:1">བཅོམ་ལྡན་འདས་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་དེ་བཞིན་གཤེགས་པ་སྤྱན་ཆེན་པོ་སྙུན་གསོལ་ལགས་སོ། །</s>
    <s id="3115:2">དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་རིམ་པའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="3116">
    <s id="3116:1">རིགས་ཀྱི་བུ་ཅི་སངས་རྒྱས་ཀྱི་ཞིང་དེ་ན་བཅོམ་ལྡན་འདས་དེ་གནོད་པ་ཆུང་ངམ། སྙུན་མི་མངའ་འམ། བདེ་བར་རེག་པ་ལ་གནས་སམ། </s>
    <s id="3116:2">གསོལ་པ། </s>
    <s id="3116:3">བཅོམ་ལྡན་འདས་དེ་ལྟ་ལགས་སོ། །</s>
    <s id="3116:4">དེ་ལྟར་དེ་བཞིན་གཤེགས་པ་སྤྱན་ཆེན་པོ་ལ་སོགས་ཏེ། </s>
  </p>
  <p id="3117">
    <s id="3117:1">བཅོམ་ལྡན་འདས་དེ་བཞིན་གཤེགས་པ་མཆོག་གི་དཔལ་གྱི་སངས་རྒྱས་ཀྱི་ཞིང་དང་དེ་བཞིན་དུ་དེ་བཞིན་གཤེགས་པ་པད་མའི་དཔལ་འབྱུང་དང་། སེང་གེའི་དཔལ་དང་། དོན་གྲུབ་དང་། དཔལ་སྦས་དང་། སེང་གེའི་འགྲམ་པ་དང་། ཤིན་ཏུ་རབ་ཏུ་གནས་པའི་རྒྱལ་པོ་དང་། ཚངས་པ་ལྷུན་པོ་དང་། སྤྱན་རྣམ་པར་དག་པ་<ref folio="F.106.b"/>དང་། དོན་ཡོད་པའི་གོམ་པས་རྣམ་པར་གནོན་དང་། སྤོས་ཀྱི་གླང་པོ་ཆེ་དང་། སྤོས་ཀྱི་དཔལ་དང་། སྤོས་ཀྱི་ལྷུན་པོ་དང་། སྤྱན་ཚད་མེད་པ་དང་། སྤོས་བརྩེགས་དང་། རིན་ཆེན་ལྷུན་པོ་དང་། ཤིན་ཏུ་རབ་གནས་དང་། ཤིན་ཏུ་རབ་ཏུ་གནས་པའི་རྒྱལ་པོ་དང་། སཱ་ལའི་དབང་པོའི་རྒྱལ་པོ་དང་། འོད་ཀྱི་དཀྱིལ་འཁོར་འཛིན་དང་། མེ་སྒྲོན་དང་། སྐར་མདའ་སྒྲོན་མ་དང་། བརྩོན་འགྲུས་དོན་ཡོད་དང་། ཤིན་ཏུ་ཡང་དག་བརྟགས་ཀྱི་གོ་ཆ་དང་། སེང་གེ་དང་། སེམས་ཅན་གྱི་ཁ་ལོ་སྒྱུར་བ་དང་། རབ་མཆོག་རབ་ཏུ་གནས་པའི་རྒྱལ་པོའི་སངས་རྒྱས་ཀྱི་ཞིང་དང་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་ལ་སོགས་པ་གྲངས་མེད་དཔག་ཏུ་མེད་པ་དག་གི་སངས་རྒྱས་ཀྱི་ཞིང་དག་ནས་</s>
  </p>
  <p id="3118">
    <s id="3118:1">བྱང་ཆུབ་སེམས་དཔའ་སེམས་དཔའ་ཆེན་པོ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་འཇིག་རྟེན་གྱི་ཁམས་མི་མཇེད་ག་ལ་བ་དང་། བཅོམ་ལྡན་འདས་ག་ལ་བ་དེར་དོང་སྟེ་</s>
  </p>
  <p id="3119">
    <s id="3119:1">ལྷགས་ནས། </s>
    <s id="3119:2">བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ།། །།</s>
  </p>
  <p id="3120">
    <s id="3120:1">བམ་པོ་དགུ་པ། </s>
    <s id="3120:2">དེའི་ཚེ་སྟེང་གི་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་ཙན་དན་སྤོས་ཀྱི་འོད་ཅེས་བྱ་བ་ཡོད་དེ། </s>
  </p>
  <p id="3121">
    <s id="3121:1">དེ་ན་དེ་བཞིན་གཤེགས་པ་ཡུལ་མཐའ་ཡས་པར་མངོན་པར་འཕགས་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="3121:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3122">
    <s id="3122:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ང་རོ་དཔག་ཏུ་མེད་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="3123">
    <s id="3123:1">དེ་ནས་བྱང་ཆུབ་སེམས་དཔའ་ང་རོ་དཔག་ཏུ་མེད་ཀྱིས་སྣང་བ་ཆེན་པོ་དེ་མཐོང་ཞིང་གསུང་བསལ་བའི་སྒྲ་དེ་ཡང་ཐོས་ནས། </s>
  </p>
  <p id="3124">
    <s id="3124:1">དེ་བཅོམ་ལྡན་འདས་དེ་བཞིན་གཤེགས་པ་ཡུལ་མཐའ་ཡས་པར་མངོན་དུ་འཕགས་པའི་རྒྱལ་པོ་ག་ལ་བ་དེར་སོང་སྟེ། </s>
  </p>
  <p id="3125">
    <s id="3125:1">ཕྱིན་ནས་</s>
  </p>
  <p id="3126">
    <s id="3126:1">བཅོམ་ལྡན་འདས་དེའི་ཞབས་ལ་མགོ་བོས་ཕྱག་འཚལ་ཏེ་</s>
  </p>
  <p id="3127">
    <s id="3127:1">གསོལ་པ། </s>
    <s id="3127:2">བཅོམ་ལྡན་འདས་འོད་གདའ་<ref folio="F.107.a"/>བ་དེ་དང་གསུང་བསལ་བའི་སྒྲ་གྲག་པ་དེ་སུའི་ལགས། </s>
    <s id="3127:3">བཅོམ་ལྡན་འདས་དེས་བཀའ་སྩལ་པ། </s>
    <s id="3127:4">རིགས་ཀྱི་བུ་འོག་གི་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="3128">
    <s id="3128:1">དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="3128:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3129">
    <s id="3129:1">འཁོར་དེར་ཡང་ཆོས་མཉན་པའི་ཕྱིར། བྱང་ཆུབ་སེམས་དཔའ་སེམས་དཔའ་ཆེན་པོ་དཔེ་མེད་པ་སེམས་པ་དག་འདུས་པར་གྱུར་ཏེ་འཁོད་དོ། །</s>
  </p>
  <p id="3130">
    <s id="3130:1">གསོལ་པ་</s>
    <s id="3130:2">བཅོམ་ལྡན་འདས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དེའི་ཐད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="3131">
    <s id="3131:1">བཅོམ་ལྡན་འདས་དེས་བཀའ་སྩལ་པ། </s>
    <s id="3131:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="3132">
    <s id="3132:1">སོང་ཤིག །</s>
    <s id="3132:2">ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་ཡང་གསོལ་ཅིག །</s>
  </p>
  <p id="3133">
    <s id="3133:1">དེ་ནས་བྱང་ཆུབ་སེམས་དཔའ་ང་རོ་དཔག་ཏུ་མེད་པས་བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ་བཅོམ་ལྡན་འདས་དེ་ལ་བསྐོར་བ་བྱས་ནས་སོང་སྟེ། </s>
  </p>
  <p id="3134">
    <s id="3134:1">འདི་ལྟ་སྟེ་དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། བརྐྱང་བ་སྐུམ་པར་བྱེད་པའི་སྐད་ཅིག་དེས་སངས་རྒྱས་ཀྱི་ཞིང་དེ་ནས་མི་སྣང་བར་གྱུར་ནས། </s>
  </p>
  <p id="3135">
    <s id="3135:1">འཇིག་རྟེན་གྱི་ཁམས་མི་མཇེད་འདིར་འདུག་སྟེ། </s>
  </p>
  <p id="3136">
    <s id="3136:1">དེ་རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="3137">
    <s id="3137:1">བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="3138">
    <s id="3138:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="3139">
    <s id="3139:1">བཅོམ་ལྡན་འདས་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་དེ་བཞིན་གཤེགས་པ་ཡུལ་མཐའ་ཡས་པར་མངོན་དུ་འཕགས་པའི་རྒྱལ་པོ་སྙུན་གསོལ་ལགས་སོ། །</s>
    <s id="3139:2">དེ་ནས་<ref folio="F.107.b"/>བཅོམ་ལྡན་འདས་ཀྱིས་དེ་ལ་བཀའ་སྩལ་པ། </s>
    <s id="3139:3">རིགས་ཀྱི་བུ་ཅི་བཅོམ་ལྡན་འདས་དེ་སྙུན་མི་མངའ་འམ། སྟོབས་དང་ལྡན་ནམ། འགྱུར་བ་མི་མངའ་འམ། </s>
    <s id="3139:4">དེས་གསོལ་པ། </s>
    <s id="3139:5">བཅོམ་ལྡན་འདས་དེ་ལྟར་ལགས་སོ། །</s>
    <s id="3139:6">དེ་ལྟར་དེ་བཞིན་གཤེགས་པ་ཡུལ་མཐའ་ཡས་པར་མངོན་དུ་འཕགས་པའི་རྒྱལ་པོ་ལ་སོགས་པ་བཅོམ་ལྡན་འདས་དེ་བཞིན་གཤེགས་པ་བརྩོན་འགྲུས་མངོན་དུ་འཕགས་པའི་རྒྱལ་པོའི་སངས་རྒྱས་ཀྱི་ཞིང་དང་། དེ་བཞིན་དུ་དེ་བཞིན་གཤེགས་པ་ཡིད་གཉིས་ཡང་དག་འཇོམས་དང་། རྒྱུ་སྐར་བཟང་པོའི་རྒྱལ་པོ་དང་། ཉིན་མཛད་དང་། འོད་མཛད་དང་། ལྷུན་པོ་འོད་དང་། འོད་ཀྱི་དཀྱིལ་འཁོར་དང་། རྣམ་པར་དག་པའི་འོད་དང་། ཟས་ཀྱི་གདུགས་དང་། སྤོས་ཀྱི་གདུགས་དང་། རིན་ཆེན་གདུགས་དང་། ཙན་དན་གྱི་ཁང་པ་དང་། དགའ་བའི་དཔལ་དང་། རི་རབ་ཕུང་པོ་དང་། རིན་པོ་ཆེའི་འོད་དང་། སཱ་ལའི་དབང་པོའི་རྒྱལ་པོ་དང་། ཚངས་པའི་དཔལ་དང་། རྣམ་པར་དག་པའི་སྤྱན་དང་། བག་ཚ་བ་མི་མངའ་བ་དང་། སྤུ་ཟིང་ཞེས་བྱེད་པའི་འཇིགས་པ་དང་བྲལ་བ་དང་། རིན་ཆེན་གོ་ཆ་མཐའ་ཡས་དང་། བླ་ན་</s>
  </p>
  <p id="3140">
    <s id="3140:1">མེད་པའི་འོད་ཟེར་དང་། དེ་བཞིན་གཤེགས་པ་དྲ་བ་ཅན་གྱི་འོད་ཀྱི་ཏོག་དང་། དེ་བཞིན་གཤེགས་པ་རྒྱུའི་རྒྱལ་པོའི་སངས་རྒྱས་ཀྱི་ཞིང་དང་། སངས་རྒྱས་བཅོམ་ལྡན་འདས་དེ་དག་ལ་སོགས་པ་གྲངས་མེད་དཔག་ཏུ་མེད་པ་དག་གི་སངས་རྒྱས་ཀྱི་ཞིང་དག་ནས་</s>
  </p>
  <p id="3141">
    <s id="3141:1">བྱང་ཆུབ་སེམས་དཔའ་སེམས་དཔའ་ཆེན་པོ་གྲངས་མེད་དཔག་ཏུ་མེད་པ་དག་འཇིག་རྟེན་གྱི་ཁམས་མི་མཇེད་ག་ལ་བ་དང་། རྒྱལ་པོའི་ཁབ་འོད་མའི་ཚལ་བྱ་ཀ་ལན་ད་ཀ་གནས་པ་ག་ལ་བ་དང་། བཅོམ་ལྡན་འདས་ག་ལ་བ་དེར་སོང་སྟེ</s>
  </p>
  <p id="3142">
    <s id="3142:1">ཕྱིན་ནས་བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ། །</s>
  </p>
  <p id="3143">
    <s id="3143:1">དེའི་ཚེ་ཤར་ལྷོའི་ཕྱོགས་མཚམས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་སངས་རྒྱས་པད་མའི་མེ་ཏོག་འབྱུང་བའི་དཔལ་ཞེས་བྱ་བ་ཡོད་དེ</s>
  </p>
  <p id="3144">
    <s id="3144:1">དེ་ན་དེ་བཞིན་གཤེགས་པ་སངས་རྒྱས་ཐམས་ཅད་ཀྱི་སྐུ་ཀུན་ཏུ་སྟོན་པའི་དཔལ་ཞེས་བྱ་བ་བཞུགས་<ref folio="F.108.a"/>ཏེ་</s>
    <s id="3144:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3145">
    <s id="3145:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མྱ་ངན་བྲལ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="3146">
    <s id="3146:1">དེ་ནས་བྱང་ཆུབ་སེམས་དཔའ་མྱ་ངན་བྲལ་གྱིས་སྣང་བ་ཆེན་པོ་དེ་མཐོང་ཞིང་གསུང་བསལ་བའི་སྒྲ་དེ་ཡང་ཐོས་སོ། །</s>
  </p>
  <p id="3147">
    <s id="3147:1">ཐོས་ནས་ཀྱང་བཅོམ་ལྡན་འདས་དེ་བཞིན་གཤེགས་པ་སངས་རྒྱས་ཐམས་ཅད་ཀྱི་སྐུ་ཀུན་ཏུ་སྟོན་པའི་དཔལ་དེ་ག་ལ་བ་དེར་སོང་སྟེ། </s>
  </p>
  <p id="3148">
    <s id="3148:1">བཅོམ་ལྡན་འདས་དེའི་ཞབས་ལ་ཕྱག་འཚལ་ནས་བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །</s>
  </p>
  <p id="3149">
    <s id="3149:1">བཅོམ་ལྡན་འདས་འོད་གདའ་བ་དེ་དང་། གསུང་བསལ་བའི་སྒྲ་གྲག་པ་དེ་སུའི་ལགས། </s>
    <s id="3149:2">བཅོམ་ལྡན་འདས་དེས་བཀའ་སྩལ་པ། </s>
    <s id="3149:3">རིགས་ཀྱི་བུ་ནུབ་བྱང་གི་ཕྱོགས་མཚམས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ</s>
  </p>
  <p id="3150">
    <s id="3150:1">དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་</s>
    <s id="3150:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3151">
    <s id="3151:1">འདི་ལྟ་སྟེ་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་ཅིང་དཔེ་མེད་པའི་གོ་ཆ་བགོས་པ་རྣམས་ལ་བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་ཆོས་ཀྱི་རྣམ་གྲངས་ཡང་དག་པར་རབ་ཏུ་སྟོན་ཏོ། །</s>
  </p>
  <p id="3152">
    <s id="3152:1">གསོལ་པ། </s>
    <s id="3152:2">བཅོམ་ལྡན་འདས་བཅོམ་ལྡན་འདས་ཤཱཀྱ་ཐུབ་པ་དེ་ལ་བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །</s>
  </p>
  <p id="3153">
    <s id="3153:1">བཅོམ་ལྡན་འདས་དེས་བཀའ་སྩལ་པ། </s>
    <s id="3153:2">རིགས་ཀྱི་བུ་དེའི་དུས་ལ་ད་བབ་པར་ཤེས་ན་</s>
  </p>
  <p id="3154">
    <s id="3154:1">སོང་ཤིག །</s>
    <s id="3154:2">ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་ཡང་གསོལ་ཅིག །</s>
  </p>
  <p id="3155">
    <s id="3155:1">དེ་ནས་བྱང་ཆུབ་སེམས་དཔའ་མྱ་ངན་བྲལ་བཅོམ་ལྡན་འདས་དེ་ལ་ཕྱག་འཚལ་ནས་སོང་སྟེ། </s>
  </p>
  <p id="3156">
    <s id="3156:1">འདི་ལྟ་སྟེ་དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། བརྐྱང་བ་སྐུམ་པར་བྱེད་པའི་སྐད་ཅིག་དེས་འཇིག་རྟེན་གྱི་ཁམས་མི་མཇེད་འདིར་འོངས་ཏེ། </s>
  </p>
  <p id="3157">
    <s id="3157:1">དེ་བཅོམ་ལྡན་<ref folio="F.108.b"/>འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་ནས། </s>
  </p>
  <p id="3158">
    <s id="3158:1">བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="3159">
    <s id="3159:1">ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="3160">
    <s id="3160:1">བཅོམ་ལྡན་འདས་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་དེ་བཞིན་གཤེགས་པ་སངས་རྒྱས་ཐམས་ཅད་ཀྱི་སྐུ་ཀུན་ཏུ་སྟོན་པའི་དཔལ་སྙུན་གསོལ་ལགས་སོ། །</s>
    <s id="3160:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="3160:3">རིགས་ཀྱི་བུ་ཅི་བཅོམ་ལྡན་འདས་དེ་སྙུན་མི་མངའའམ། སྟོབས་དང་ལྡན་ནམ། འགྱུར་བ་མི་མངའའམ། </s>
    <s id="3160:4">གསོལ་པ། </s>
    <s id="3160:5">བཅོམ་ལྡན་འདས་དེ་ལྟ་ལགས་སོ། །</s>
    <s id="3160:6">དེ་ལྟར་དེ་བཞིན་གཤེགས་པ་སངས་རྒྱས་ཐམས་ཅད་ཀྱི་སྐུ་ཀུན་ཏུ་སྟོན་པ་ལ་སོགས་པ་བཅོམ་ལྡན་འདས་དེ་བཞིན་གཤེགས་པ་དམིགས་པ་མཐའ་ཡས་པའི་སངས་རྒྱས་ཀྱི་སྐུ་ཀུན་ཏུ་སྟོན་པའི་སངས་རྒྱས་ཀྱི་ཞིང་དང་། དེ་བཞིན་དུ་དེ་བཞིན་གཤེགས་པ་པད་མ་བཀོད་པའི་ཁྱུ་མཆོག་དང་། དྲ་བ་ཅན་གྱི་འོད་དང་། འོད་མཐའ་ཡས་སངས་རྒྱས་མེ་ཏོག་འབྱུང་དང་། རིན་ཆེན་སཱ་ལ་དང་། རིན་ཆེན་ཟླ་བའི་ཁྱུ་མཆོག་དང་། རྩིའི་རྒྱལ་པོ་དང་། སྨན་དང་། ཡེ་ཤེས་མཆོག་དང་། མངོན་དུ་འཕགས་པའི་གོ་ཆ་དང་། ལྷུན་པོ་གོང་ན་མེད་པ་དང་། སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་དང་། མེ་ཏོག་བརྩེགས་དང་། མེ་ཏོག་རབ་གཏོར་དང་། རྟག་ཏུ་མཛེས་པའི་འོད་ཟེར་དང་། བླ་ན་</s>
  </p>
  <p id="3161">
    <s id="3161:1">མེད་པའི་འོད་ཟེར་དང་། མི་གཡོས་རྣམ་པར་གནོན་དང་། གོམ་པས་རྣམ་པར་གནོན་དང་། གོམ་པ་མཐའ་ཡས་པས་རྣམ་པར་གནོན་དང་། སྨོན་ལམ་མཐའ་ཡས་དང་། སྤོབས་པ་དཔག་མེད་དང་། ཁྱུ་མཆོག་མཐའ་ཡས་དང་། སྨོན་ལམ་ངེས་པ་དང་། མངལ་འགྱུར་མཛད་དང་། སྐྱོན་མེད་འགྱུར་མཛད་སྨོན་ལམ་དང་། དམིགས་པའི་གོ་ཆ་དང་། སངས་རྒྱས་ནམ་མཁའ་དང་། འབྱུང་བའི་དཔལ་གྱི་སངས་རྒྱས་ཀྱི་ཞིང་དང་། དེ་བཞིན་གཤེགས་པ་དེ་དག་དང་། གཞན་དག་གི་<ref folio="F.109.a"/>སངས་རྒྱས་ཀྱི་ཞིང་དག་ནས་</s>
  </p>
  <p id="3162">
    <s id="3162:1">བྱང་ཆུབ་སེམས་དཔའ་གྲངས་མེད་དཔག་ཏུ་མེད་པ་དག་འཇིག་རྟེན་གྱི་ཁམས་མི་མཇེད་འདིར་ལྷགས་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་</s>
  </p>
  <p id="3163">
    <s id="3163:1">ཕྱོགས་གཅིག་ཏུ་འཁོད་དོ། །</s>
  </p>
  <p id="3164">
    <s id="3164:1">དེའི་ཚེ་ལྷོ་ནུབ་ཀྱི་ཕྱོགས་མཚམས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་བཀྲ་ཤིས་བཟང་པོ་ཞེས་བྱ་བ་ཡོད་དེ། </s>
  </p>
  <p id="3165">
    <s id="3165:1">དེ་ན་དེ་བཞིན་གཤེགས་པ་དོན་ཡོད་གྲུབ་ཅེས་བྱ་བ་བཞུགས་ཏེ་</s>
    <s id="3165:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3166">
    <s id="3166:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དོན་ཐམས་ཅད་གྲུབ་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="3167">
    <s id="3167:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="3168">
    <s id="3168:1">དེ་ལྟར་དེ་ལ་སོགས་པ་བཅོམ་ལྡན་འདས་དེ་བཞིན་གཤེགས་པ་གྲུབ་པའི་གོ་ཆའི་སངས་རྒྱས་ཀྱི་ཞིང་དང་། དེ་བཞིན་དུ་དེ་བཞིན་གཤེགས་པ་གཙུག་ཏོར་ཅན་དང་། ཤིན་ཏུ་རབ་གནས་གོ་ཆ་དང་། གོ་ཆ་མཐའ་ཡས་དང་། མཚན་གྱི་གོ་ཆ་དང་། གོ་ཆ་མཐའ་ཡས་དང་། ཀུན་ནས་གོ་ཆ་དང་། མར་མེ་མཛད་དང་། འོད་མཛད་དང་། མཛོད་གཅིག་པ་དང་། སྐུ་མི་མངའ་བ་དང་། དྲ་བ་ཅན་གྱི་འོད་ཟེར་དང་། བརྩོན་འགྲུས་མཐའ་ཡས་དང་། རྩེ་མོ་དང་། རྩེ་མོ་མངོན་དུ་འཕགས་དང་། འོད་ཀྱི་དཀྱིལ་འཁོར་ཅན་དང་། རྣམ་པར་གཟིགས་དང་། དོན་ཡོད་མིང་སྒྲོགས་དང་། འཇིགས་པ་དང་། བག་ཚ་བ་ཐམས་ཅད་རྣམ་པར་འཇོམས་མཛད་དང་། ཡོན་ཏན་མཐའ་ཡས་རྒྱལ་པོའི་འོད་དང་། ཕྱིར་རྒོལ་བ་ཐམས་ཅད་ངེས་པར་འཇོམས་དང་། བདུད་ཐམས་ཅད་ཀྱི་ཡུལ་ལས་འདས་པ་དང་། དཔག་མེད་མེ་ཏོག་དང་། བདུད་རྩི་འཛིན་དང་། དབྱངས་ཀྱི་ང་རོ་དཔག་མེད་དང་། འོད་ཟེར་བརྩེགས་དང་། སྣང་བའི་དཔལ་དང་། གཉིས་མེད་བྲལ་བའི་དཀྱིལ་འཁོར་ཅན་དང་། འཆི་མེད་རྟོགས་པའི་མེ་ཏོག་འོད་ཟེར་དང་། བདུད་རྩིའི་དབྱངས་དང་། ལྷུན་པོའི་འོད་དང་། ཤིན་ཏུ་མཐོང་དང་། སྤྱན་བཟངས་དང་། མཆོག་གི་ཚོགས་<ref folio="F.109.b"/>ཅན་དང་། རིན་ཆེན་མེ་ཏོག་དང་། རིན་ཆེན་འབྱུང་དང་། ཟླ་བའི་མེ་ཏོག་དང་། སེམས་ཅན་ཀུན་གྱི་གོ་ཆ་དང་། སྙིང་པོ་ཐམས་ཅད་འགྱུར་མཛད་དང་། སྤོབས་པ་མཐའ་ཡས་དང་། རྩོད་པ་དང་། བག་ཚ་བ་མི་མངའ་བ་དང་། དམིགས་པ་ཐམས་ཅད་སྤོབས་པས་སྤྱོད་པ་དང་། སངས་རྒྱས་བཅོམ་ལྡན་འདས་དེ་དག་དང་། གཞན་དག་གིས་སངས་རྒྱས་ཀྱི་ཞིང་དག་ནས་</s>
  </p>
  <p id="3169">
    <s id="3169:1">བྱང་ཆུབ་སེམས་དཔའ་སེམས་དཔའ་ཆེན་པོ་སྐྱེ་བ་གཅིག་གིས་ཐོགས་པ་དག་འཇིག་རྟེན་གྱི་ཁམས་མི་མཇེད་ག་ལ་བ་དང་། བཅོམ་ལྡན་འདས་ག་ལ་བ་དེར་ལྷགས་ནས་བཅོམ་ལྡན་འདས་ཤཱཀྱ་ཐུབ་པའི་ཞབས་ལ་མགོ་བོས་ཕྱག་འཚལ་ཏེ་</s>
  </p>
  <p id="3170">
    <s id="3170:1">ཕྱོགས་གཅིག་ཏུ་འཁོད་དོ། །</s>
  </p>
  <p id="3171">
    <s id="3171:1">དེའི་ཚེ་ནུབ་བྱང་གི་ཕྱོགས་མཚམས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་ཙན་དན་སྤོས་ཞེས་བྱ་བ་ཡོད་དེ། </s>
  </p>
  <p id="3172">
    <s id="3172:1">དེ་ན་དེ་བཞིན་གཤེགས་པ་ཀུན་དུ་སྤོས་ཀྱི་འོད་ཟེར་ཅེས་བྱ་བ་བཞུགས་ཏེ་</s>
    <s id="3172:2">འཚོ་ཞིང་གཞེས་ལ་ཆོས་ཀྱང་སྟོན་ཏོ། །</s>
  </p>
  <p id="3173">
    <s id="3173:1">བཅོམ་ལྡན་འདས་དེས་བྱང་ཆུབ་སེམས་དཔའ་ཀུན་ཏུ་བཟང་པོ་ཞེས་བྱ་བ་རྒྱལ་ཚབ་དུ་དབང་བསྐུར་ཏོ་ཞེས་བྱ་བ་ནས། </s>
  </p>
  <p id="3174">
    <s id="3174:1">དེ་ཡང་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="3175">
    <s id="3175:1">དེ་ལྟར་བཅོམ་ལྡན་འདས་དེ་བཞིན་གཤེགས་པ་ཀུན་དུ་སྤོས་ཀྱི་འོད་ཟེར་ལ་སོགས་པ་བཅོམ་ལྡན་འདས་དེ་བཞིན་གཤེགས་པ་སྤོས་ཀྱི་གླང་པོ་ཆེ་དང་། སྤོས་ཀྱི་ཁྱུ་མཆོག་དང་། སྤོས་ཀྱི་ཁང་པ་དང་། འོད་ཀྱི་དཀྱིལ་འཁོར་ཅན་དང་། འོད་ཟེར་གྱི་རྒྱལ་པོ་དང་། པད་མ་མངོན་དུ་འཕགས་པའི་རྒྱལ་པོ་དང་། སངས་རྒྱས་ཁྱུ་མཆོག་དང་། ཁྱུ་མཆོག་མཐའ་ཡས་དང་། གོ་ཆ་བཟང་པོ་དང་། ཤིན་ཏུ་གོ་ཆ་བགོས་པའི་དཔལ་དང་། མེ་ཏོག་རབ་གཏོར་དང་། མེ་ཏོག་གདུགས་ཀྱི་ཕྲེང་བ་དང་། མེ་ཏོག་ཁང་པ་དང་། གསེར་གྱི་མེ་ཏོག་དང་། སྤོས་ཀྱི་མེ་ཏོག་དང་། ལྷུན་པོའི་རྒྱལ་པོ་དང་། སེམས་ཅན་ཀུན་ལས་མངོན་པར་འཕགས་པའི་གོ་ཆ་དང་། སེམས་ཅན་ཐམས་ཅད་སྐྱོན་མེད་འགྱུར་མཛད་དང་། ལེགས་པར་སྤྱད་པའི་གོ་ཆ་དང་། ཀུན་ཏུ་བཏང་བའི་འོད་ཟེར་རབ་བཏང་དང་། པད་མ་རབ་གཏོར་འབྱུང་བའི་<ref folio="F.110.a"/>དཔལ་དང་། རིན་ཆེན་དྲ་བ་དང་། མངོན་དུ་འཕགས་པའི་རྒྱལ་པོ་དང་། སངས་རྒྱས་ཀྱི་ཞིང་གདུགས་གཅིག་པས་ཁྱབ་པ་དང་། རྒྱུ་སྐར་གྱི་རྒྱལ་པོ་དང་། དཔུང་མགོ་ཤིན་ཏུ་ཟླུམ་པ་དང་། ཤིན་ཏུ་ཡང་དག་ཞུགས་ཀྱི་རྒྱལ་པོ་དང་། སྤོས་ལྡན་དང་། ཡེ་ཤེས་མཐའ་ཡས་ཁྱུ་མཆོག་དང་། དོན་ཡོད་གོ་ཆ་བགོས་དང་། མཐོང་བ་དོན་ཡོད་དང་། ཐོགས་པ་མེད་པའི་སྤྱན་དང་། སེམས་དང་པོ་བསྐྱེད་པ་དང་ལྡན་པའི་མི་འཁྲུགས་པ་དང་། སྤྱན་མཐའ་ཡས་དང་། མར་མེའི་བདག་པོ་དང་། ཀུན་དུ་སྣང་བ་དང་། སྣང་བའི་འོད་ཟེར་དང་། སངས་རྒྱས་ཀྱི་ཞིང་དུ་སེམས་ཅན་ཐམས་ཅད་གཅད་དུ་མེད་པའི་སྤོབས་པ་དང་། རྡུལ་མེད་རྡུལ་བྲལ་རྣམ་པར་གནོན་དང་། གོམ་པ་མེད་ཀྱིས་རྣམ་པར་གནོན་དང་། སངས་རྒྱས་བཅོམ་ལྡན་འདས་དེ་དག་ལ་སོགས་པའི་སངས་རྒྱས་ཀྱི་ཞིང་དག་ནས་</s>
  </p>
  <p id="3176">
    <s id="3176:1">བྱང་ཆུབ་སེམས་དཔའ་སེམས་དཔའ་ཆེན་པོ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་འཇིག་རྟེན་གྱི་ཁམས་མི་མཇེད་ག་ལ་བ་དང་། བཅོམ་ལྡན་འདས་ག་ལ་བ་དེར་སོང་སྟེ་</s>
  </p>
  <p id="3177">
    <s id="3177:1">ལྷགས་ནས་བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་</s>
  </p>
  <p id="3178">
    <s id="3178:1">ཕྱོགས་གཅིག་ཏུ་འཁོད་དོ། །</s>
  </p>
  <p id="3179">
    <s id="3179:1">དེའི་ཚེ་བྱང་ཤར་གྱི་ཕྱོགས་མཚམས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་མངོན་དུ་བགྲོད་བྱ་ཞེས་བྱ་བ་ཡོད་དེ། </s>
  </p>
  <p id="3180">
    <s id="3180:1">དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མྱ་ངན་ཐམས་ཅད་སེལ་མཛད་ཅེས་བྱ་བ་བཞུགས་ཏེ་</s>
    <s id="3180:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3181">
    <s id="3181:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དོན་ཡོད་མིང་སྒྲོལ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་བྱ་བ་ནས། </s>
  </p>
  <p id="3182">
    <s id="3182:1">དེ་ཡང་བཅོམ་ལྡན་འདས་ཤཱཀྱ་ཐུབ་པ་ལ་ཆོས་མཉན་པའི་ཕྱིར་འོངས་ཏེ་ཞེས་བྱ་བ་དང་། དེ་ལྟ་ལགས་སོ་ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །</s>
  </p>
  <p id="3183">
    <s id="3183:1">དེ་ལྟར་བཅོམ་ལྡན་འདས་དེ་བཞིན་གཤེགས་པ་མྱ་ངན་ཐམས་ཅད་སེལ་མཛད་ལ་སོགས་པ་འཇིག་རྟེན་གྱི་ཁམས་མངོན་དུ་བགྲོད་བྱ་དེའི་ཡང་ཕ་རོལ་ན་འཇིག་རྟེན་གྱི་ཁམས་མྱ་ངན་མེད་ཅེས་བྱ་བ་ཡོད་དེ། </s>
  </p>
  <p id="3184">
    <s id="3184:1">དེ་ན་དེ་བཞིན་གཤེགས་པ་མྱ་ངན་བྲལ་ཞེས་བྱ་བ་<ref folio="F.110.b"/>བཞུགས་ཏེ་</s>
    <s id="3184:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3185">
    <s id="3185:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འོད་ཆེན་པོ་ཞེས་བྱ་བ་བཅོམ་ལྡན་འདས་ཀྱིས་ཆོས་ཀྱི་སྐྱེས་བཀུར་ཏེ་བཏང་ངོ་། །</s>
  </p>
  <p id="3186">
    <s id="3186:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། </s>
  </p>
  <p id="3187">
    <s id="3187:1">དེ་ན་དེ་བཞིན་གཤེགས་པ་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="3187:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3188">
    <s id="3188:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལག་པ་མཐའ་ཡས་ཞེས་བྱ་བ་བཏང་ངོ་། །</s>
  </p>
  <p id="3189">
    <s id="3189:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་འབྱུང་ཞེས་བྱ་བ་ཡོད་དེ། </s>
  </p>
  <p id="3190">
    <s id="3190:1">དེ་ན་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཅེས་བྱ་བ་བཞུགས་ཏེ་</s>
    <s id="3190:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3191">
    <s id="3191:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕྱད་པའི་བློ་གྲོས་ཞེས་བྱ་བ་བཏང་ངོ་། །</s>
  </p>
  <p id="3192">
    <s id="3192:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་གསེར་གྱི་དྲ་བས་ཀུན་དུ་ཁེབས་པ་ཞེས་བྱ་བ་ཡོད་དེ། </s>
  </p>
  <p id="3193">
    <s id="3193:1">དེ་ན་དེ་བཞིན་གཤེགས་པ་ལྷུན་པོ་མཆོག་ཅེས་བྱ་བ་བཞུགས་ཏེ་</s>
    <s id="3193:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3194">
    <s id="3194:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སེང་གེའི་ལྷུན་པོ་ཞེས་བྱ་བ་བཏང་ངོ་། །</s>
  </p>
  <p id="3195">
    <s id="3195:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ཀྱི་འོད་ཅེས་བྱ་བ་ཡོད་དེ། </s>
  </p>
  <p id="3196">
    <s id="3196:1">དེ་ན་དེ་བཞིན་གཤེགས་པ་སྤོས་ཀྱིས་རྒྱགས་པར་མཛད་ཅེས་བྱ་བ་བཞུགས་ཏེ་</s>
    <s id="3196:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3197">
    <s id="3197:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དབྱངས་ཀྱིས་བྱིན་ཞེས་བྱ་བ་བཏང་ངོ་། །</s>
  </p>
  <p id="3198">
    <s id="3198:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་བརྩེགས་ཞེས་བྱ་བ་ཡོད་དེ། </s>
  </p>
  <p id="3199">
    <s id="3199:1">དེ་ན་དེ་བཞིན་གཤེགས་པ་ཀཽཎྜི་ནྱ་ཞེས་བྱ་བ་བཞུགས་ཏེ་</s>
    <s id="3199:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3200">
    <s id="3200:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཚན་ཉིད་གཉིས་པའི་དཔལ་ཞེས་བྱ་བ་བཏང་ངོ་། །</s>
  </p>
  <p id="3201">
    <s id="3201:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བརྟན་པ་ཞེས་བྱ་བ་ཡོད་དེ། </s>
  </p>
  <p id="3202">
    <s id="3202:1">དེ་ན་དེ་བཞིན་གཤེགས་པ་མཐུ་དཔལ་ཞེས་བྱ་བ་བཞུགས་ཏེ་</s>
    <s id="3202:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3203">
    <s id="3203:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚངས་པས་བྱིན་ཞེས་བྱ་བ་བཏང་ངོ་། །</s>
  </p>
  <p id="3204">
    <s id="3204:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཨུད་པ་<ref folio="F.111.a"/>ལ་ཞེས་བྱ་བ་ཡོད་དེ། </s>
  </p>
  <p id="3205">
    <s id="3205:1">དེ་ན་དེ་བཞིན་གཤེགས་པ་ཨུད་པ་ལ་དམར་པོའི་དཔལ་ཞེས་བྱ་བ་བཞུགས་ཏེ་</s>
    <s id="3205:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3206">
    <s id="3206:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་པད་མ་འབྱུང་ཞེས་བྱ་བ་བཏང་ངོ་། །</s>
  </p>
  <p id="3207">
    <s id="3207:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུ་མུ་ད་ཞེས་བྱ་བ་ཡོད་དེ། </s>
  </p>
  <p id="3208">
    <s id="3208:1">དེ་ན་དེ་བཞིན་གཤེགས་པ་ཀུ་མུ་ད་འབྱུང་བ་ཞེས་བྱ་བ་བཞུགས་ཏེ་</s>
    <s id="3208:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3209">
    <s id="3209:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འཇིགས་པ་མེད་ཅེས་བྱ་བ་བཏང་ངོ་། །</s>
  </p>
  <p id="3210">
    <s id="3210:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རབ་སྒྲོགས་ཞེས་བྱ་བ་ཡོད་དེ། </s>
  </p>
  <p id="3211">
    <s id="3211:1">དེ་ན་དེ་བཞིན་གཤེགས་པ་སྤྱན་བཏུད་ཅེས་བྱ་བ་བཞུགས་ཏེ་</s>
    <s id="3211:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3212">
    <s id="3212:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གོང་ན་མེད་པའི་གཟི་བརྗིད་ཅེས་བྱ་བ་བཏང་ངོ་། །</s>
  </p>
  <p id="3213">
    <s id="3213:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་བཀོད་པ་ཞེས་བྱ་བ་ཡོད་དེ། </s>
  </p>
  <p id="3214">
    <s id="3214:1">དེ་ན་དེ་བཞིན་གཤེགས་པ་མཆོག་གི་ཚོགས་ཅན་ཞེས་བྱ་བ་བཞུགས་ཏེ་</s>
    <s id="3214:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3215">
    <s id="3215:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བརྟུལ་ཞུགས་བཟང་པོ་ཞེས་བྱ་བ་བཏང་ངོ་། །</s>
  </p>
  <p id="3216">
    <s id="3216:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྣང་བ་ཞེས་བྱ་བ་ཡོད་དེ། </s>
  </p>
  <p id="3217">
    <s id="3217:1">དེ་ན་དེ་བཞིན་གཤེགས་པ་སྣང་བ་མཐའ་ཡས་ཞེས་བྱ་བ་བཞུགས་ཏེ་</s>
    <s id="3217:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3218">
    <s id="3218:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔལ་གྱི་སྙིང་པོ་ཞེས་བྱ་བ་བཏང་ངོ་། །</s>
  </p>
  <p id="3219">
    <s id="3219:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཙན་དན་སྤོས་ཞེས་བྱ་བ་ཡོད་དེ། </s>
  </p>
  <p id="3220">
    <s id="3220:1">དེ་ན་དེ་བཞིན་གཤེགས་པ་ཟླ་བ་འཕགས་པའི་འོད་ཟེར་ཅེས་བྱ་བ་བཞུགས་ཏེ་</s>
    <s id="3220:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3221">
    <s id="3221:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕྱོགས་ཀྱི་སྒྲོན་མ་ཞེས་བྱ་བ་བཏང་ངོ་། །</s>
  </p>
  <p id="3222">
    <s id="3222:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྣང་བ་ཞེས་བྱ་བ་ཡོད་དེ། </s>
  </p>
  <p id="3223">
    <s id="3223:1">དེ་ན་དེ་བཞིན་གཤེགས་པ་ཕྱོགས་སུ་རྣམ་པར་བསྒྲགས་ཞེས་བྱ་བ་བཞུགས་ཏེ་</s>
    <s id="3223:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3224">
    <s id="3224:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྣམ་པར་བསྒྲགས་པའི་སྟོབས་ཀྱི་རྒྱལ་པོ་ཞེས་བྱ་བ་བཏང་<ref folio="F.111.b"/>ངོ་། །</s>
  </p>
  <p id="3225">
    <s id="3225:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟླ་བ་ཞེས་བྱ་བ་ཡོད་དེ། </s>
  </p>
  <p id="3226">
    <s id="3226:1">དེ་ན་དེ་བཞིན་གཤེགས་པ་སྐར་མའི་རྒྱལ་པོ་ཚོགས་ཀྱི་བདག་པོ་ཞེས་བྱ་བ་བཞུགས་ཏེ་</s>
    <s id="3226:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3227">
    <s id="3227:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གྲགས་པའི་སྡེ་ཞེས་བྱ་བ་བཏང་ངོ་། །</s>
  </p>
  <p id="3228">
    <s id="3228:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་དུ་སྣང་བའི་དཔལ་ཞེས་བྱ་བ་ཡོད་དེ། </s>
  </p>
  <p id="3229">
    <s id="3229:1">དེ་ན་དེ་བཞིན་གཤེགས་པ་སྣང་བ་མཐའ་ཡས་དཔལ་ཞེས་བྱ་བ་བཞུགས་ཏེ་</s>
    <s id="3229:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3230">
    <s id="3230:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དྲི་མ་མེད་པའི་ཏོག་ཅེས་བྱ་བ་བཏང་ངོ་། །</s>
  </p>
  <p id="3231">
    <s id="3231:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་སྣང་ཞེས་བྱ་བ་ཡོད་དེ། </s>
  </p>
  <p id="3232">
    <s id="3232:1">དེ་ན་དེ་བཞིན་གཤེགས་པ་སྤོས་མེད་མཆོག་གི་ལྷུན་པོ་ཞེས་བྱ་བ་བཞུགས་ཏེ་</s>
    <s id="3232:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3233">
    <s id="3233:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྣམ་པར་རྒྱལ་བ་སྲུང་བ་ཅན་ཞེས་བྱ་བ་བཏང་ངོ་། །</s>
  </p>
  <p id="3234">
    <s id="3234:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མི་འཇིགས་པ་ཞེས་བྱ་བ་ཡོད་དེ། </s>
  </p>
  <p id="3235">
    <s id="3235:1">དེ་ན་དེ་བཞིན་གཤེགས་པ་མི་འཇིགས་པ་ཞེས་བྱ་བ་བཞུགས་ཏེ་</s>
    <s id="3235:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3236">
    <s id="3236:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྐྱེ་བོའི་དབང་པོ་ཞེས་བྱ་བ་བཏང་ངོ་། །</s>
  </p>
  <p id="3237">
    <s id="3237:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་མཆོག་ཅེས་བྱ་བ་ཡོད་དེ། </s>
  </p>
  <p id="3238">
    <s id="3238:1">དེ་ན་དེ་བཞིན་གཤེགས་པ་བདེ་འབྱུང་དཔལ་ཞེས་བྱ་བ་བཞུགས་ཏེ་</s>
    <s id="3238:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3239">
    <s id="3239:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡིད་གཉིས་ཞེས་བྱ་བ་བཏང་ངོ་། །</s>
  </p>
  <p id="3240">
    <s id="3240:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྣང་བ་མཐའ་ཡས་ཞེས་བྱ་བ་ཡོད་དེ། </s>
  </p>
  <p id="3241">
    <s id="3241:1">དེ་ན་དེ་བཞིན་གཤེགས་པ་ཡོན་ཏན་མཐའ་ཡས་སྤྱོད་པ་འབྱུང་བའི་དཔལ་ཞེས་བྱ་བ་བཞུགས་ཏེ་</s>
    <s id="3241:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3242">
    <s id="3242:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འགྲོ་བའི་དབང་པོ་ཞེས་བྱ་བ་བཏང་ངོ་། །</s>
  </p>
  <p id="3243">
    <s id="3243:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བརྒྱན་པ་ཞེས་བྱ་བ་ཡོད་དེ། </s>
  </p>
  <p id="3244">
    <s id="3244:1">དེ་ན་དེ་བཞིན་གཤེགས་པ་ཡོན་ཏན་ཀུན་གྱིས་སོ་སོར་བརྒྱན་ཅེས་བྱ་བ་བཞུགས་ཏེ་</s>
    <s id="3244:2">འཚོ་ཞིང་གཞེས་ལ་ཆོས་ཀྱང་<ref folio="F.112.a"/>སྟོན་ཏེ། </s>
  </p>
  <p id="3245">
    <s id="3245:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དགའ་སྤྱོད་ཅེས་བྱ་བ་བཏང་ངོ་། །</s>
  </p>
  <p id="3246">
    <s id="3246:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མའི་དྲ་བས་ཀུན་དུ་ཁེབས་ཞེས་བྱ་བ་ཡོད་དེ། </s>
  </p>
  <p id="3247">
    <s id="3247:1">དེ་ན་དེ་བཞིན་གཤེགས་པ་མེ་ཏོག་རྒྱལ་པོ་ཞེས་བྱ་བ་བཞུགས་ཏེ་</s>
    <s id="3247:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3248">
    <s id="3248:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མེ་ཏོག་འབྱུང་བ་མངོན་དུ་འཕགས་པའི་དཔལ་ཞེས་བྱ་བ་བཏང་ངོ་། །</s>
  </p>
  <p id="3249">
    <s id="3249:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་རྒྱལ་མཚན་སྣ་ཚོགས་ཞེས་བྱ་བ་ཡོད་དེ། </s>
  </p>
  <p id="3250">
    <s id="3250:1">དེ་ན་དེ་བཞིན་གཤེགས་པ་ཕས་མ་ཕམ་པའི་རྒྱལ་མཚན་ཞེས་བྱ་བ་བཞུགས་ཏེ་</s>
    <s id="3250:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3251">
    <s id="3251:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕས་མ་ཕམ་པ་ཞེས་བྱ་བ་བཏང་ངོ་། །</s>
  </p>
  <p id="3252">
    <s id="3252:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བརྟན་པ་ཞེས་བྱ་བ་ཡོད་དེ། </s>
  </p>
  <p id="3253">
    <s id="3253:1">དེ་ན་དེ་བཞིན་གཤེགས་པ་དབང་སྦས་འོད་ཟེར་ཞེས་བྱ་བ་བཞུགས་ཏེ་</s>
    <s id="3253:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3254">
    <s id="3254:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཀུན་ནས་སྦས་ཞེས་བྱ་བ་བཏང་ངོ་། །</s>
  </p>
  <p id="3255">
    <s id="3255:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། </s>
  </p>
  <p id="3256">
    <s id="3256:1">དེ་ན་དེ་བཞིན་གཤེགས་པ་པད་མ་འཇིགས་བྱེད་མངོན་དུ་འཕགས་པའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="3256:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3257">
    <s id="3257:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་སྨན་ཅེས་བྱ་བ་བཏང་ངོ་། །</s>
  </p>
  <p id="3258">
    <s id="3258:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཞེས་བྱ་བ་ཡོད་དེ། </s>
  </p>
  <p id="3259">
    <s id="3259:1">དེ་ན་དེ་བཞིན་གཤེགས་པ་སྤྱོད་པ་ཐ་དད་མེད་འབྱུང་ཞེས་བྱ་བ་བཞུགས་ཏེ་</s>
    <s id="3259:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3260">
    <s id="3260:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྱོད་པ་ཐ་དད་མེད་ཅེས་བྱ་བ་བཏང་ངོ་། །</s>
  </p>
  <p id="3261">
    <s id="3261:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། </s>
  </p>
  <p id="3262">
    <s id="3262:1">དེ་ན་དེ་བཞིན་གཤེགས་པ་ང་རོ་བསྡམས་ཞེས་བྱ་བ་བཞུགས་ཏེ་</s>
    <s id="3262:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3263">
    <s id="3263:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ང་རོ་འབར་ཞེས་བྱ་བ་བཏང་ངོ་། །</s>
  </p>
  <p id="3264">
    <s id="3264:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བའི་དཔལ་ཞེས་བྱ་བ་ཡོད་དེ། </s>
  </p>
  <p id="3265">
    <s id="3265:1">དེ་ན་དེ་བཞིན་<ref folio="F.112.b"/>གཤེགས་པ་ནམ་མཁའི་དཀྱིལ་འཁོར་རྣམ་པར་དག་ཅེས་བྱ་བ་བཞུགས་ཏེ་</s>
    <s id="3265:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3266">
    <s id="3266:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལྷུན་པོ་མཆོག་ཅེས་བྱ་བ་བཏང་ངོ་། །</s>
  </p>
  <p id="3267">
    <s id="3267:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མངོན་དགའ་ཞེས་བྱ་བ་ཡོད་དེ། </s>
  </p>
  <p id="3268">
    <s id="3268:1">དེ་ན་དེ་བཞིན་གཤེགས་པ་མཚན་མ་མེད་པའི་ང་རོ་ངེས་པའི་དབྱངས་ཞེས་བྱ་བ་བཞུགས་ཏེ་</s>
    <s id="3268:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3269">
    <s id="3269:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྱན་རས་གཟིགས་ཀྱི་ང་རོ་ཞེས་བྱ་བ་བཏང་ངོ་། །</s>
  </p>
  <p id="3270">
    <s id="3270:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་འབྱུང་བ་ཞེས་བྱ་བ་ཡོད་དེ། </s>
  </p>
  <p id="3271">
    <s id="3271:1">དེ་ན་དེ་བཞིན་གཤེགས་པ་མངོན་དུ་འཕགས་པའི་དཔལ་ཞེས་བྱ་བ་བཞུགས་ཏེ་</s>
    <s id="3271:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3272">
    <s id="3272:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཅི་འཇིགས་ཞེས་བྱ་བ་བཏང་ངོ་། །</s>
  </p>
  <p id="3273">
    <s id="3273:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཚངས་ལྡན་ཞེས་བྱ་བ་ཡོད་དེ། </s>
  </p>
  <p id="3274">
    <s id="3274:1">དེ་ན་དེ་བཞིན་གཤེགས་པ་ཚངས་པའི་དཔལ་ཞེས་བྱ་བ་བཞུགས་ཏེ་</s>
    <s id="3274:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3275">
    <s id="3275:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚངས་པས་མཆོད་ཅེས་བྱ་བ་བཏང་ངོ་། །</s>
  </p>
  <p id="3276">
    <s id="3276:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ཅན་ཞེས་བྱ་བ་ཡོད་དེ། </s>
  </p>
  <p id="3277">
    <s id="3277:1">དེ་ན་དེ་བཞིན་གཤེགས་པ་ཐོགས་པ་མེད་པའི་སྤོས་ཀྱི་གླང་པོ་ཞེས་བྱ་བ་བཞུགས་ཏེ་</s>
    <s id="3277:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3278">
    <s id="3278:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དབང་པོས་བྱིན་ཞེས་བྱ་བ་བཏང་ངོ་། །</s>
  </p>
  <p id="3279">
    <s id="3279:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་པད་མ་ཅན་ཞེས་བྱ་བ་ཡོད་དེ། </s>
  </p>
  <p id="3280">
    <s id="3280:1">དེ་ན་དེ་བཞིན་གཤེགས་པ་ལྷུན་པོའི་འོད་ཅེས་བྱ་བ་བཞུགས་ཏེ་</s>
    <s id="3280:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3281">
    <s id="3281:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྒྱ་མཚོ་ཞེས་བྱ་བ་བཏང་ངོ་། །</s>
  </p>
  <p id="3282">
    <s id="3282:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་མར་མེ་བྱེད་ཅེས་བྱ་བ་ཡོད་དེ། </s>
  </p>
  <p id="3283">
    <s id="3283:1">དེ་ན་དེ་བཞིན་གཤེགས་པ་སྒྲོན་མ་མཛད་ཅེས་བྱ་བ་བཞུགས་ཏེ་</s>
    <s id="3283:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3284">
    <s id="3284:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྲིན་གྱི་འོད་ཟེར་ཅེས་བྱ་བ་བཏང་ངོ་། །</s>
  </p>
  <p id="3285">
    <s id="3285:1">དེའི་ཡང་འདབ་ཆགས་<ref folio="F.113.a"/>ན་འཇིག་རྟེན་གྱི་ཁམས་སྙན་པ་ཞེས་བྱ་བ་ཡོད་དེ། </s>
  </p>
  <p id="3286">
    <s id="3286:1">དེ་ན་དེ་བཞིན་གཤེགས་པ་པད་མ་མཆོག་གི་འོད་ཟེར་ཅེས་བྱ་བ་བཞུགས་ཏེ་</s>
    <s id="3286:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3287">
    <s id="3287:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཆོས་ཀྱི་འབྱུང་གནས་ཞེས་བྱ་བ་བཏང་ངོ་། །</s>
  </p>
  <p id="3288">
    <s id="3288:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཅན་ཞེས་བྱ་བ་ཡོད་དེ། </s>
  </p>
  <p id="3289">
    <s id="3289:1">དེ་ན་དེ་བཞིན་གཤེགས་པ་གྲགས་པ་ལྡན་ཞེས་བྱ་བ་བཞུགས་ཏེ་</s>
    <s id="3289:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3290">
    <s id="3290:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལྷུན་པོས་བྱིན་ཞེས་བྱ་བ་བཏང་ངོ་། །</s>
  </p>
  <p id="3291">
    <s id="3291:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤིན་ཏུ་རབ་གནས་ཞེས་བྱ་བ་ཡོད་དེ། </s>
  </p>
  <p id="3292">
    <s id="3292:1">དེ་ན་དེ་བཞིན་གཤེགས་པ་བཤེས་གཉེན་གྲགས་པ་ཞེས་བྱ་བ་བཞུགས་ཏེ་</s>
    <s id="3292:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3293">
    <s id="3293:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སེང་གེ་ལྟར་གནོན་ཅེས་བྱ་བ་བཏང་ངོ་། །</s>
  </p>
  <p id="3294">
    <s id="3294:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སཱ་ལ་ཞེས་བྱ་བ་ཡོད་དེ། </s>
  </p>
  <p id="3295">
    <s id="3295:1">དེ་ན་དེ་བཞིན་གཤེགས་པ་སཱ་ལའི་དབང་པོའི་རྒྱལ་པོ་ཞེས་བྱ་བ་བཞུགས་ཏེ་</s>
    <s id="3295:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3296">
    <s id="3296:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སཱ་ལའི་དབང་པོའི་ཏོག་ཅེས་བྱ་བ་བཏང་ངོ་། །</s>
  </p>
  <p id="3297">
    <s id="3297:1">དེའི་ཡང་འདབ་ཆགས་ན་འཇིག་རྟེན་གྱི་ཁམས་སྣང་བ་ཞེས་བྱ་བ་ཡོད་དེ། </s>
  </p>
  <p id="3298">
    <s id="3298:1">དེ་ན་དེ་བཞིན་གཤེགས་པ་འོད་ཟེར་མཐའ་ཡས་ཞེས་བྱ་བ་བཞུགས་ཏེ་</s>
    <s id="3298:2">འཚོ་ཞིང་གཞེས་ལ་ཆོས་ཀྱང་སྟོན་ཏེ། </s>
  </p>
  <p id="3299">
    <s id="3299:1">བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དོན་ཡོད་གོམ་པས་རྣམ་པར་གནོན་ཅེས་བྱ་བ་བཏང་ངོ་། །</s>
  </p>
  <p id="3300">
    <s id="3300:1">དེ་ལྟར་བྱང་ཤར་གྱི་ཕྱོགས་མཚམས་ནས་བྱང་ཆུབ་སེམས་དཔའ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་ལྷགས་ཏེ་</s>
    <s id="3300:2">ལྷགས་ནས་ཀྱང་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པའི་ཞབས་ལ་མགོ་བོས་ཕྱག་འཚལ་ཞིང་བསྐོར་བ་བྱས་ཏེ</s>
  </p>
  <p id="3301">
    <s id="3301:1">རྣམ་པ་དུ་མས་མཆོད་ནས་</s>
    <s id="3301:2">བཅོམ་ལྡན་འདས་འབའ་ཞིག་ལ་ལྟ་ཞིང་ཕྱོགས་གཅིག་ཏུ་འཁོད་དོ། །</s>
  </p>
  <p id="3302">
    <s id="3302:1">དེའི་ཚེ་འཇིག་རྟེན་གྱི་ཁམས་དེ་གང་ལྷ་དང་། ཀླུ་དང་། གནོད་སྦྱིན་དང་། མི་འམ་ཅི་དང་། ལྟོ་འཕྱེ་ཆེན་པོ་<ref folio="F.113.b"/>དང་། བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེ་བ་བསམ་གྱིས་མི་ཁྱབ་ཅིང་དཔེ་མེད་པའི་གོ་ཆ་བགོས་པ་དག་གིས་མ་ཁྱབ་པའི་བར་ནི་ཐ་ན་ཁར་བ་བཞག་པ་ཙམ་ཡང་མེད་དོ། །</s>
  </p>
  <p id="3303">
    <s id="3303:1">དེ་དག་ཐམས་ཅད་ཀྱང་གཅིག་ལ་གཅིག་ཉམ་ང་བ་མེད་དེ། </s>
  </p>
  <p id="3304">
    <s id="3304:1">ཆོས་མཉན་པའི་སྲེད་པས་བཅོམ་ལྡན་འདས་ཀྱི་ཞལ་དུ་ལྟ་བ་ལྷུར་ལེན་ཅིང་འཁོད་དོ། །</s>
  </p>
  <p id="3305">
    <s id="3305:1">བྱང་ཆུབ་སེམས་དཔའ་འདུས་པའི་ལེའུ་སྟེ་ལྔ་པའོ།། །།</s>
  </p>
  <p id="3306">
    <s id="3306:1">དེ་ནས་བཅོམ་ལྡན་འདས་ཤཱཀྱ་ཐུབ་པས་བྱང་ཆུབ་སེམས་དཔའ་འདུས་པ་ཆེན་པོ་དེ་མཁྱེན་ནས། </s>
  </p>
  <p id="3307">
    <s id="3307:1">གདན་དེ་ལ་བཞུགས་བཞིན་དུ་དཔའ་བར་འགྲོ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3308">
    <s id="3308:1">དེ་ལས་བཞེངས་ནས་རྡོ་རྗེའི་སྙིང་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3309">
    <s id="3309:1">དེ་ལས་བཞེངས་ནས་དེས་པའི་ཚིག་མེད་པའི་གནས་ལ་གནས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3310">
    <s id="3310:1">དེ་ལས་བཞེངས་ནས་བཀོད་པ་གཅིག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3311">
    <s id="3311:1">དེ་ལས་བཞེངས་ནས་སེང་གེའི་གདུགས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3312">
    <s id="3312:1">དེ་ལས་བཞེངས་ནས་སྒྲུབ་པ་མཐའ་ཡས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3313">
    <s id="3313:1">དེ་ལས་བཞེངས་ནས་སེང་གེ་རྣམ་པར་བསྒྱིངས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3314">
    <s id="3314:1">དེ་ལས་བཞེངས་ནས་འོད་ཟེར་རྒྱལ་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3315">
    <s id="3315:1">དེ་ལས་བཞེངས་ནས་སའི་སྙིང་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3316">
    <s id="3316:1">དེ་ལས་བཞེངས་ནས་མངོན་པར་མ་དམིགས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3317">
    <s id="3317:1">དེ་ལས་བཞེངས་ནས་སེང་གེ་རྣམ་པར་འཕྲུལ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3318">
    <s id="3318:1">དེ་ལས་བཞེངས་ནས་ཟླ་བའི་དཀྱིལ་འཁོར་རྒྱལ་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3319">
    <s id="3319:1">དེ་ལས་བཞེངས་ནས་བཀོད་པ་གཅིག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3320">
    <s id="3320:1">དེ་ལས་བཞེངས་ནས་འོད་ཟེར་དུ་མ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3321">
    <s id="3321:1">དེ་ལས་བཞེངས་<ref folio="F.114.a"/>ནས་རྒྱ་མཚོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3322">
    <s id="3322:1">དེ་ལས་བཞེངས་ནས་ཕྱག་རྒྱ་ཐམས་ཅད་སྒྲུབ་པ་ཆོས་ཀྱི་དབྱིངས་སུ་ངེས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3323">
    <s id="3323:1">དེ་ལས་བཞེངས་ནས་སྨོན་ལམ་དང་དམིགས་པ་མཐའ་ཡས་སྟོན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3324">
    <s id="3324:1">དེ་ལས་བཞེངས་ནས་ཆོས་ཐམས་ཅད་ཁྱུ་མཆོག་ཏུ་གྱུར་པ་མཐའ་ཡས་པ་སྒྲུབ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3325">
    <s id="3325:1">དེ་ལས་བཞེངས་ནས་དམིགས་པ་གཅིག་པ་སྒྲུབ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3326">
    <s id="3326:1">དེ་ལས་བཞེངས་ནས་ཆོས་ཐམས་ཅད་ཀྱི་གནས་ལ་གནས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3327">
    <s id="3327:1">དེ་ལས་བཞེངས་ནས་འོད་ཟེར་མཐའ་ཡས་སངས་རྒྱས་པད་མ་མངོན་དུ་འཕགས་པ་སྒྲུབ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3328">
    <s id="3328:1">དེ་ལས་བཞེངས་ནས་ཆོས་ཐམས་ཅད་ཤིན་ཏུ་བྱང་བ་དྲི་མ་མེད་པའི་ཕྱག་རྒྱ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3329">
    <s id="3329:1">དེ་ལས་བཞེངས་ནས་ཆོས་ཐམས་ཅད་ཀྱི་རྒྱལ་པོའི་ཕྱག་རྒྱ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3330">
    <s id="3330:1">དེ་ལས་བཞེངས་ནས་ཁྱུ་མཆོག་མཐའ་ཡས་ཀུན་དུ་སྟོན་པའི་སངས་རྒྱས་རྣམ་པར་འཕྲུལ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3331">
    <s id="3331:1">དེ་ལས་བཞེངས་ནས་སེམས་ཅན་ཐམས་ཅད་ཡོངས་སུ་མྱ་ངན་ལས་འདས་པའི་གོ་ཆ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3332">
    <s id="3332:1">དེ་ལས་བཞེངས་ནས་ཆོས་ཐམས་ཅད་དེ་བཞིན་གཤེགས་པའི་སྤྱོད་ཡུལ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3333">
    <s id="3333:1">དེ་ལས་བཞེངས་ནས་ཁྱུ་མཆོག་ཏུ་གྱུར་པ་མཐའ་ཡས་པ་ཀུན་དུ་སྟོན་པའི་སངས་རྒྱས་རྣམ་པར་འཕྲུལ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3334">
    <s id="3334:1">དེ་ལས་བཞེངས་ནས་དམིགས་པ་ཐམས་ཅད་སངས་རྒྱས་པའི་སྒྲུབ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3335">
    <s id="3335:1">དེ་ལས་བཞེངས་ནས་འདས་པ་དང་། མ་འོངས་པ་དང་། ད་ལྟར་བྱུང་བ་ལ་མ་ཆགས་པར་ཆོས་ཐམས་ཅད་ངེས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3336">
    <s id="3336:1">དེ་ལས་<ref folio="F.114.b"/>བཞེངས་ནས་ཆོས་ཐམས་ཅད་ཀྱི་དབང་ཕྱུག་གིས་དབང་སྒྱུར་བའི་སངས་རྒྱས་ཁྱུ་མཆོག་ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3337">
    <s id="3337:1">དེ་ལས་བཞེངས་ནས་ཆོས་ཐམས་ཅད་ཡང་དག་པར་འདུ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3338">
    <s id="3338:1">དེ་ལས་བཞེངས་ནས་བརྟན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3339">
    <s id="3339:1">དེ་ལས་བཞེངས་ནས་རབ་ཏུ་འཕེལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3340">
    <s id="3340:1">དེ་ལས་བཞེངས་ནས་རབ་ཏུ་མི་གཡོས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3341">
    <s id="3341:1">དེ་ལས་བཞེངས་ནས་མི་འཁྲུགས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3342">
    <s id="3342:1">དེ་ལས་བཞེངས་ནས་ཆོས་ཐམས་ཅད་ལ་ལྟ་བ་དང་། རྣམ་པར་ལྟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3343">
    <s id="3343:1">དེ་ལས་བཞེངས་ནས་ཀུན་དུ་སྣང་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3344">
    <s id="3344:1">དེ་ལས་བཞེངས་ནས་མཉམ་པར་རྣམ་པར་ལྟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3345">
    <s id="3345:1">དེ་ལས་བཞེངས་ནས་ལྟ་བ་དང་རྣམ་པར་ལྟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3346">
    <s id="3346:1">དེ་ལས་བཞེངས་ནས་མི་ལྟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3347">
    <s id="3347:1">དེ་ལས་བཞེངས་ནས་ཆོས་ཐམས་ཅད་ཐོགས་པ་མེད་པ་དང་ལེན་པ་མེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3348">
    <s id="3348:1">དེ་ལས་བཞེངས་ནས་དབང་པོ་དང་ལྡན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3349">
    <s id="3349:1">དེ་ལས་བཞེངས་ནས་མི་ཟད་ལ་ཟད་མི་ཤེས་པར་ངེས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3350">
    <s id="3350:1">དེ་ལས་བཞེངས་ནས་དམིགས་པ་མི་ཟད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3351">
    <s id="3351:1">དེ་ལས་བཞེངས་ནས་དམིགས་པ་གཅིག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3352">
    <s id="3352:1">དེ་ལས་བཞེངས་ནས་བཀོད་པ་ཆེན་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3353">
    <s id="3353:1">དེ་ལས་བཞེངས་ནས་བཀོད་པ་མཐའ་ཡས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3354">
    <s id="3354:1">དེ་ལས་བཞེངས་ནས་བག་ཚ་བ་མེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3355">
    <s id="3355:1"><ref folio="F.115.a"/>དེ་ལས་བཞེངས་ནས་སེམས་ཅན་ཐམས་ཅད་ཀྱི་དགེ་བའི་རྩ་བ་ཡང་དག་པར་སྐུལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3356">
    <s id="3356:1">དེ་ལས་བཞེངས་ནས་སེམས་ཅན་ཐམས་ཅད་ཀྱི་དགེ་བའི་རྩ་བ་མངོན་དུ་བྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3357">
    <s id="3357:1">དེ་ལས་བཞེངས་ནས་ཆོས་ཐམས་ཅད་ཡོངས་སུ་ཚོལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3358">
    <s id="3358:1">དེ་ལས་བཞེངས་ནས་སྣང་བར་བྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3359">
    <s id="3359:1">དེ་ལས་བཞེངས་ནས་ཆོས་ཐམས་ཅད་རྣམ་པར་དག་པའི་སྤྱོད་ཡུལ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3360">
    <s id="3360:1">དེ་ལས་བཞེངས་ནས་ཆོས་ཐམས་ཅད་སྟོན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3361">
    <s id="3361:1">དེ་ལས་བཞེངས་ནས་བྱང་ཆུབ་སེམས་དཔའ་ཐམས་ཅད་ཀྱི་སྣང་བ་རྣམ་པར་དག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3362">
    <s id="3362:1">དེ་ལས་བཞེངས་ནས་དེ་ནས་བཅོམ་ལྡན་འདས་ཉན་ཐོས་ཐམས་ཅད་ཀྱི་སྒྲིབ་པ་མེད་པའི་མིག་རྣམ་པར་སྦྱོང་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3363">
    <s id="3363:1">དེ་ལས་བཞེངས་ནས་འཁོར་ཐམས་ཅད་ཀྱི་སྒྲིབ་པ་མེད་པར་རྣམ་པར་དག་པའི་དགེ་བའི་རྩ་བ་ཡང་དག་པར་བསྐྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3364">
    <s id="3364:1">དེ་ལས་བཞེངས་ནས་དུད་འགྲོའི་སྐྱེ་གནས་དང་། གཤིན་རྗེའི་འཇིག་རྟེན་གྱི་སྡུག་བསྔལ་རྒྱུན་གཅོད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3365">
    <s id="3365:1">དེ་ལས་བཞེངས་ནས་སངས་རྒྱས་ཀྱི་ཞིང་ཐམས་ཅད་དུ་བྱམས་པ་ཆེན་པོ་སྒྲུབ་པས་དགེ་བའི་རྩ་བ་ཡང་དག་པར་བསྐྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3366">
    <s id="3366:1">དེ་ལས་བཞེངས་ནས་མི་གཡོ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3367">
    <s id="3367:1">དེ་ལྟར་བཅོམ་ལྡན་འདས་མི་གཡོ་བའི་ཏིང་ངེ་འཛིན་ལ་སྙོམས་པར་ཞུགས་པ་ན་གནས་གཙང་མའི་རིས་ཀྱི་ལྷ་རྣམས་ཀྱིས་ཚིགས་སུ་བཅད་པ་དག་གིས་མངོན་པར་བསྟོད་པ། །</s>
    <s id="3367:2">མི་གཡོ་བརྙེས་པས་གཡོ་མེད་མི་གཡོ་བ། །</s>
    <s id="3367:3">བསྙེན་དཀའ་ལྷུན་པོ་འདྲ་བ་རྣམ་པར་མཛེས། །</s>
  </p>
  <p id="3368">
    <s id="3368:1">ཕས་ཀྱི་རྒོལ་བ་ཐམས་ཅད་ཟིལ་མནན་ནས། །</s>
  </p>
  <p id="3369">
    <s id="3369:1">སྟོང་གསུམ་འཇིག་རྟེན་ཤིན་ཏུ་<ref folio="F.115.b"/>བླངས་ཏེ་བཞུགས། །</s>
  </p>
  <p id="3370">
    <s id="3370:1">སངས་རྒྱས་ཐུགས་ནི་ནམ་ཡང་རྟེན་མ་མཆིས། །</s>
  </p>
  <p id="3371">
    <s id="3371:1">མི་རྟེན་བསམ་གཏན་མཛད་པ་གང་ཟག་མཆོག །</s>
    <s id="3371:2">མིང་ཙམ་བསམ་གཏན་པ་སྟེ་གར་མི་གནས། །</s>
  </p>
  <p id="3372">
    <s id="3372:1">སངས་རྒྱས་ཡོན་ཏན་དེ་འདྲ་བསམ་མི་ཁྱབ། །</s>
  </p>
  <p id="3373">
    <s id="3373:1">ཐུབ་པ་ཁམས་གསུམ་ངེས་འབྱུང་རིགས་གསུམ་ལྡན། །</s>
  </p>
  <p id="3374">
    <s id="3374:1">རྟག་ཏུ་མཉམ་བཞག་སོམ་ཉི་མི་མངའ་བརྙེས། །</s>
    <s id="3374:2">ཐེ་ཙོམ་བཅད་ཅིང་སོམ་ཉི་བསལ་དུ་གསོལ། །</s>
  </p>
  <p id="3375">
    <s id="3375:1">སྲོག་ཆགས་རྣམས་ལ་སྨན་སླད་ཆོས་བསྟན་གསོལ། །</s>
  </p>
  <p id="3376">
    <s id="3376:1">ཐུབ་པ་རབ་གནས་སོམ་ཉི་མི་མངའ་བརྙེས། །</s>
    <s id="3376:2">བྱང་ཆུབ་སེམས་དཔའ་འདུས་པ་དེ་དག་ནི། །དཔའ་བོ་ཆོས་ཀྱིས་འཕགས་ཤིང་ཆོས་ལ་གནས། །</s>
  </p>
  <p id="3377">
    <s id="3377:1">སོམ་ཉི་བཅད་ཅིང་ཐེ་ཙོམ་བསལ་དུ་གསོལ། །</s>
  </p>
  <p id="3378">
    <s id="3378:1">སངས་རྒྱས་མིག་བརྟེན་བསམ་གཏན་མཛད་མ་ལགས། །</s>
    <s id="3378:2">སངས་རྒྱས་མིག་མ་བརྟེན་པར་སྒོམ་མ་ལགས། །</s>
    <s id="3378:3">རྟེན་དང་རྟེན་མིན་མིག་ཀྱང་མཆིས་མ་ལགས། །</s>
    <s id="3378:4">བསམ་གཏན་དེ་ནི་འཕགས་པས་མངོན་པར་བསྔགས། །</s>
  </p>
  <p id="3379">
    <s id="3379:1">ཐུབ་པ་གལ་ཏེ་མིག་བརྟེན་བསམ་གཏན་མཛད། །</s>
  </p>
  <p id="3380">
    <s id="3380:1">རྒྱལ་བས་འཛེམ་པ་མ་མཆིས་བརྙེས་པར་འགྱུར། །</s>
  </p>
  <p id="3381">
    <s id="3381:1">འདིར་ནི་མིག་མེད་བསམ་གཏན་མཛད་པ་ན། །</s>
  </p>
  <p id="3382">
    <s id="3382:1">སངས་རྒྱས་མ་མཆིས་བརྟེན་ནས་</s>
  </p>
  <p id="3383">
    <s id="3383:1">སྒོམ་མ་ལགས། །</s>
    <s id="3383:2">སངས་རྒྱས་དབང་པོ་དྲུག་བརྟེན་སྒོམ་མ་ལགས། །</s>
    <s id="3383:3">རྒྱལ་བ་དབང་པོ་མ་མཆིས་བརྟེན་མ་ལགས། །</s>
    <s id="3383:4">འདི་ལ་མུ་སྟེགས་གཞན་མང་དེ་དག་འཁྲུལ། །</s>
    <s id="3383:5">ལྷར་བཅས་འཇིག་རྟེན་འགྲོ་བ་རྟོགས་མ་ལགས། །</s>
    <s id="3383:6">དེ་ནས་བཅོམ་ལྡན་འདས་མི་གཡོ་བའི་ཏིང་ངེ་འཛིན་ལས་བཞེངས་ནས་བྱང་ཆུབ་སེམས་དཔའི་ཚོགས་ལ་རྗེས་སུ་རྣམ་པར་གཟིགས་ཏེ</s>
  </p>
  <p id="3384">
    <s id="3384:1">ཚེ་དང་ལྡན་པ་ཤ་ར་དྭ་ཏིའི་བུ་ལ་བཀའ་སྩལ་པ། </s>
    <s id="3384:2">ཤ་ར་དྭ་ཏིའི་བུ་ཆོས་བཞི་པོ་འདི་དག་ནི་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ཀྱི་ཡོངས་སུ་ཉམས་པར་མི་འགྱུར་བ་དང་། དགེ་བའི་རྩ་བ་ཐམས་ཅད་ཀྱི་བསོད་ནམས་ཀྱི་ཚོགས་དང་། མངོན་པར་མ་དམིགས་པའི་སངས་རྒྱས་ཀྱི་ཡེ་ཤེས་སྒྲུབ་པ་དང་། </s>
    <s id="3384:3">སྦྱིན་པའི་སྟོབས་སྒྲུབ་པ་དང་། ཚུལ་ཁྲིམས་ཀྱི་སྟོབས་སྒྲུབ་པ་དང་། བཟོད་པའི་སྟོབས་སྒྲུབ་པ་དང་། བྱམས་པའི་སྟོབས་སྒྲུབ་པ་དང་། སྙིང་རྗེའི་སྟོབས་སྒྲུབ་པ་དང་། ཏིང་ངེ་འཛིན་གྱི་སྟོབས་སྒྲུབ་པ་དང་། ཤེས་རབ་ཀྱི་སྟོབས་སྒྲུབ་པ་དང་། </s>
    <s id="3384:4">དེ་བཞིན་གཤེགས་<ref folio="F.116.a"/>པའི་སྟོབས་བཅུ་ཐོགས་པ་མེད་པ་སྒྲུབ་པ་དང་། ཤེས་རབ་ཀྱི་རབ་ཏུ་དབྱེ་བ་སྒྲུབ་པ་དང་། ཐོགས་པ་མེད་པའི་སྤོབས་པ་སྒྲུབ་པ་དང་། གཅད་དུ་མེད་པ་དང་། དགའ་བ་དང་། རྣོ་བ་དང་། ཟབ་པའི་སྤོབས་པ་མཐའ་ཡས་པ་སྒྲུབ་པ་དང་། </s>
    <s id="3384:5">གཟུངས་ཐོབ་པ་དང་། སངས་རྒྱས་མཐོང་བ་ཐོབ་པ་དང་། མངོན་པར་འབྱུང་བ་ཐོབ་པར་འགྱུར་ཞིང་ཇི་ལྟར་འཚམ་པའི་དགེ་བའི་ཚོགས་དང་བྲལ་བར་མི་འགྱུར། </s>
  </p>
  <p id="3385">
    <s id="3385:1">ལོངས་སྤྱོད་མ་ཚང་བ་མེད་པར་འགྱུར། </s>
  </p>
  <p id="3386">
    <s id="3386:1">གཡོག་འཁོར་མ་ཚང་བ་མེད་པར་འགྱུར། </s>
  </p>
  <p id="3387">
    <s id="3387:1">གཟུགས་མ་ཚང་བ་མེད་པར་འགྱུར། </s>
  </p>
  <p id="3388">
    <s id="3388:1">ཡན་ལག་དང་ཉིང་ལག་མ་ཚང་བ་མེད་པར་འགྱུར། </s>
  </p>
  <p id="3389">
    <s id="3389:1">མིག་དང་། རྣ་བ་དང་། སྣ་དང་། ལྕེ་དང་། ལུས་མ་ཚང་བ་མེད་པར་འགྱུར། </s>
  </p>
  <p id="3390">
    <s id="3390:1">སེམས་མ་ཚང་བ་མེད་པར་འགྱུར། </s>
  </p>
  <p id="3391">
    <s id="3391:1">ལམ་ངན་པར་ཞུགས་པ་མ་ཡིན་པར་འགྱུར། </s>
  </p>
  <p id="3392">
    <s id="3392:1">སེམས་འཁྲུགས་པ་མ་ཡིན་པར་འགྱུར། </s>
  </p>
  <p id="3393">
    <s id="3393:1">དྲན་པ་རྨོངས་པ་མ་ཡིན་པར་འགྱུར། </s>
  </p>
  <p id="3394">
    <s id="3394:1">དྲན་པ་དང་ལྡན་པར་ཡང་འགྱུར། </s>
  </p>
  <p id="3395">
    <s id="3395:1">དྲན་པའི་སྟོབས་མཆོག་དང་ལྡན་པར་འགྱུར། </s>
  </p>
  <p id="3396">
    <s id="3396:1">ངོ་ཚ་ཤེས་པ་དང་ལྡན་ཞིང་ཁྲེལ་ཡོད་པ་དང་ལྡན་པར་འགྱུར། །</s>
  </p>
  <p id="3397">
    <s id="3397:1">སྡིག་པ་ཐམས་ཅད་བྱ་བ་ལ་འཛེམ་པ་དང་། འགྱོད་པ་ཅན་དུ་འགྱུར། </s>
  </p>
  <p id="3398">
    <s id="3398:1">དྲན་པ་མི་ཆོད་པར་འགྱུར། </s>
  </p>
  <p id="3399">
    <s id="3399:1">སྐྱེ་བ་རྣམ་པར་ལོག་པར་འགྱུར། །</s>
  </p>
  <p id="3400">
    <s id="3400:1">དྲན་པ་དང་ལྡན་པ་ཡང་ཡིན་ཏེ། </s>
  </p>
  <p id="3401">
    <s id="3401:1">དྲན་པའི་སྟོབས་མཆོག་དང་ལྡན་པས་སྔོན་གྱི་སྨོན་ལམ་ཡང་མི་གཏོང་བར་འགྱུར། </s>
  </p>
  <p id="3402">
    <s id="3402:1">སངས་རྒྱས་བཅོམ་ལྡན་འདས་རྣམས་ལ་དགེ་བའི་རྩ་བ་བསྐྱེད་པའི་ཕྱིར་བདག་གི་མེད་པ་དང་། ཡོངས་སུ་འཛིན་པ་མེད་པའི་སེམས་ཀྱིས་ཚོགས་ཀྱི་དགེ་བའི་རྩ་བ་དཔག་ཏུ་མེད་པ་ཡང་སྐྱེད་པར་འགྱུར། </s>
  </p>
  <p id="3403">
    <s id="3403:1">སེམས་ཅན་ཐམས་ཅད་དང་ཐུན་མོང་དུ་བྱེད་པར་ཡང་འགྱུར། </s>
  </p>
  <p id="3404">
    <s id="3404:1">སེམས་ཅན་དུ་དམིགས་པ་ལས་རྣམ་པར་དབེན་པ་ལ་ཡང་མཁས་པར་འགྱུར། </s>
  </p>
  <p id="3405">
    <s id="3405:1">ཆོས་རྣམས་རྟོགས་པར་ཁོང་དུ་ཆུད་པར་ཡང་འགྱུར་ཞིང་ཆོས་ལ་བརྟེན་པ་མ་ཡིན་པར་ཡང་འགྱུར་རོ། །</s>
  </p>
  <p id="3406">
    <s id="3406:1">དེ་བརྟེན་པ་ཡང་མ་ཡིན་པས་བདུད་དམ་བདུད་ཀྱི་རིས་ཀྱི་ལྷ་རྣམས་སམ། དེ་ལས་གཞན་པའི་སེམས་ཅན་ལམ་ངན་པར་ཞུགས་པ་རྣམས་ཀྱིས་ཐུལ་བར་མི་ནུས་ཏེ། </s>
  </p>
  <p id="3407">
    <s id="3407:1">བྱང་ཆུབ་ཀྱི་སྙིང་པོ་དཔུང་གཉེན་དུ་ཡང་འགྱུར་རོ། །</s>
  </p>
  <p id="3408">
    <s id="3408:1">རང་གི་སྟན་ལ་འདུག་སྟེ། </s>
  </p>
  <p id="3409">
    <s id="3409:1">ཆོས་ཐམས་ཅད་ཤིན་ཏུ་བྱང་བ་དྲི་མ་མེད་པའི་ཕྱག་རྒྱའི་ཏིང་ངེ་<ref folio="F.116.b"/>འཛིན་ལ་གནས་ནས། </s>
  </p>
  <p id="3410">
    <s id="3410:1">སྐད་ཅིག་གཅིག་དང་ལྡན་པའི་ཤེས་རབ་ཀྱིས་གང་ཆུང་ཟད་ཤེས་པར་བྱ་བ་དང་། བལྟ་བར་བྱ་བ་དང་། ཐོབ་པར་བྱ་བ་དང་། མངོན་དུ་བྱ་བ་དེ་ཐམས་ཅད་ཀྱང་མངོན་པར་འདུ་བྱེད་པར་འགྱུར་ཞིང་། </s>
    <s id="3410:2">མ་ལུས་པར་མངོན་དུ་བྱེད་ལ། </s>
    <s id="3410:3">ཐམས་ཅད་མངོན་པར་འཚང་རྒྱ་བ་ཁོ་ནར་འགྱུར། </s>
  </p>
  <p id="3411">
    <s id="3411:1">ཐམས་ཅད་མངོན་པར་རྟོགས་པ་ཁོ་ནར་འགྱུར། </s>
  </p>
  <p id="3412">
    <s id="3412:1">ཐམས་ཅད་ཡོངས་སུ་ཤེས་པ་ཁོ་ནར་འགྱུར་ཞིང་། </s>
    <s id="3412:2">བག་ཆགས་ཀྱི་མཚམས་སྦྱོར་བ་མ་ལུས་པ་ཉིད་རྗེས་སུ་འཐོབ་པར་འགྱུར་བ་སྟེ། </s>
  </p>
  <p id="3413">
    <s id="3413:1">བཞི་གང་ཞེ་ན། </s>
    <s id="3413:2">ཤ་ར་དྭ་ཏིའི་བུ་འདི་ལ་ཐེག་པ་ཆེན་པོ་ལ་ཡང་དག་པར་ཞུགས་པས་གོ་ཆ་ཆེན་པོ་གྱོན་པར་བྱེད་པ་ཡིན། </s>
  </p>
  <p id="3414">
    <s id="3414:1">སེམས་ཅན་འདི་དག་ཐམས་ཅད་ནི་འདོད་ཆགས་དང་། ཞེ་སྡང་དང་། གཏི་མུག་དག་གིས་ཡོངས་སུ་གང་བ། སེམས་ཅན་འདི་དག་ཐམས་ཅད་ནི་མགོན་མེད་པའི་འཆི་བ་ཉེ་བར་གནས་པ་མཐས་ཟིན་པའི་འཆི་བ་ཐོབ་པ། གཡང་ས་ཆེན་པོར་ལྟུང་བར་འགྱུར་བ། སེམས་ཅན་འདི་དག་ནི་འཆི་བ་ལ་གསོ་བ་རྙེད་དཀའ་བ་དང་ལྡན་པའོ་སྙམ་སྟེ</s>
  </p>
  <p id="3415">
    <s id="3415:1">ལྟ་བ་ཆེན་པོས་སེམས་ཅན་ལ་ལྟ་བའི་གོ་ཆ་གྱོན་པར་བྱེད་པ་ཡིན། </s>
  </p>
  <p id="3416">
    <s id="3416:1">སེམས་ཅན་དེ་དག་ལ་བདག་གིས་ཁམས་གསུམ་པ་ལས་ངེས་པར་འབྱུང་བའི་ཐེག་པ་ཆེན་པོ་དེ་ཡང་དག་པར་བསྒྲུབས་ནས་བསྟན་པར་བྱའོ། །</s>
  </p>
  <p id="3417">
    <s id="3417:1">སེམས་ཅན་ཐམས་ཅད་གསོ་བར་དགོས་པའི་ཕྱིར་ཡོངས་སུ་མ་བཙལ་ཅིང་གསོལ་བ་མ་བཏབ་པར་བདག་ཅག་གིས་བལྟ་བར་བྱ་དགོས་སོ། །</s>
  </p>
  <p id="3418">
    <s id="3418:1">ཇི་ལྟར་སེམས་ཅན་རྣམས་ཀྱིས་གཟུགས་ཀྱི་ཆོས་ཉིད་མི་གཡོས་པ་རྗེས་སུ་ཐོབ་པར་འགྱུར་བ་དང་། ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པའི་ཆོས་ཉིད་མི་གཡོས་པ་རྗེས་སུ་ཐོབ་པར་འགྱུར་བ་དང་། མྱ་ངན་ལས་འདས་པར་འགྲོ་བའི་ལམ་མི་གཡོས་པ་རྗེས་སུ་ཐོབ་པར་འགྱུར་བ་དེ་ལྟ་བུའི་གསོ་བས་བདག་ཅག་གིས་སྦྱོར་བར་བྱའོ་སྙམ་དུ་དེ་དེ་ལྟར་སེམས་ཤིང་གོ་ཆ་བགོས་ནས་</s>
  </p>
  <p id="3419">
    <s id="3419:1">ཆོས་ཚོལ་བ་ལ་མངོན་པར་བརྩོན་པ་ཡིན་ཏེ</s>
  </p>
  <p id="3420">
    <s id="3420:1">ཆོས་གང་དག་ཚོལ་བར་བྱེད་ཅེ་ན། </s>
  </p>
  <p id="3421">
    <s id="3421:1">དེ་དག་ནི་བྱང་ཆུབ་ཀྱི་ཕྱོགས་ཀྱི་ཆོས་ཡོངས་སུ་སྨིན་པར་འགྱུར་བ་དང་། སངས་རྒྱས་ཀྱི་ཆོས་རྣམས་ཡོངས་སུ་སྨིན་པར་འགྱུར་བ་སྟེ། </s>
  </p>
  <p id="3422">
    <s id="3422:1">འདི་ལྟ་སྟེ། སེམས་ཅན་ཐམས་ཅད་ཀྱི་ཐེ་ཚོམ་<ref folio="F.117.a"/>གཅོད་པར་བྱེད་པ། སེམས་ཅན་ཐམས་ཅད་ཡང་དག་པར་ཚིམ་པར་བྱེད་པའི་ཆོས་ཀྱི་རྣམ་གྲངས་གཟུང་བ་དང་། དབང་པོ་ཤིན་ཏུ་རྒྱས་པར་མངོན་པར་བསྒྲུབ་པ་ཡང་དག་པར་སྒྲུབ་པའི་ཕྱིར། ཆོས་དེ་དག་ཡོངས་སུ་ཚོལ་བར་བྱེད་དེ</s>
  </p>
  <p id="3423">
    <s id="3423:1">དེ་ལྟར་ཆོས་ཡོངས་སུ་ཚོལ་བ་ལ་མངོན་པར་བརྩོན་པས་གནས་པ་ཡིན་ཏེ། </s>
  </p>
  <p id="3424">
    <s id="3424:1">ཐ་ན་སངས་རྒྱས་ཀྱི་མཚན་དང་ལྡན་པའི་ཚིགས་སུ་བཅད་པ་ཟབ་མོ་དང་ལྡན་པ། ཐབས་ལ་མཁས་པ་དང་། དོན་ཟབ་མོ་དང་ལྡན་པའི་ཚིག་བཞི་པའི་ཚིགས་སུ་བཅད་པ་གཅིག་ཙམ་ལུས་ལ་ཐོགས་ཏེ</s>
  </p>
  <p id="3425">
    <s id="3425:1">སེམས་ཅན་གཅིག་ཙམ་ལ་ཡང་ཡང་དག་པར་རབ་ཏུ་སྟོན་པར་བྱེད་པ་ཡིན། </s>
  </p>
  <p id="3426">
    <s id="3426:1">ཆོས་དེའི་དོན་དང་། ཚིགས་སུ་བཅད་པ་དེའི་དོན་གང་ཡིན་པ་དེ་སེམས་ཅན་དེ་དང་སེམས་ཅན་ཐམས་ཅད་ཀྱིས་ཀུན་ཤེས་པར་གྱུར་ཅིག་ཅེས་དེ་ལྟ་བུའི་སྨོན་ལམ་འདེབས་པར་བྱེད་པ་ཡིན་ནོ། །</s>
  </p>
  <p id="3427">
    <s id="3427:1">དེ་དགེ་བའི་རྩ་བ་དེས་མཆོག་གཙོ་བོ་རབ་མཆོག །གྱ་ནོམ་པ། སངས་རྒྱས་ཀྱིས་རྗེས་སུ་གནང་ཞིང་འཕགས་པས་རྗེས་སུ་གནང་ལ། མཁས་པས་བསྟོད་ཅིང་མཛངས་པས་མ་སྨད་པའི་ཆོས་བཞི་རྗེས་སུ་ཐོབ་པར་འགྱུར་ཏེ</s>
  </p>
  <p id="3428">
    <s id="3428:1">བཞི་གང་ཞེ་ན། </s>
    <s id="3428:2">དྲན་པ་བཅད་དུ་མེད་པ་ཡིན། </s>
  </p>
  <p id="3429">
    <s id="3429:1">སངས་རྒྱས་ཀྱི་ཆོས་རྣམས་ལ་དྲན་པ་དེས་པ་ཡིན། </s>
  </p>
  <p id="3430">
    <s id="3430:1">བདག་ཉིད་ཀྱིས་ཀྱང་ཆོས་ཀྱི་སྣོད་དུ་བྱེད་པ་ཡིན། </s>
  </p>
  <p id="3431">
    <s id="3431:1">སངས་རྒྱས་བཅོམ་ལྡན་འདས་རྣམས་ཀྱི་རྟེན་དུ་གྱུར་པ་ཡང་ཡིན་ཏེ། </s>
  </p>
  <p id="3432">
    <s id="3432:1">དེ་ལ་བརྟེན་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་སྟོན་པར་མཛད་དོ། །</s>
  </p>
  <p id="3433">
    <s id="3433:1">ཆོས་གཉིས་པ་འདི་ཡང་རྗེས་སུ་ཐོབ་པར་འགྱུར་ཏེ། </s>
  </p>
  <p id="3434">
    <s id="3434:1">གཟུངས་ཐོབ་པ་རྗེས་སུ་ཐོབ་པར་འགྱུར་བ་ཡིན། </s>
  </p>
  <p id="3435">
    <s id="3435:1">སྐྱེ་བ་རྣམ་པར་ལོག་ནས་ཀྱང་སངས་རྒྱས་ཀྱི་བྱང་ཆུབ་ཐམས་ཅད་རྗེས་སུ་ཐོབ་པར་འགྱུར་བ་ཡིན། </s>
  </p>
  <p id="3436">
    <s id="3436:1">ལྟ་བ་སྡིག་པ་ཅན་མ་ཡིན་པའི་ཁྱིམ་དག་ཏུ་ཡང་སྐྱེ་བར་འགྱུར་བ་ཡིན། </s>
  </p>
  <p id="3437">
    <s id="3437:1">སངས་རྒྱས་བཅོམ་ལྡན་འདས་རྣམས་ཀྱི་བསྟན་པ་ལ་ཡང་མངོན་པར་འབྱུང་བ་ལ་ཡིད་གཞོལ་བ་ཡིན། </s>
  </p>
  <p id="3438">
    <s id="3438:1">འདོད་པའི་ཡོན་ཏན་ལྔ་པོ་དག་ཀྱང་སྤོང་བ་ཡིན་ནོ། །</s>
  </p>
  <p id="3439">
    <s id="3439:1">ཆོས་བཞི་པོ་འདི་ཡང་རྗེས་སུ་ཐོབ་པར་འགྱུར་ཏེ། </s>
  </p>
  <p id="3440">
    <s id="3440:1">དེ་དགེ་བའི་རྩ་བ་དེས་ཆོས་བཅུ་རྗེས་སུ་ཐོབ་པར་འགྱུར་རོ། །</s>
  </p>
  <p id="3441">
    <s id="3441:1">བཅུ་གང་<ref folio="F.117.b"/>ཞེ་ན། </s>
  </p>
  <p id="3442">
    <s id="3442:1">འདི་ལྟ་སྟེ། སེམས་ཅན་ཐམས་ཅད་ཀྱི་ཐེ་ཙོམ་གཅོད་པར་བྱེད་པ་རྗེས་སུ་ཐོབ་པར་འགྱུར་བ་ཡིན། </s>
  </p>
  <p id="3443">
    <s id="3443:1">སེམས་ཅན་ཐམས་ཅད་ཀྱི་རྟེན་བསྒྲུབ་པ་རྗེས་སུ་ཐོབ་པར་འགྱུར་བ་ཡིན། </s>
  </p>
  <p id="3444">
    <s id="3444:1">སངས་རྒྱས་ཀྱི་རྣམ་པར་ཐར་པ་སྒྲིབ་པ་མེད་པ་ཡང་རྗེས་སུ་ཐོབ་པར་འགྱུར་བ་ཡིན། </s>
  </p>
  <p id="3445">
    <s id="3445:1">རྣམ་པར་ཐར་པའི་སྒོ་དེས་དེ་བཞིན་གཤེགས་པ་རྗེས་སུ་ཐོབ་ནས་སྤུའི་ཁུང་བུ་རེ་རེ་ལས་འོད་ཟེར་བྱེ་བ་ཁྲག་ཁྲིག་ཕྲག་འབུམ་གྲངས་མེད་དཔག་ཏུ་མེད་པ་དག་འགྱེད་པ་ཡིན། </s>
  </p>
  <p id="3446">
    <s id="3446:1">འོད་ཟེར་རེ་རེས་ཀྱང་སངས་རྒྱས་ཀྱི་ཞིང་འབུམ་དག་སྣང་བར་བྱེད་པ་ཡིན། </s>
  </p>
  <p id="3447">
    <s id="3447:1">འོད་ཟེར་དེ་ལ་ཡང་པད་མ་འབུམ་དག་མངོན་པར་སྤྲུལ་པར་བྱེད་པ་ཡིན། </s>
  </p>
  <p id="3448">
    <s id="3448:1">པད་མ་ཐམས་ཅད་ལ་ཡང་དེ་བཞིན་གཤེགས་པའི་སྐུ་སྤྲུལ་པར་བྱེད་པ་ཡིན། </s>
  </p>
  <p id="3449">
    <s id="3449:1">དེ་བཞིན་གཤེགས་པ་རེ་རེས་ཀྱང་ཆོས་བསྟན་པ་རེ་རེས་སེམས་ཅན་བྱེ་བ་ཁྲག་ཁྲིག་ཕྲག་འབུམ་དག་ཡོངས་སུ་སྨིན་པར་བྱེད་དེ། </s>
  </p>
  <p id="3450">
    <s id="3450:1">ཇི་ལྟར་གཟུགས་ཀྱི་ཆོས་ཉིད་མི་གཡོས་པ་རྗེས་སུ་ཐོབ་པར་འགྱུར་བ་དེ་ལྟ་བུས་ཀྱང་ཡོངས་སུ་སྨིན་པར་བྱེད་པ་ཡིན། </s>
  </p>
  <p id="3451">
    <s id="3451:1">སྒྲིབ་པ་མེད་པ་ཕུན་སུམ་ཚོགས་པ་དེ་དང་ལྡན་པ་སྤུ་གསེབ་རེ་རེ་ལས་མེའི་ཕུང་པོ་ལྷུན་པོ་ཇི་སྙེད་འབར་བར་བྱེད་པ་ཡིན་སྤུའི་ཆ་དེ་ཉིད་ལས་ཀྱང་ཆུའི་རྒྱུན་གང་གཱའི་ཀླུང་གི་བྱེ་མ་སྙེད་རབ་ཏུ་འབབ་པར་བྱེད་པ་ཡིན་ཏེ</s>
  </p>
  <p id="3452">
    <s id="3452:1">སྒྲིབ་པ་མེད་པའི་རྣམ་པར་ཐར་པ་ཕུན་སུམ་ཚོགས་པ་དེ་དང་ལྡན་པས་ཀྱང་། དེ་བཞིན་གཤེགས་པས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སྤུ་གཅིག་གི་རྩེ་མོས་ཕུག་སྟེ། </s>
  </p>
  <p id="3453">
    <s id="3453:1">འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་དུ་འཕངས་ཤིང་། དེ་བས་ཀྱང་ལྷག་པར་འཕངས་ཀྱང་སེམས་ཅན་དེ་དག་འདི་སྙམ་དུ་བདག་ཅག་འཇིག་རྟེན་གྱི་ཁམས་གཞན་དུ་ཁྲིད་དོ་ཀུན་ཏུ་ཁྲིད་དོ་སྙམ་དུ་མི་སེམས་སོ། །</s>
  </p>
  <p id="3454">
    <s id="3454:1">ཤ་ར་དྭ་ཏིའི་བུ་སྒྲིབ་པ་མེད་པའི་རྣམ་པར་ཐར་པ་ཕུན་སུམ་ཚོགས་པ་དེ་དང་ལྡན་པས། དེ་བཞིན་གཤེགས་པས་ཕྱོགས་ཐམས་ཅད་ཀྱི་ངེས་པའི་ཚིག་དག་རབ་ཏུ་ཤེས་སོ། །</s>
  </p>
  <p id="3455">
    <s id="3455:1">སེམས་ཅན་ཐམས་ཅད་ཀྱི་སེམས་ཀྱི་རྒྱུད་ལོ་བྱེ་བ་ཕྲག་འབུམ་ནས་སྐྱེས་པ་དང་འགགས་པ་དག་རབ་ཏུ་ཤེས་སོ། །</s>
  </p>
  <p id="3456">
    <s id="3456:1">སེམས་ཅན་ལོ་བྱེ་བ་ཕྲག་འབུམ་དུ་སྐྱེས་པ་རྣམས་ཀྱིས་ཆོས་ཀྱི་ཐེ་ཚོམ་དག་སོ་སོར་སེལ་བར་བྱེད་དོ། །</s>
  </p>
  <p id="3457">
    <s id="3457:1">དེ་བཞིན་གཤེགས་པ་འབྱུང་བར་མི་འགྱུར་བ་དང་། ཆོས་གནས་པར་མི་འགྱུར་<ref folio="F.118.a"/>བ་དེར་ཡང་རྣམ་པར་ཐར་པ་ཕུན་སུམ་ཚོགས་པ་དེ་དང་ལྡན་པས། སེམས་ཅན་ཐམས་ཅད་ཀྱི་སེམས་ཚར་བཅད་པ་ཡང་རབ་ཏུ་ཤེས་སོ། །</s>
  </p>
  <p id="3458">
    <s id="3458:1">སེམས་རབ་ཏུ་འཛིན་པ་ཡང་རབ་ཏུ་ཤེས་སོ། །</s>
  </p>
  <p id="3459">
    <s id="3459:1">སེམས་ཀྱི་མཚམས་སྦྱོར་བ་དང་། སེམས་ཀྱི་རྒྱུ་བ་ཡང་རབ་ཏུ་ཤེས་སོ། །</s>
  </p>
  <p id="3460">
    <s id="3460:1">ཤ་ར་དྭ་ཏིའི་བུ་དེ་ལྟར་སྒྲིབ་པ་མེད་པའི་རྣམ་པར་ཐར་པ་བརྙེས་པའི་དེ་བཞིན་གཤེགས་པ་ནི་ཆོས་ཐམས་ཅད་ལ་སོ་སོར་སྒྲིབ་པའི་གནས་རབ་ཏུ་ཤེས་སོ། །</s>
  </p>
  <p id="3461">
    <s id="3461:1">གཅིག་ཏུ་མཐར་ཐུག་པ་ཆད་པ་དེ་དང་། དངོས་པོ་ཐམས་ཅད་ཀྱི་སྟོང་པ་དངོས་པོ་མེད་པར་ཤེས་པ་དེ་དང་། ཡོངས་སུ་འཛིན་པ་ཐམས་ཅད་ལ་བདག་གི་བའི་འདུ་ཤེས་མི་སྐྱེད་དོ། །</s>
  </p>
  <p id="3462">
    <s id="3462:1">ཆོས་གཅིག་ངེས་པར་བསམས་ན་མཛའ་བཤེས་རབ་ཏུ་ཤེས་པ་མ་གཏོགས་པར་མཛའ་བཤེས་ཐམས་ཅད་ལ་བདག་གི་བའི་འདུ་ཤེས་ཅན་མ་ཡིན་ནོ། །</s>
  </p>
  <p id="3463">
    <s id="3463:1">ཆོས་མ་ཡིན་པ་སྤྱོད་པ་ལ་མཛའ་བཤེས་མ་ཡིན་པར་ཤེས་ནས། </s>
  </p>
  <p id="3464">
    <s id="3464:1">འདུས་བྱས་ཐམས་ཅད་ཀྱི་གནས་ལ་ཡོན་ཏན་གྱི་གནས་གཅིག་ཀྱང་མ་མཐོང་ངོ་། །</s>
  </p>
  <p id="3465">
    <s id="3465:1">འདུས་བྱས་ཐམས་ཅད་ལ་ཡོན་ཏན་མེད་པ་དང་། སྐྱོན་དང་བཅས་པར་ཤེས་ནས་</s>
    <s id="3465:2">ཆོས་དེ་འདྲ་བ་དེ་དག་རྗེས་སུ་ཐོབ་པར་འགྱུར་རོ། །</s>
  </p>
  <p id="3466">
    <s id="3466:1">གཞན་ཡང་ཆོས་བཞི་རྗེས་སུ་ཐོབ་པར་འགྱུར་ཏེ། </s>
  </p>
  <p id="3467">
    <s id="3467:1">བཞི་གང་ཞེ་ན། </s>
    <s id="3467:2">བག་ཆགས་ཀྱི་མཚམས་སྦྱོར་བ་རྒྱུན་ཆད་པར་རྗེས་སུ་ཐོབ་པ་ཡིན། </s>
  </p>
  <p id="3468">
    <s id="3468:1">ལམ་དུ་འགྲོ་བ་ན་ཡང་སེམས་ཅན་གང་དག་གིས་དེ་བཞིན་གཤེགས་པའི་ཞབས་དག་ལ་རེག་པ་དེ་དག་ཐམས་ཅད་བདེ་བ་ཐམས་ཅད་ལ་ཡང་དག་པར་གཏད་པར་འགྱུར་བ་ཡིན། </s>
  </p>
  <p id="3469">
    <s id="3469:1">དེ་བཞིན་གཤེགས་པས་འཁོར་ལོའི་ཚད་ཙམ་ལ་གཟིགས་ན་ཡང་དེ་ལྷོ་ནུབ་ཀྱི་ཕྱོགས་མཚམས་ནས་དཔག་ཚད་དྲུག་ཅུ་རྩ་གཉིས་སུ་ས་ཡོངས་སུ་གཡོས་པར་འགྱུར་རོ། །</s>
  </p>
  <p id="3470">
    <s id="3470:1">ཤ་ར་དྭ་ཏིའི་བུ་དེ་བཞིན་གཤེགས་པ་ལ་ནི་གང་མཉམ་པར་མ་བཞག་པར་འགྱུར་བའི་ཐུགས་འགའ་ཡང་མི་མངའ་སྟེ། </s>
  </p>
  <p id="3471">
    <s id="3471:1">ཤ་ར་དྭ་ཏིའི་བུ་དེ་བཞིན་གཤེགས་པ་ནི་རྟག་ཏུ་མཉམ་པར་བཞག་པ་ཡིན་ནོ། །</s>
  </p>
  <p id="3472">
    <s id="3472:1">ཤ་ར་དྭ་ཏིའི་བུ་དེ་བཞིན་གཤེགས་པ་ལ་ནི་ཏིང་ངེ་འཛིན་ལས་ཉམས་པའམ། ཏིང་ངེ་འཛིན་ལས་གཡོ་བ་མི་མངའ་སྟེ། </s>
  </p>
  <p id="3473">
    <s id="3473:1">ཤ་ར་དྭ་ཏིའི་བུ་མདོར་ན་སངས་རྒྱས་ཀྱི་ཆོས་ཐམས་ཅད་ནི་ཆོས་ཡོངས་སུ་ཚོལ་བ་ལ་རག་ལས་<ref folio="F.118.b"/>པ་ཡིན་ནོ། །</s>
  </p>
  <p id="3474">
    <s id="3474:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="3475">
    <s id="3475:1">གང་གི་དོན་དུ་ཐེག་པ་ཡིས། །སེམས་ཅན་རྣམས་ལའང་སྙིང་རྗེ་ཉིད། །ཆོས་ལ་གུས་དང་བཅས་པ་ཡིས། །ཡེ་ཤེས་དེ་ཡི་ཕ་རོལ་འགྲོ། །</s>
  </p>
  <p id="3476">
    <s id="3476:1">སེམས་ཅན་རྣམས་ཀྱི་སེམས་ཤེས་དང་། །འཇིག་རྟེན་གསུམ་དུ་མི་གཡོས་པའི། །རྫུ་འཕྲུལ་རྟོག་པར་གང་འདོད་པས། །ཆོས་ལ་གུས་དང་བཅས་པར་བྱ། །</s>
  </p>
  <p id="3477">
    <s id="3477:1" flag="alternateSource">ཆོས་ལ་གུས་དང་བཅས་བྱས་ནས། །</s>
  </p>
  <p id="3478">
    <s id="3478:1">རྟག་ཏུ་མཆོད་འོས་ཉིད་དུ་འགྱུར། །</s>
  </p>
  <p id="3479">
    <s id="3479:1">སངས་རྒྱས་ཆོས་རྣམས་མཐའ་ཡས་པའི། །ཆོས་མཆོག་ལ་ཡང་རེག་པར་འགྱུར། །</s>
  </p>
  <p id="3480">
    <s id="3480:1" flag="alternateSource">ཆོས་ལ་གུས་པར་བྱས་ནས་ནི། །དེ་ཡི་དྲན་པ་ཉམས་མི་འགྱུར། །</s>
  </p>
  <p id="3481">
    <s id="3481:1">སྐྱེ་བ་དེ་དང་དེ་ཀུན་དུ། །དེ་ཡི་དྲན་པ་རབ་ཏུ་འཕེལ། །</s>
  </p>
  <p id="3482">
    <s id="3482:1">ཆོས་དེ་ལ་ནི་གུས་བྱས་ན། །</s>
  </p>
  <p id="3483">
    <s id="3483:1">གཟུགས་ལས་ཉམས་པར་མི་འགྱུར་ཏེ། །</s>
  </p>
  <p id="3484">
    <s id="3484:1">ཡན་ལག་ཉིང་ལག་མཛེས་པ་དང་། །རྟག་ཏུ་ཚུལ་དུ་ཤིས་པར་འགྱུར། །</s>
  </p>
  <p id="3485">
    <s id="3485:1">རྟག་པར་འདྲེན་རྣམས་མཉེས་བྱེད་ཅིང་། །མཐོང་ན་</s>
  </p>
  <p id="3486">
    <s id="3486:1">དེ་ལ་དད་བྱེད་ལ། །</s>
    <s id="3486:2">སེམས་ཀྱི་འདུ་བྱེད་དད་པ་ཡིས། །འཇིག་རྟེན་འདྲེན་རྣམས་མཆོད་བྱེད་པ། །</s>
    <s id="3486:3">སྐྱེ་བ་དེ་དང་དེ་ཀུན་དུ། །དེ་ཡི་དད་པ་རབ་ཏུ་འཕེལ། །</s>
  </p>
  <p id="3487">
    <s id="3487:1">འདོད་པ་ངན་པ་རྟེན་མི་བྱེད། །</s>
  </p>
  <p id="3488">
    <s id="3488:1">སྤངས་ནས་མྱུར་དུ་རབ་ཏུ་འབྱུང་། །</s>
  </p>
  <p id="3489">
    <s id="3489:1">རྟག་ཏུ་ཚུལ་ཁྲིམས་ཕུང་པོ་ལའང་། །མཁས་པ་རབ་ཏུ་གནས་པར་འགྱུར། །</s>
  </p>
  <p id="3490">
    <s id="3490:1">ཚུལ་ཁྲིམས་ཀྱིས་ཀྱང་རློམ་སེམས་མེད། །</s>
  </p>
  <p id="3491">
    <s id="3491:1">དེ་ལ་ཏིང་འཛིན་ཚོལ་བར་བྱེད། །</s>
  </p>
  <p id="3492">
    <s id="3492:1">རྟག་ཏུ་མཉམ་པར་བཞག་པར་འགྱུར། །</s>
  </p>
  <p id="3493">
    <s id="3493:1">ཏིང་ངེ་འཛིན་ལའང་རློམ་སེམས་མེད། །</s>
  </p>
  <p id="3494">
    <s id="3494:1">འཇིག་རྟེན་ཀུན་གྱི་མཆོག་གང་ཡིན། །</s>
  </p>
  <p id="3495">
    <s id="3495:1">ཤེས་རབ་ལ་ཡང་ཕྱིར་ཞིང་སྟེན། །</s>
    <s id="3495:2">རྟག་ཏུའང་ཡེ་ཤེས་ལྡན་པར་འགྱུར། །</s>
  </p>
  <p id="3496">
    <s id="3496:1">ཡེ་ཤེས་ཀྱིས་ཀྱང་རློམ་སེམས་མེད། །</s>
  </p>
  <p id="3497">
    <s id="3497:1">ཡེ་ཤེས་དེ་ཡིས་མི་རློམ་ཞིང་། །དེ་ནི་སངས་རྒྱས་ཆོས་རྣམས་ཚོལ། །</s>
  </p>
  <p id="3498">
    <s id="3498:1">སངས་རྒྱས་ཀྱིས་ནི་བསྔགས་པའི་གཟུངས། །ཆོས་ཀྱི་སྣང་བ་ཐོབ་པར་འགྱུར། །</s>
  </p>
  <p id="3499">
    <s id="3499:1">ཆོས་ཀྱི་སྣོད་དུ་མཁྱེན་ནས་ཀྱང་། །སྟོན་པས་དེ་ལ་བྱིན་རློབ་མཛད། །</s>
  </p>
  <p id="3500">
    <s id="3500:1">ཆོས་སྨྲ་དེ་ནི་བྱིན་བརླབས་འགྱུར། །</s>
  </p>
  <p id="3501">
    <s id="3501:1">སྲོག་ཆགས་ཕན་ཕྱིར་ཆོས་སྟོན་ཅིང་། །</s>
    <s id="3501:2">ཐོགས་མེད་ཚིག་དང་སྤོབས་ལྡན་ཏེ། །</s>
  </p>
  <p id="3502">
    <s id="3502:1">སོ་སོ་རིག་ཐོབ་མཐུ་ཆེན་འགྱུར། །</s>
  </p>
  <p id="3503">
    <s id="3503:1"><ref folio="F.119.a"/>ཐོག་མའི་དུས་དང་བར་དུས་དང་། །ཐ་མའི་དུས་སུ་ཆོས་འཛིན་འགྱུར། །</s>
  </p>
  <p id="3504">
    <s id="3504:1">ཀུན་དུ་རྟག་པར་སངས་རྒྱས་བསྔགས། །</s>
  </p>
  <p id="3505">
    <s id="3505:1">མི་རྣམས་ཀྱི་ནི་དོན་ཆེན་བྱེད། །</s>
  </p>
  <p id="3506">
    <s id="3506:1">དེ་བཞིན་ལྷ་རྣམས་བསྔགས་པ་བརྗོད། །</s>
  </p>
  <p id="3507">
    <s id="3507:1">གནོད་སྦྱིན་ཀླུ་ཡིས་དེ་མཆོད་འགྱུར། །</s>
  </p>
  <p id="3508">
    <s id="3508:1">སངས་རྒྱས་རྣམས་ཀྱིས་རྟག་བསྔགས་འགྱུར། །</s>
  </p>
  <p id="3509">
    <s id="3509:1">ཕྱོགས་བཅུར་དེ་ཡི་གྲགས་པ་འབྱུང་། །</s>
  </p>
  <p id="3510">
    <s id="3510:1">ཆོས་ལ་སྤྱོད་པ་མ་སྨད་པ། །དེ་ཡི་སྙན་གྲགས་ཉམས་མི་འགྱུར། །</s>
  </p>
  <p id="3511">
    <s id="3511:1">ཆོས་མིན་ནམ་ཡང་དེ་མི་འདོད། །</s>
  </p>
  <p id="3512">
    <s id="3512:1">སངས་རྒྱས་ཆོས་རྣམས་དེ་དག་བསྟེན། །</s>
  </p>
  <p id="3513">
    <s id="3513:1">སེམས་ཅན་རྣམས་ཀྱི་སོམ་ཉི་གཅོད། །དེ་ནི་ཆོས་ཀྱི་སྣང་བ་བྱེད། །</s>
  </p>
  <p id="3514">
    <s id="3514:1">རྣལ་འབྱོར་ཚུལ་དུ་སྲོག་ཆགས་ཀྱི། །ཁམས་ནི་དེ་ཡིས་རྣམ་པར་སྦྱོང་། །</s>
  </p>
  <p id="3515">
    <s id="3515:1">དེ་ནི་ལམ་ངན་སྟོན་མི་བྱེད། །</s>
  </p>
  <p id="3516">
    <s id="3516:1">དྲང་པོའང་རབ་ཏུ་སྟོན་པར་བྱེད། །</s>
  </p>
  <p id="3517">
    <s id="3517:1" flag="alternateSource">སངས་རྒྱས་ཆོས་ལ་དེས་པ་ཡིས། །ཆོས་ཀྱི་མཆོག་གིས་སྤྱོད་པར་འགྱུར། །</s>
  </p>
  <p id="3518">
    <s id="3518:1">དེ་ནི་སེམས་ལ་རྟེན་པ་མེད། །</s>
  </p>
  <p id="3519">
    <s id="3519:1">དེ་ཡི་གནས་ནི་ཡོད་མ་ཡིན། །</s>
  </p>
  <p id="3520">
    <s id="3520:1">རྟེན་པ་མེད་པའི་སེམས་ཀྱིས་སུ། །བྱང་ཆུབ་སྤྱོད་པ་སྤྱོད་པར་བྱེད། །</s>
  </p>
  <p id="3521">
    <s id="3521:1">ཡུལ་འཁོར་གྲོང་དུ་སྤྱོད་བྱེད་ཀྱང་། །གནས་ནི་ཡོད་པ་མ་ཡིན་ཏེ། །</s>
  </p>
  <p id="3522">
    <s id="3522:1">རྟག་ཏུ་རྟེན་པ་མེད་པར་འགྱུར། །</s>
  </p>
  <p id="3523">
    <s id="3523:1">དེ་ཡི་གནས་ནི་ཡོད་མ་ཡིན། །</s>
  </p>
  <p id="3524">
    <s id="3524:1">འདུ་བྱེད་རྣམས་ཀྱིས་འདོད་པ་མིན། །</s>
  </p>
  <p id="3525">
    <s id="3525:1">ཡང་དག་སྟོན་པའང་ཡོད་མ་ཡིན། །</s>
  </p>
  <p id="3526">
    <s id="3526:1">བྱང་ཆུབ་སེམས་དཔའ་མ་སྨད་པ། །དེ་དག་མཐོང་ན་སུས་མི་མཆོད། །</s>
  </p>
  <p id="3527">
    <s id="3527:1">ནམ་མཁའ་ལྟ་བུར་འོད་གསལ་བ། །སེམས་དེ་འདྲ་བ་གང་ལ་ཡོད། །</s>
  </p>
  <p id="3528">
    <s id="3528:1">དེ་དེ་འཇིག་རྟེན་མི་སྣང་སྟེ། །</s>
  </p>
  <p id="3529">
    <s id="3529:1">དེ་ལ་གནས་པའང་ཡོད་མ་ཡིན། །</s>
  </p>
  <p id="3530">
    <s id="3530:1">དེ་བས་ཆོས་དེ་མཉན་བྱོས་ལ། །</s>
    <s id="3530:2">འདི་ལ་འབེལ་གཏམ་བསླབ་པར་བྱ། །</s>
  </p>
  <p id="3531">
    <s id="3531:1">སྲོག་ཆགས་རྣམས་ཀྱི་དོན་སྒྲུབ་པས། །སངས་རྒྱས་ཆོས་ལ་བསླབ་པར་བྱ། །</s>
  </p>
  <p id="3532">
    <s id="3532:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་ནི་ཆོས་ཡོངས་སུ་ཚོལ་བའི་ཐོས་པ་དང་། ཐོས་པ་ལ་མཁས་པ་ཚོལ་བར་བྱེད་པ་ཡིན་ཏེ། </s>
  </p>
  <p id="3533">
    <s id="3533:1">ཤ་ར་དྭ་ཏིའི་བུ་ཐོས་པ་ནི་གང་། ཐོས་པ་ལ་མཁས་པ་ནི་གང་ཞེ་ན། </s>
  </p>
  <p id="3534">
    <s id="3534:1">ཤ་ར་དྭ་ཏིའི་བུ་ཐོས་པ་ནི་གཞན་གྱི་རྣམ་པར་རིག་པར་བྱེད་དོ། །</s>
  </p>
  <p id="3535">
    <s id="3535:1">ཐོས་པ་ལ་མཁས་པ་ནི་རང་གིས་ཚུལ་བཞིན་ཡིད་ལ་བྱེད་པ་གང་ཡིན་པ་སྟེ། </s>
  </p>
  <p id="3536">
    <s id="3536:1">སོ་སོར་རྟོགས་པའོ། །</s>
  </p>
  <p id="3537">
    <s id="3537:1">ཤ་ར་དྭ་ཏིའི་བུ་དེ་<ref folio="F.119.b"/>ལ་གཞན་གྱི་སྒྲ་གང་ཞེ་ན། </s>
  </p>
  <p id="3538">
    <s id="3538:1">རྗེས་སུ་འཐུན་པའི་ཆོས་གང་དག་ཡིན་པ་དེ་དག་ཡིན་ཏེ། </s>
  </p>
  <p id="3539">
    <s id="3539:1">འདི་ལྟ་སྟེ། མདོའི་སྡེ་དང་། དབྱངས་ཀྱིས་བསྙད་པའི་སྡེ་དང་། ལུང་བསྟན་པའི་སྡེ་དང་། ཚིགས་སུ་བཅད་པའི་སྡེ་དང་། ཆེད་དུ་བརྗོད་པའི་སྡེ་དང་། གླེང་གཞིའི་སྡེ་དང་། དེ་ལྟ་བུ་བྱུང་བའི་སྡེ་དང་། སྐྱེས་པ་རབས་ཀྱི་སྡེ་དང་། ཤིན་ཏུ་རྒྱས་པའི་སྡེ་དང་། རྨད་དུ་བྱུང་བའི་ཆོས་ཀྱི་སྡེ་དང་། གཏན་ལ་ཕབ་པར་བསྟན་པའི་སྡེ་དང་། རྟོགས་པ་བརྗོད་པའི་སྡེ་རྣམས་ཏེ། </s>
  </p>
  <p id="3540">
    <s id="3540:1">ཤ་ར་དྭ་ཏིའི་བུ་དེ་ནི་གཞན་གྱི་སྒྲ་ཞེས་བྱའོ། །</s>
  </p>
  <p id="3541">
    <s id="3541:1">ཤ་ར་དྭ་ཏིའི་བུ་དེ་ལ་ཐོས་པ་ལ་མཁས་པ་གང་ཞེ་ན། </s>
  </p>
  <p id="3542">
    <s id="3542:1">འདི་ལྟ་སྟེ། སོ་སོ་རང་གི་ཚུལ་བཞིན་ཡིད་ལ་བྱེད་པའོ། །</s>
  </p>
  <p id="3543">
    <s id="3543:1">སོ་སོ་རང་གི་ཚུལ་བཞིན་ཡིད་ལ་བྱེད་པ་ཡང་གང་ཞེ་ན། </s>
  </p>
  <p id="3544">
    <s id="3544:1">འདི་ལྟ་སྟེ། ཕུང་པོ་ལ་མཁས་པ་དང་། ཁམས་ལ་མཁས་པ་དང་། སྐྱེ་མཆེད་ལ་མཁས་པ་དང་། རྟེན་ཅིང་འབྲེལ་པར་འབྱུང་བ་ལ་མཁས་པ་དང་། ཆོས་དཀར་གནག་ལ་མཁས་པ་དང་། </s>
    <s id="3544:2">སྣང་བ་དང་བཅས་པ་དང་། སྣང་བ་མེད་པ་དང་། ཟག་པ་དང་བཅས་པ་དང་། ཟག་པ་མེད་པ་དང་། ཁ་ན་མ་ཐོ་བ་དང་བཅས་པ་དང་། ཁ་ན་མ་ཐོ་བ་མེད་པ་དང་། བསྟེན་པར་བྱ་བ་དང་། བསྟེན་པར་བྱ་བ་མ་ཡིན་པའི་ཆོས་རྣམས་ལ་གང་ཤེས་པ་དང་། </s>
    <s id="3544:3">སོ་སོར་རྟོགས་པ་དང་། མཁས་པ་དང་། སོ་སོར་ཤེས་པ་དང་། རབ་ཏུ་རྣམ་པར་འབྱེད་པ་དང་། </s>
    <s id="3544:4">ཆོས་གནས་པ་ཉིད་དང་། ཆོས་སྐྱོན་མེད་པ་ཉིད་དང་། རང་བཞིན་རྗེས་སུ་རྟོགས་པ་སྟེ། </s>
  </p>
  <p id="3545">
    <s id="3545:1">ཤ་ར་དྭ་ཏིའི་བུ་དེ་ནི་སོ་སོ་རང་གི་ཚུལ་བཞིན་ཡིད་ལ་བྱེད་པ་ཞེས་བྱའོ།། །།</s>
  </p>
  <p id="3546">
    <s id="3546:1">བམ་པོ་བཅུ་པ། </s>
    <s id="3546:2">ཤ་ར་དྭ་ཏིའི་བུ་གང་འདི་དེ་བཞིན་གཤེགས་པས་ཕུང་པོ་ལ་མཁས་པ་གསུངས་པའི་ཕུང་པོ་ལ་མཁས་པ་དེ་གང་ཞེ་ན། </s>
  </p>
  <p id="3547">
    <s id="3547:1">ཤ་ར་དྭ་ཏིའི་བུ་དེ་ནི་ཅི་ཡང་མ་གསུངས་པའོ། །</s>
  </p>
  <p id="3548">
    <s id="3548:1">གང་འདི་དེ་བཞིན་གཤེགས་པས་ཁམས་ལ་མཁས་པ་གསུངས་པ་དེ་ནི་ཅི་ཡང་མ་གསུངས་པའོ། །</s>
  </p>
  <p id="3549">
    <s id="3549:1">གང་འདི་དེ་བཞིན་གཤེགས་པས་སྐྱེ་མཆེད་ལ་མཁས་པ་གསུངས་པ་དེ་ནི་ཅི་ཡང་མ་གསུངས་པའོ། །</s>
  </p>
  <p id="3550">
    <s id="3550:1">གང་འདི་རྟེན་ཅིང་འབྲེལ་པར་འབྱུང་བ་ལ་མཁས་པ་གསུངས་པ་དེ་ནི་ཅི་ཡང་མ་གསུངས་པའོ། །</s>
  </p>
  <p id="3551">
    <s id="3551:1">གང་འདི་རྟེན་<ref folio="F.120.a"/>ཅིང་འབྲེལ་པར་འབྱུང་བའི་ཆོས་ལ་མཁས་པ་གསུངས་པ་དེ་ནི་ཅི་ཡང་མ་གསུངས་པའོ། །</s>
  </p>
  <p id="3552">
    <s id="3552:1">ཤ་ར་དྭ་ཏིའི་བུ་དོན་ཕྱིན་ཅི་མ་ལོག་པར་ཡང་དག་པར་སྡུས་ཤིག །གང་གིས་ཡང་དག་པར་བསྡུ་བར་བྱ་ཞེ་ན། </s>
  </p>
  <p id="3553">
    <s id="3553:1">དོན་ཡང་དག་པར་བསྡུ་བས་ཡིན་གྱི་ཚིག་འབྲུ་ཡང་དག་པར་བསྡུ་བས་ནི་མ་ཡིན་ཏེ། </s>
  </p>
  <p id="3554">
    <s id="3554:1">ཤ་ར་དྭ་ཏིའི་བུ་བྱིས་པ་རྣམས་ནི་ཚིག་འབྲུའི་རྗེས་སུ་འབྲང་བ་ཡིན་གྱི། </s>
    <s id="3554:2">མཁས་པ་རྣམས་ནི་དོན་གྱི་རྗེས་སུ་འབྲང་བ་ཡིན་ནོ། །</s>
  </p>
  <p id="3555">
    <s id="3555:1">ཤ་ར་དྭ་ཏིའི་བུ་ཚིག་འབྲུ་ཡང་གང་ཞེ་ན། </s>
  </p>
  <p id="3556">
    <s id="3556:1">ཤ་ར་དྭ་ཏིའི་བུ་ཡི་གེའི་གཞི་དང་། རྣམ་པར་རིག་བྱེད་ཀྱི་གཞི་དང་། མངོན་པར་བརྗོད་པའི་གཞི་འཇུག་པའི་ཚིག་བླ་དགས་ནི་ཚིག་འབྲུ་ཞེས་བྱ་སྟེ། </s>
  </p>
  <p id="3557">
    <s id="3557:1">ཤེས་བྱའམ། རྣམ་པར་ཤེས་བྱའམ། ཡོངས་སུ་ཤེས་བྱ་གང་ཅི་ཡང་རུང་སྟེ། </s>
  </p>
  <p id="3558">
    <s id="3558:1">མངོན་པར་བརྗོད་པ་དང་། ངེས་པར་བརྗོད་པ་དང་། གདགས་པ་དང་། རབ་ཏུ་བཞག་པ་དང་། རྗེས་སུ་འབྲང་བ་དང་། མངོན་པར་བརྟག་པ་དང་། ཀུན་དུ་བརྟག་པ་དང་། སོ་སོར་ཉེ་བར་བརྟག་པ་དང་། བཙལ་བ་དང་། ཆོས་ཡོངས་སུ་བཙལ་བ་དང་། ཆོས་གང་དག་དང་། གང་ལ་ཡོད་པའི་ཆོས་རྣམས་དང་། བརྡ་དང་། ཀུན་དུ་རྟོག་པ་དང་། ཉེ་བར་རྟོག་པ་དང་། སེམས་ཀྱི་མངོན་པར་ངེས་པར་བརྗོད་པ་དང་། སོམ་ཉི་དང་། ཡིད་གཉིས་དང་། རྣམ་པར་འགྱོད་པ་དང་། འཇུག་པ་དང་། གང་དག་གཞན་ཡང་ཆོས་ལ་ངེས་པར་རྟོག་པ་རྣམས་ཏེ། </s>
  </p>
  <p id="3559">
    <s id="3559:1">ཤ་ར་དྭ་ཏིའི་བུ་དེ་ནི་ཚིག་འབྲུ་ཞེས་བྱའོ། །</s>
  </p>
  <p id="3560">
    <s id="3560:1">ཤ་ར་དྭ་ཏིའི་བུ་དེ་ལ་དོན་གང་ཞེ་ན། </s>
  </p>
  <p id="3561">
    <s id="3561:1">གང་ཚིག་འབྲུ་དེའི་དོན་ཁོང་དུ་ཆུད་པ་སྟེ། </s>
  </p>
  <p id="3562">
    <s id="3562:1">དེ་ནི་དོན་ཞེས་བྱའོ། །</s>
  </p>
  <p id="3563">
    <s id="3563:1">ཤ་ར་དྭ་ཏིའི་བུ་བརྗོད་དུ་མེད་པ་ནི་དོན་ཞེས་བྱ་སྟེ། </s>
  </p>
  <p id="3564">
    <s id="3564:1">ཤ་ར་དྭ་ཏིའི་བུ་གང་འདི་དོན་ཞེས་བྱ་བ་ཇི་ལྟར་བྱིས་པ་རྣམས་ཀྱིས་བཟུང་བ་བཞིན་ཡིན་ན་ནི་ཚིག་འབྲུར་འགྱུར་གྱི་དོན་མ་ཡིན་པར་འགྱུར་རོ། །</s>
  </p>
  <p id="3565">
    <s id="3565:1">ཤ་ར་དྭ་ཏིའི་བུ་དེ་ལྟ་བས་ན་དོན་ནི་བརྗོད་དུ་མི་ནུས་པའོ། །</s>
  </p>
  <p id="3566">
    <s id="3566:1">ཤ་ར་དྭ་ཏིའི་བུ་ང་ནི་འཇིག་རྟེན་དང་ལྷན་ཅིག་ཏུ་སྨྲ་བར་མི་བྱེད་ཀྱི། </s>
    <s id="3566:2">འཇིག་རྟེན་ནི་ང་དང་ལྷན་ཅིག་ཏུ་སྨྲ་བར་བྱེད་དོ་ཞེས་བྱ་བ་དེ་ནི་ངས་ལྡེམ་པོར་དགོངས་ཏེ་གསུངས་པའོ། །</s>
  </p>
  <p id="3567">
    <s id="3567:1">ཤ་ར་དྭ་ཏིའི་བུ་གང་དེ་བཞིན་གཤེགས་པས་མཁས་པ་གསུངས་པ་དེ་ནི་དེ་བཞིན་གཤེགས་པས་ཅི་ཡང་མ་གསུངས་པའོ། །</s>
  </p>
  <p id="3568">
    <s id="3568:1"><ref folio="F.120.b"/>དེ་ན་དེ་བཞིན་གཤེགས་པ་ནི་འདི་ལྟར་ཕུང་པོ་ལ་མཁས་པ། ཁམས་ལ་མཁས་པ། སྐྱེ་མཆེད་ལ་མཁས་པ་སྟེ། </s>
  </p>
  <p id="3569">
    <s id="3569:1">དེ་ལ་མཁས་པ་གང་ཡང་མེད་པས་དེས་ན་དེ་བཞིན་གཤེགས་པ་ནི་དེ་ལྟར་མཁས་པ་ཞེས་གསུངས་སོ། །</s>
  </p>
  <p id="3570">
    <s id="3570:1">འདི་ལྟ་སྟེ། དེ་བཞིན་གཤེགས་པ་ནི་ཆོས་རབ་ཏུ་རྣམ་པར་འབྱེད་པ་སྟོན་པ་སྟེ། </s>
  </p>
  <p id="3571">
    <s id="3571:1">ཤ་ར་དྭ་ཏིའི་བུ་ཆོས་ནི་གང་། ཆོས་རབ་ཏུ་རྣམ་པར་འབྱེད་པ་ནི་གང་ཞེ་ན། </s>
  </p>
  <p id="3572">
    <s id="3572:1">ཤ་ར་དྭ་ཏིའི་བུ་མིག་ནི་ཆོས་ཞེས་བྱ་སྟེ། </s>
  </p>
  <p id="3573">
    <s id="3573:1">དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ནི་ཆོས་ཞེས་བྱའོ། །</s>
  </p>
  <p id="3574">
    <s id="3574:1">ཤ་ར་དྭ་ཏིའི་བུ་ཇི་ལྟར་ན་མིག་ཆོས་ཡིན་ཞེ་ན། </s>
  </p>
  <p id="3575">
    <s id="3575:1">ཤ་ར་དྭ་ཏིའི་བུ་འདས་པ་དང་། མ་འོངས་པ་དང་། ད་ལྟར་བྱུང་བ་ནི་མིག་ཅེས་བྱ་སྟེ། </s>
  </p>
  <p id="3576">
    <s id="3576:1">དེ་ནི་སྟོང་པ་ཉིད་ཀྱི་ཕྱིར་མི་དམིགས་པའོ། །</s>
  </p>
  <p id="3577">
    <s id="3577:1">དེ་ཅིའི་ཕྱིར་ཞེ་ན། </s>
    <s id="3577:2">དེའི་རང་བཞིན་དེ་ཡིན་པའི་ཕྱིར་རོ། །</s>
  </p>
  <p id="3578">
    <s id="3578:1">མིག་གི་ཇི་ལྟ་བ་དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་ཡིད་རྣམས་ཀྱི་རང་བཞིན་ཡང་སྟོང་པ་ཉིད་དོ། །</s>
  </p>
  <p id="3579">
    <s id="3579:1">དེ་ལ་མིག་རབ་ཏུ་རྣམ་པར་འབྱེད་པ་གང་ཞེ་ན། </s>
  </p>
  <p id="3580">
    <s id="3580:1">མིག་ཡོངས་སུ་ཚོལ་བ་གང་ཡིན་པའོ། །</s>
  </p>
  <p id="3581">
    <s id="3581:1">ཇི་ལྟར་མིག་ཡོངས་སུ་བཙལ་ཞེ་ན། </s>
  </p>
  <p id="3582">
    <s id="3582:1">མིག་ལ་མིག་མི་དམིགས་སོ། །</s>
  </p>
  <p id="3583">
    <s id="3583:1">དེ་ཅིའི་ཕྱིར་ཞེ་ན། </s>
    <s id="3583:2">གལ་ཏེ་མིག་ལ་མིག་ཡོད་ན་ནི་མིག་གཉིས་ཡོད་ཅིང་ནང་ན་ཡོད་པའི་གང་ཟག་ཀྱང་ཡོད་པར་འགྱུར་ཏེ། </s>
  </p>
  <p id="3584">
    <s id="3584:1">དེ་ལྟར་མིག་གི་གདགས་པ་གང་ཡིན་པ་དེ་ནི་གདགས་པ་དང་ཆོས་དང་མིག་ཡིན་ནོ། །</s>
  </p>
  <p id="3585">
    <s id="3585:1">དེ་ལ་བྱང་ཆུབ་སེམས་དཔའ་ཚུལ་བཞིན་དུ་མཐོང་བ་སྲུང་བ་ཅན་ནི་འདི་ལྟར་སོ་སོར་རྟོག་པར་བྱེད་དེ། </s>
  </p>
  <p id="3586">
    <s id="3586:1">མིག་དང་མིག་གི་གདགས་པ་དང་། ཆོས་འདི་ལས་ཡང་དག་པའི་གཞིར་འགྱུར་བ་གང་ཡིན་ཞེས་དེ་དེ་ལྟར་སོ་སོར་རྟོག་པར་བྱེད་པ་ན། </s>
  </p>
  <p id="3587">
    <s id="3587:1">དེ་ཐམས་ཅད་ནི་སྒྲ་ཡིན་གྱི་འདི་ལ་ཡང་དག་པའི་གཞིའི་རྟེན་ནི་མེད་དོ། །</s>
  </p>
  <p id="3588">
    <s id="3588:1">དེ་ཅིའི་ཕྱིར་ཞེ་ན། </s>
    <s id="3588:2">འདི་ལྟར་སྒྲའི་རྣམ་པར་ཤེས་པ་གང་ཡིན་པ་དང་། སྒྲའི་རྣམ་པར་རིག་བྱེད་གང་ཡིན་པ་དེ་ནི་འཇིག་རྟེན་པའོ། །</s>
  </p>
  <p id="3589">
    <s id="3589:1">འཇིག་རྟེན་པ་གང་ཡིན་པ་དེ་ནི་འཇིག་རྟེན་ལས་འདས་པ་མ་ཡིན་ནོ། །</s>
  </p>
  <p id="3590">
    <s id="3590:1">འཇིག་རྟེན་ལས་འདས་པ་མ་ཡིན་པ་གང་ཡིན་པ་དེ་ནི་གཅེར་བུ་པའི་གནས་སོ། །</s>
  </p>
  <p id="3591">
    <s id="3591:1">དེ་ནི་གཅེར་བུ་པའི་ཚིག་གོ། །</s>
  </p>
  <p id="3592">
    <s id="3592:1">གཅེར་བུ་པའི་ཚིག་གང་ཡིན་པ་དེ་ནི་སངས་རྒྱས་ཀྱི་བཀའ་མ་ཡིན་ཏེ། </s>
  </p>
  <p id="3593">
    <s id="3593:1">དེ་བཞིན་<ref folio="F.121.a"/>གཤེགས་པ་ནི་འཇིག་རྟེན་ལས་འདས་པ་གསུངས་པའོ། །</s>
  </p>
  <p id="3594">
    <s id="3594:1">འཇིག་རྟེན་ལས་འདས་པ་མ་ཡིན་པ་གང་ཡིན་པ་ནི་དེས་གསུངས་པ་མ་ཡིན་ནོ། །</s>
  </p>
  <p id="3595">
    <s id="3595:1">དེ་བཞིན་གཤེགས་པ་སྨྲ་བ་ལས་རྣམ་པར་གྲུབ་ཀྱང་དེ་བཞིན་གཤེགས་པ་ནི་སྨྲ་བ་གཅད་པའི་ཕྱིར་ཆོས་སྟོན་པར་མཛད་ཀྱི་ཚིག་ཀུན་དུ་སྡུད་པར་ནི་མི་མཛད་དོ་སྙམ་མོ། །</s>
  </p>
  <p id="3596">
    <s id="3596:1">ཡང་འདི་ལྟར་སོ་སོར་རྟོག་པར་བྱེད་དེ། </s>
  </p>
  <p id="3597">
    <s id="3597:1">དགེ་བ་གང་གིས་མིག་མངོན་པར་འགྲུབ་ཅེ་ན། </s>
  </p>
  <p id="3598">
    <s id="3598:1">དེ་འདི་སྙམ་དུ་སེམས་ཏེ། </s>
  </p>
  <p id="3599">
    <s id="3599:1" flag="alternateSource">དགེ་བ་དེས་པས་སོ་སྙམ་མོ། །</s>
  </p>
  <p id="3600">
    <s id="3600:1">དེ་ཅིའི་ཕྱིར་ཞེ་ན། </s>
    <s id="3600:2">དེ་ནི་སྲིད་པའི་ཡན་ལག་ཡིན་པའི་ཕྱིར་རོ། །</s>
  </p>
  <p id="3601">
    <s id="3601:1">ཅིའི་ཕྱིར་སྲིད་པའི་ཡན་ལག་ཅེས་བྱ་ཞེ་ན། </s>
  </p>
  <p id="3602">
    <s id="3602:1">དེ་ནི་སྲིད་པའི་ཡན་ལག་སྟེ། </s>
  </p>
  <p id="3603">
    <s id="3603:1">རྒྱུ་དེས་ན་སྲིད་པའི་ཡན་ལག་ཅེས་བྱའོ། །</s>
  </p>
  <p id="3604">
    <s id="3604:1">ཤ་ར་དྭ་ཏིའི་བུ་ཇི་ལྟར་ན་སྲིད་པ་ཞེས་བྱ་བ་ཞེ་ན། </s>
  </p>
  <p id="3605">
    <s id="3605:1">འགྲོ་བའི་ཕྱིར་སྲིད་པར་འབྱུང་བ་སྟེ། </s>
  </p>
  <p id="3606">
    <s id="3606:1">དེ་ནི་འདིར་མིག་ཏུ་གྱུར་པའོ། །</s>
  </p>
  <p id="3607">
    <s id="3607:1">དེ་ལ་མངོན་པར་དགའ་བས་མངོན་པར་དགའ་བ་ལ་འབྲས་བུ་ཡོད་དེ། </s>
  </p>
  <p id="3608">
    <s id="3608:1">འདི་ལྟ་སྟེ་མིག་བདག་ཡིན། </s>
  </p>
  <p id="3609">
    <s id="3609:1">མིག་བདག་གི་ཡིན་ཞེས་མིག་གི་རློམ་སེམས་ཀྱི་འབྲས་བུར་འགྲོ་བས་སློང་བ་སྟེ། </s>
  </p>
  <p id="3610">
    <s id="3610:1">དེས་ན་དེ་ནི་སྲིད་པ་ཞེས་བྱའོ། །</s>
  </p>
  <p id="3611">
    <s id="3611:1">དེ་ལ་བརྟེན་ནས་སོ་སོར་འཛིན་ཏོ། །</s>
  </p>
  <p id="3612">
    <s id="3612:1">ཅི་ཞིག་ཡོངས་སུ་འཛིན་ཅེ་ན། </s>
  </p>
  <p id="3613">
    <s id="3613:1">སྡུག་བསྔལ་ཐམས་ཅད་ཡོངས་སུ་འཛིན་ཏོ། །</s>
  </p>
  <p id="3614">
    <s id="3614:1">སྡུག་བསྔལ་ཐམས་ཅད་ཀྱང་གང་ཞེ་ན། </s>
  </p>
  <p id="3615">
    <s id="3615:1">འདི་ལྟ་སྟེ། ངར་འཛིན་པ་དང་། ང་ཡིར་འཛིན་པའོ། །</s>
  </p>
  <p id="3616">
    <s id="3616:1">དེ་གཉིས་ནི་འདིར་ཡན་ལག་སྟེ། </s>
  </p>
  <p id="3617">
    <s id="3617:1">དེས་ན་སྲིད་པའི་ཡན་ལག་ཅེས་བྱའོ། །</s>
  </p>
  <p id="3618">
    <s id="3618:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="3619">
    <s id="3619:1">དཔེར་ན་རྔ་བོ་ཆེ་ལས་སྒྲ་བྱུང་ན། </s>
  </p>
  <p id="3620">
    <s id="3620:1">ཤ་ར་དྭ་ཏིའི་བུ་འདི་ཇི་སྙམ་དུ་སེམས། སྒྲ་དེ་ཕྱིའམ་ནང་གང་ནས་བྱུང་བ་ཡིན། </s>
  </p>
  <p id="3621">
    <s id="3621:1">གསོལ་པ། </s>
    <s id="3621:2">བཅོམ་ལྡན་འདས་སྒྲ་དེ་ནི་ཚོགས་པ་ལས་ལྡན་པ་ལགས་སོ། །</s>
    <s id="3621:3">ཤ་ར་དྭ་ཏིའི་བུ་ཁྱོད་ཀྱིས་ཕྲད་པ་ཀུན་ཤེས་སམ། </s>
    <s id="3621:4">གསོལ་པ། </s>
    <s id="3621:5">བཅོམ་ལྡན་འདས་འཚལ་ཏེ། </s>
  </p>
  <p id="3622">
    <s id="3622:1">ཀུན་འབྱུང་བ་ལགས་སོ། །</s>
    <s id="3622:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="3622:3">ཤ་ར་དྭ་ཏིའི་བུ་སྲིད་པ་ནི་དེ་ཡིན་ཏེ། </s>
  </p>
  <p id="3623">
    <s id="3623:1">ཤ་ར་དྭ་ཏིའི་བུ་དེ་བཞིན་དུ་མིག་ནི་མིག་གིས་སྟོང་ངོ་། །</s>
  </p>
  <p id="3624">
    <s id="3624:1">མིག་ལ་མིག་མེད་དོ། །</s>
  </p>
  <p id="3625">
    <s id="3625:1">དེ་ལ་བྱིས་པ་རྣམས་ན་ཡང་དག་པ་མ་ཡིན་པའི་དངོས་པོ་ལ་ཆགས་སོ། །</s>
  </p>
  <p id="3626">
    <s id="3626:1">དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། <ref folio="F.121.b"/>ཡིད་རྣམས་ནི་སྟོང་པའོ། །</s>
  </p>
  <p id="3627">
    <s id="3627:1">ཤ་ར་དྭ་ཏིའི་བུ་དེ་ཙམ་གྱིས་ན་མིག་ལེགས་པར་ཡོངས་སུ་བཙལ་བ་ཡིན་ནོ། །</s>
  </p>
  <p id="3628">
    <s id="3628:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="3629">
    <s id="3629:1">མིག་ནི་སྟོང་པ་ཉིད་དུ་གསུངས། །</s>
  </p>
  <p id="3630">
    <s id="3630:1">མིག་དེ་ཡོད་པ་མ་ཡིན་ནོ། །</s>
  </p>
  <p id="3631">
    <s id="3631:1">གལ་ཏེ་མིག་ཡོད་མ་ཡིན་ན། །</s>
  </p>
  <p id="3632">
    <s id="3632:1">མི་རྟག་ཉིད་དེ་སུ་ཡི་ཡིན། །</s>
  </p>
  <p id="3633">
    <s id="3633:1">རྣ་བ་མི་རྟག་ཉིད་དུ་གསུངས། །</s>
  </p>
  <p id="3634">
    <s id="3634:1">དེ་ནི་དམིགས་པ་མ་ཡིན་ནོ། །</s>
  </p>
  <p id="3635">
    <s id="3635:1">གལ་ཏེ་རྣ་བ་ཡོད་མིན་ན། །</s>
  </p>
  <p id="3636">
    <s id="3636:1">མི་རྟག་ཉིད་དེ་སུ་ཡི་ཡིན། །</s>
  </p>
  <p id="3637">
    <s id="3637:1">སྣ་ནི་མི་རྟག་ཉིད་དུ་གསུངས། །</s>
  </p>
  <p id="3638">
    <s id="3638:1">དེ་ནི་དམིགས་པ་མ་ཡིན་ནོ། །</s>
  </p>
  <p id="3639">
    <s id="3639:1">གལ་ཏེ་དེ་དམིགས་མ་ཡིན་ན། །</s>
  </p>
  <p id="3640">
    <s id="3640:1">མི་རྟག་ཉིད་དེ་སུ་ཡིས་གསུངས། །</s>
  </p>
  <p id="3641">
    <s id="3641:1">ལྕེ་ནི་མི་རྟག་ཉིད་དུ་གསུངས། །</s>
  </p>
  <p id="3642">
    <s id="3642:1">ལྕེ་དེ་ཡོད་པ་མ་ཡིན་ནོ། །</s>
  </p>
  <p id="3643">
    <s id="3643:1">གལ་ཏེ་དེ་དམིགས་མ་ཡིན་ན། །</s>
  </p>
  <p id="3644">
    <s id="3644:1">མི་རྟག་ཉིད་དེ་སུ་ཡི་ཡིན། །</s>
  </p>
  <p id="3645">
    <s id="3645:1">ལུས་ནི་མི་རྟག་ཉིད་དུ་གསུངས། །</s>
  </p>
  <p id="3646">
    <s id="3646:1">དེ་ནི་དམིགས་པ་མ་ཡིན་ནོ། །</s>
  </p>
  <p id="3647">
    <s id="3647:1">གལ་ཏེ་ལུས་ཡོད་མ་ཡིན་ན། །</s>
  </p>
  <p id="3648">
    <s id="3648:1">མི་རྟག་ཉིད་དེ་སུ་ཡི་ཡིན། །</s>
  </p>
  <p id="3649">
    <s id="3649:1">ཡིད་ནི་མི་རྟག་ཉིད་དུ་གསུངས། །</s>
  </p>
  <p id="3650">
    <s id="3650:1">དེ་ནི་དམིགས་པ་མ་ཡིན་ནོ། །</s>
  </p>
  <p id="3651">
    <s id="3651:1">གལ་ཏེ་དེ་དམིགས་མ་ཡིན་ན། །</s>
  </p>
  <p id="3652">
    <s id="3652:1">མི་རྟག་ཉིད་དེ་སུ་ཡི་ཡིན། །</s>
  </p>
  <p id="3653">
    <s id="3653:1">སྐྱེ་མཆེད་བཅུ་གཉིས་གསུངས་པ་དག །</s>
  </p>
  <p id="3654">
    <s id="3654:1">དེ་དག་མིང་ཡང་དེ་སྙེད་ཡོད། །</s>
  </p>
  <p id="3655">
    <s id="3655:1">གལ་ཏེ་སྐྱེ་མཆེད་རྣམས་མེད་ན། །</s>
  </p>
  <p id="3656">
    <s id="3656:1">དེ་སྙེད་མིང་ཡོད་སུ་ཡི་ཡིན། །</s>
  </p>
  <p id="3657">
    <s id="3657:1">འབྱུང་བ་ཆེན་པོའང་བཞི་ཡིན་ཏེ། །</s>
  </p>
  <p id="3658">
    <s id="3658:1">དེ་དག་རྟེན་ཏེ་གང་ཞིག་ཡིན། །</s>
  </p>
  <p id="3659">
    <s id="3659:1">ཁྱི་ལ་བོང་བ་འཕངས་པ་བཞིན། །དེ་དག་མིང་གིས་རྒྱུག་པར་བྱེད། །</s>
  </p>
  <p id="3660">
    <s id="3660:1">གང་དག་མིང་གིས་མི་རྒྱུག་ཅིང་། །བདག་ཉིད་རློམ་སེམས་མི་བྱེད་ལ། །སེམས་ཅན་མེད་པར་ཞུགས་པས་ནི། །དེ་དག་མྱ་ངན་འདས་པར་བརྗོད། །</s>
  </p>
  <p id="3661">
    <s id="3661:1">གང་དེར་མྱ་ངན་འདས་གྱུར་ན། །</s>
  </p>
  <p id="3662">
    <s id="3662:1">དེ་ལ་ཆོས་དམིགས་ཡོངས་མེད་དེ། །</s>
  </p>
  <p id="3663">
    <s id="3663:1">མྱ་ངན་འདས་ཞེས་དེ་བརྗོད་ཀྱང་། །</s>
    <s id="3663:2">མྱ་ངན་འདས་ནི་བརྗོད་དུ་མེད། །</s>
  </p>
  <p id="3664">
    <s id="3664:1">དེ་ལ་གང་ཡང་མི་འགྲོ་སྟེ། །</s>
  </p>
  <p id="3665">
    <s id="3665:1">འགྲོ་བ་ཡང་ནི་ཡོད་མ་ཡིན། །</s>
  </p>
  <p id="3666">
    <s id="3666:1">གང་གིས་དེ་ལྟར་འཐུན་རྟོགས་པ། །དེ་དག་མྱ་ངན་འདས་པ་ཤེས། །</s>
  </p>
  <p id="3667">
    <s id="3667:1">སྦྱོར་བ་མེད་ཅིང་རྩོམ་པའང་མེད། །</s>
  </p>
  <p id="3668">
    <s id="3668:1">གོས་པ་མེད་ཅིང་ཡི་གེའང་མེད། །</s>
  </p>
  <p id="3669">
    <s id="3669:1">གང་ཟག་མེད་ཅིང་སྲོག་ཀྱང་མེད། །</s>
  </p>
  <p id="3670">
    <s id="3670:1">དེས་ཀྱང་མྱ་ངན་འདས་ཞེས་གསུངས། །</s>
  </p>
  <p id="3671">
    <s id="3671:1">ཡོད་དང་མེད་པར་རྣམ་<ref folio="F.122.a"/>རྟོག་སྟེ། །</s>
  </p>
  <p id="3672">
    <s id="3672:1">རྟོག་པ་ཡང་ནི་ཡོད་མ་ཡིན། །</s>
  </p>
  <p id="3673">
    <s id="3673:1">འདུ་ཤེས་དེ་ཡང་སྟོང་པ་སྟེ། །</s>
  </p>
  <p id="3674">
    <s id="3674:1">མྱ་ངན་འདས་པར་དེ་བསམ་མོ། །</s>
  </p>
  <p id="3675">
    <s id="3675:1">ཐག་རིང་བ་ཡི་ཆོས་མ་མཐོང་། །</s>
  </p>
  <p id="3676">
    <s id="3676:1">ཐག་ཉེ་བ་ཡང་མཐོང་མ་ཡིན། །</s>
  </p>
  <p id="3677">
    <s id="3677:1">ཆོས་རྣམས་རང་བཞིན་གང་ཡིན་པ། །འཆི་འཕོའི་ཚེ་ཡང་རབ་ཏུ་ཤེས། །</s>
  </p>
  <p id="3678">
    <s id="3678:1">ཆོས་དེ་འདྲ་བ་གང་དག་གིས། །ཐོས་ནས་ཚུལ་བཞིན་ཤེས་བྱེད་པ། །དེ་དག་སོམ་ཉི་མེད་འགྱུར་ཞིང་། །</s>
    <s id="3678:2">མི་ཤེས་པ་ཡང་མེད་པར་འགྱུར། །</s>
  </p>
  <p id="3679">
    <s id="3679:1">བདེ་མཐོང་སྲུང་བ་སོམ་ཉི་མེད། །</s>
  </p>
  <p id="3680">
    <s id="3680:1">ཆོས་རྣམས་ཀུན་ལ་མི་འཇིགས་པ། །ཐེ་ཚོམ་དག་ནི་བསལ་ནས་སུ། །དེ་དག་སོམ་ཉི་མེད་པར་འགྱུར། །</s>
  </p>
  <p id="3681">
    <s id="3681:1">དོགས་མེད་བྱང་ཆུབ་སེམས་དཔའ་ནི། །སེམས་ཅན་རྣམས་ལ་སྙིང་བརྩེའི་ཕྱིར། །ཐེ་ཚོམ་ཆད་པས་རྒྱུ་བྱེད་ཅིང་། །ཆོས་ཀྱི་ཐེ་ཚོམ་གཅོད་པར་བྱེད། །</s>
  </p>
  <p id="3682">
    <s id="3682:1">ཆོས་རྣམས་ཀུན་གྱི་ཕྱག་རྒྱ་དེ། །</s>
  </p>
  <p id="3683">
    <s id="3683:1">སྨྲ་བ་ཀུན་ལས་ཐར་བྱའི་ཕྱིར། །མཆོག་གསུངས་པ་ཡིས་བསྟན་པ་ཡིན། །</s>
  </p>
  <p id="3684">
    <s id="3684:1">དེ་ལ་སོམ་ཉི་མ་བྱེད་ཅིག །</s>
  </p>
  <p id="3685">
    <s id="3685:1">རྩོད་པ་རྣམ་པར་འཇིག་ཅེས་གསུངས། །</s>
  </p>
  <p id="3686">
    <s id="3686:1">དེ་ཡིས་ངན་འགྲོར་འགྲོ་བར་འགྱུར། །</s>
  </p>
  <p id="3687">
    <s id="3687:1">གང་དག་ཕུག་ནས་བརྟེན་པ་རྣམས། །དེ་དག་གིས་ནི་ལུས་མ་ཤེས། །</s>
  </p>
  <p id="3688">
    <s id="3688:1">དོན་འགྲུབ་པར་ནི་དེ་གསུངས་ཏེ། །</s>
  </p>
  <p id="3689">
    <s id="3689:1">དོན་ཐོབ་པ་ལ་གནས་པ་མེད། །</s>
  </p>
  <p id="3690">
    <s id="3690:1">གང་དག་འགྲོ་བ་དེར་འགྲོ་བ། །བྱང་ཆུབ་ལ་ནི་ཉེ་བར་འགྱུར། །</s>
  </p>
  <p id="3691">
    <s id="3691:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་ནི་གནས་བཞི་ལ་འདུན་པ་བརྟན་པོ་ཡིན་ཏེ། </s>
  </p>
  <p id="3692">
    <s id="3692:1">མངོན་པར་འབྱུང་བ་དང་། དགོན་པ་ན་གནས་པ་དང་། དེ་བཞིན་གཤེགས་པ་མཐོང་བ་དང་། སྡུག་བསྔལ་བའི་སེམས་ཅན་དག་མཐོང་ན། </s>
  </p>
  <p id="3693">
    <s id="3693:1">ནམ་ཞིག་བདག་གིས་ཐེག་པ་ཆེན་པོའི་ཐེག་པ་དེ་ཡང་དག་པར་བསྒྲུབས་ནས། </s>
  </p>
  <p id="3694">
    <s id="3694:1">སེམས་ཅན་དེ་དག་སྡུག་བསྔལ་ཐམས་ཅད་ལས་ཐར་བར་བྱ་བའི་ཕྱིར། ཆོས་སྟོན་ཅིག་གུ་སྙམ་ནས་གོ་ཆ་གྱོན་པར་བྱེད་པའོ། །</s>
  </p>
  <p id="3695">
    <s id="3695:1">ཤ་ར་དྭ་ཏིའི་བུ་ཇི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་</s>
  </p>
  <p id="3696">
    <s id="3696:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་བརྟན་པོ་ཡིན་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་འདུན་པ་ཇི་ལྟ་བུས་སངས་རྒྱས་ཀྱི་ཡེ་ཤེས་ཡང་དག་པར་སྒྲུབ་པར་བྱེད་པ་དེ་ལེགས་པར་རབ་ཏུ་ཉོན་ལ་ཡིད་ལ་ཟུང་ཤིག་དང་ངས་ཁྱོད་ལ་<ref folio="F.122.b"/>བཤད་དོ། །</s>
  </p>
  <p id="3697">
    <s id="3697:1">ཤ་ར་དྭ་ཏིའི་བུ་སྔོན་བྱུང་བ་འདས་པའི་དུས་ན། </s>
  </p>
  <p id="3698">
    <s id="3698:1">བསྐལ་པ་གྲངས་མེད་པའི་ཡང་ཆེས་གྲངས་མེད་པ་ཡངས་པ་ཚད་མེད་པ་བྱུང་བར་གྱུར་པ་དེའི་ཚེ་དེའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་</s>
  </p>
  <p id="3699">
    <s id="3699:1">མེད་པ། ལྷ་རྣམས་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་བདེ་བའི་རྒྱལ་པོ་ཞེས་བྱ་བ་འཇིག་རྟེན་དུ་བྱུང་སྟེ</s>
  </p>
  <p id="3700">
    <s id="3700:1">ཤ་ར་དྭ་ཏིའི་བུ་དེ་བཞིན་གཤེགས་པ་བདེ་བའི་རྒྱལ་པོའི་ཚེའི་ཚད་ནི་ལོ་བདུན་ཁྲི་ཐུབ་པར་གྱུར་ཏོ། །</s>
  </p>
  <p id="3701">
    <s id="3701:1">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་བའི་རྒྱལ་པོ་དེའི་ཉན་ཐོས་འདུས་པ་གཅིག་ནི་དགྲ་བཅོམ་པ་བྱེ་བ་ཕྲག་ཉི་ཤུར་གྱུར་ཏོ། །</s>
  </p>
  <p id="3702">
    <s id="3702:1">གཉིས་པ་ནི་དགྲ་བཅོམ་པ་བྱེ་བ་ཕྲག་བཞི་བཅུར་གྱུར་ཏོ། །</s>
  </p>
  <p id="3703">
    <s id="3703:1">འདུས་པ་གསུམ་པ་ནི་དགྲ་བཅོམ་པ་བྱེ་བ་ཕྲག་དྲུག་ཁྲིར་གྱུར་ཏོ། །</s>
  </p>
  <p id="3704">
    <s id="3704:1">དེའི་ཚེ་འཛམ་བུའི་གླིང་དེ་ནི་ཡངས་ཤིང་རྒྱ་ཆེ་བར་གྱུར་ཏེ། </s>
  </p>
  <p id="3705">
    <s id="3705:1">དཔག་ཚད་འབུམ་ཕྲག་དགུ་བཅུ་ཡོད་དོ། །</s>
  </p>
  <p id="3706">
    <s id="3706:1">དེའི་ཚེ་འཛམ་བུའི་གླིང་དེ་ན་གྲོང་ཁྱེར་བརྒྱད་ཁྲི་བཞི་སྟོང་བྱུང་བར་གྱུར་ཏོ། །</s>
  </p>
  <p id="3707">
    <s id="3707:1">ཐམས་ཅད་ཀྱང་རིན་པོ་ཆེ་སྣ་བདུན་གསེར་དང་། དངུལ་དང་། ཤེལ་དང་། བཻ་དཱུརྱ་དང་། སྤུག་དང་། རྡོའི་སྙིང་པོ་དང་། བདུན་པ་མུ་ཏིག་དམར་པོ་ལས་བྱས་པ་བཀྲ་བ། བལྟ་ན་</s>
  </p>
  <p id="3708">
    <s id="3708:1">སྡུག་པ། </s>
    <s id="3708:2">ཆུ་དང་སྲིད་དུ་ནི་དཔག་ཚད་བཅུ་གཉིས་ཡོད་ལ། ཞེང་དུ་ནི་དཔག་ཚད་བདུན་ཡོད་པའོ། །</s>
  </p>
  <p id="3709">
    <s id="3709:1">ཐམས་ཅད་ཀྱང་འབྱོར་པ། རྒྱས་པ། བདེ་བ། ཉམས་དགའ་བ། ལོ་ལེགས་པ། སྐྱེ་བོ་མང་པོས་གང་བའོ། །</s>
  </p>
  <p id="3710">
    <s id="3710:1">གྲོང་ཁྱེར་ཆེན་པོ་དེ་དག་ཐམས་ཅད་ཀྱང་ཁོར་ཡུག་ཏུ་ར་བ་རིམ་བདུན་དང་། འོབས་རིམ་བདུན་གྱིས་ཡོངས་སུ་བསྐོར་བའོ། །</s>
  </p>
  <p id="3711">
    <s id="3711:1">འོབས་དེ་དག་ཐམས་ཅད་ཀྱང་ཆུས་གང་བ། ཀུན་ནས་རྗེས་སུ་འབབ་པའི་ཆུ་འབབ་པ། ཨུད་པ་ལ་དང་། པད་མ་དང་། ཀུ་མུ་ད་དང་། པད་མ་དཀར་པོ་དག་གིས་ཀུན་དུ་ཁེབས་ཤིང་། ངུར་པ་དག་གིས་སྒྲ་ཕྱུང་བ། བྱ་རྣམ་པ་སྣ་ཚོགས་ཀྱི་ཚོགས་ངང་པ་དང་། ཁྲུང་ཁྲུང་དང་། རྨ་བྱ་དང་། ནེ་ཙོ་དང་། རི་སྐེགས་<ref folio="F.123.a"/>དང་། ཁུ་བྱུག་དང་། ཤང་ཤང་ཏེའུ་དག་གིས་སྒྲ་ཡང་དག་པར་བརྗོད་པའོ། །</s>
  </p>
  <p id="3712">
    <s id="3712:1">འོབས་ཀྱི་འགྲམ་དེ་དག་ཐམས་ཅད་ཀྱང་</s>
    <s id="3712:2">གསེར་གྱི་ཤིང་ལྗོན་པ་དག་ལ། ཡལ་ག་དག་ནི་དངུལ། འདབ་མ་དག་ནི་བཻ་དཱུརྱ་ལས་གྲུབ་པ། ལོ་མ་དག་ནི་རྡོའི་སྙིང་པོ། མེ་ཏོག་དག་ནི་ཤེལ། འབྲས་བུ་དག་ནི་སྤུག །སྡོང་བུ་དག་ནི་མུ་ཏིག་དམར་པོ་དང་། </s>
    <s id="3712:3">དངུལ་གྱི་ཤིང་ལྗོན་པ་དག་ལ། ཡལ་ག་དག་ནི་གསེར། འདབ་མ་དག་ནི་ཤེལ། ལོ་མ་དག་ནི་བཻ་དཱུརྱ་ལས་གྲུབ་པ། འབྲས་བུ་དག་ནི་སྤུག །མེ་ཏོག་དག་ནི་རྡོའི་སྙིང་པོ། སྡོང་བུ་དག་ནི་མུ་ཏིག་དམར་པོ་དང་། </s>
    <s id="3712:4">ཤེལ་གྱི་ཤིང་ལྗོན་པ་དག་ལ། སྡོང་པོ་དག་ནི་བཻ་དཱུརྱ་ལས་གྲུབ་པ། ལོ་མ་དག་ནི་གསེར། འདབ་མ་དག་ནི་དངུལ། མེ་ཏོག་དག་ནི་སྤུག །འབྲས་བུ་དག་ནི་རྡོའི་སྙིང་པོ། སྡོང་བུ་དག་ནི་མུ་ཏིག་དམར་པོ་དང་། </s>
    <s id="3712:5">སྤུག་གི་ཤིང་ལྗོན་པ་དག་ལ། སྡོང་པོ་དག་ནི་རྡོའི་སྙིང་པོ། ལོ་མ་དག་ནི་མུ་ཏིག་དམར་པོ། འདབ་མ་དག་ནི་དངུལ། མེ་ཏོག་དག་ནི་གསེར། འབྲས་བུ་དག་ནི་ཤེལ། རྩ་བ་དག་ནི་བཻ་དཱུརྱ་ལས་གྲུབ་པ་དང་། </s>
    <s id="3712:6">རྡོའི་སྙིང་པོའི་ཤིང་ལྗོན་པ་དག་ལ། སྡོང་པོ་དག་ནི་མུ་ཏིག་དམར་པོ། ལོ་མ་དག་ནི་དངུལ། འདབ་མ་དག་ནི་གསེར། མེ་ཏོག་དག་ནི་ཤེལ། འབྲས་བུ་དག་ནི་བཻ་དཱུརྱ་ལས་གྲུབ་པ། རྩ་བ་དག་ནི་སྤུག་དང་། </s>
    <s id="3712:7">མུ་ཏིག་དམར་པོའི་ཤིང་ལྗོན་པ་དག་ལ། སྡོང་པོ་དག་ནི་གསེར་ལས་གྲུབ་པ། ལོ་མ་དག་ནི་དངུལ། འདབ་མ་དག་ནི་ཤེལ། མེ་ཏོག་དག་ནི་བཻ་དཱུརྱ་ལས་གྲུབ་པ། འབྲས་བུ་དག་ནི་སྤུག་ལས་གྲུབ་པ། རྩ་བ་དག་ནི་རྡོའི་སྙིང་པོ་ལས་གྲུབ་པ། </s>
    <s id="3712:8">རིན་པོ་ཆེ་སྣ་བདུན་ལས་གྲུབ་པའི་ཤིང་ལྗོན་པ་དག་གིས་ཁྱབ་པར་གྱུར་པའོ། །</s>
  </p>
  <p id="3713">
    <s id="3713:1">གྲོང་ཁྱེར་ཆེན་པོ་དེ་དག་ན་གྲོང་ཁྱེར་ཆེན་པོ་རེ་རེ་ན་ཡང་སྐྱེད་མོས་ཚལ་བརྒྱད་ཁྲི་བརྒྱད་ཁྲི་ཡོད་དེ། </s>
  </p>
  <p id="3714">
    <s id="3714:1">ཐམས་ཅད་ཀྱང་དཔག་ཚད་ཉི་ཤུ་པའོ། །</s>
  </p>
  <p id="3715">
    <s id="3715:1">སྐྱེད་མོས་ཚལ་བརྒྱད་ཁྲི་པོ་དེ་དག་ཐམས་ཅད་ཀྱང་ཁོར་ཡུག་ཏུ་འོབས་དག་དང་། རྟ་བབས་རིམ་བདུན་དང་། དྲིལ་བུ་གཡེར་ཀའི་དྲ་བ་རིམ་བདུན་དང་། སྟེགས་བུ་རིམ་པ་བདུན་གྱིས་བསྐོར་བར་གྱུར་ཏེ</s>
  </p>
  <p id="3716">
    <s id="3716:1">ཚུལ་སྔ་མ་ཁོ་ནས་གོང་མ་བཞིན་དུ་སྦྱར་བར་བྱ་སྟེ། </s>
  </p>
  <p id="3717">
    <s id="3717:1">ཇི་ལྟར་གྲོང་ཁྱེར་གྱི་འོབས་དག་<ref folio="F.123.b"/>ལ་བཀོད་པ་དག་བཞིན་དུ་སྐྱེད་མོས་ཚལ་གྱི་འོབས་དག་ལ་ཡང་བཀོད་པ་དག་ཀུན་ཤེས་པར་བྱའོ། །</s>
  </p>
  <p id="3718">
    <s id="3718:1">སྐྱེད་མོས་ཚལ་དེ་ལ་ཡང་ཙན་དན་གྱི་ལོ་མ་དག་དང་། དུས་ཀྱི་རྗེས་སུ་འབྲང་བའི་ཤིང་ལྗོན་པ་དག་དང་། རོལ་མོའི་སྒྲའི་ཤིང་ལྗོན་པ་དག་དང་། རྒྱན་གྱི་ཤིང་ལྗོན་པ་དག་དང་། མེ་ཏོག་གི་ཤིང་ལྗོན་པ་དག་དང་། བཟའ་བའི་ཤིང་ལྗོན་པ་དག་དང་། བཏུང་བའི་ཤིང་ལྗོན་པ་དག་ཀྱང་ཡོད་དོ། །</s>
  </p>
  <p id="3719">
    <s id="3719:1">སྐྱེད་མོས་ཚལ་དེ་ལ་ཡང་གསེར་དང་། དངུལ་དང་། ཤེལ་དང་། བཻ་དཱུརྱ་ལས་གྲུབ་པ་དང་། སྤུག་ལས་གྲུབ་པ་དང་། མུ་ཏིག་དམར་པོ་ལས་གྲུབ་པའི་ཤིང་ལྗོན་པ་དག་ཡོད་དོ། །</s>
  </p>
  <p id="3720">
    <s id="3720:1" flag="alternateSource">དེ་དག་ལ་ཡང་མེ་ཏོག་སྐྱེས་པ། མེ་ཏོག་ཨ་ཏི་མུག་ཏ་ཀ་དང་། ཙམ་པ་ཀ་དང་། བར་ཤ་ཀ་དང་། དྷ་ནུ་སྐ་རི་དང་། མྱ་ངན་འཚང་དང་། ནག་དང་། བལ་ལ་དང་། ཏ་ར་ནི་དང་། གོ་ཏ་ར་ནི་དང་། མན་དཱ་ར་བ་དག་དང་། མེ་ཏོག་ཁ་དོག་ལྔ་པ་དག་དང་། ཙན་དྲོ་ཏ་ར་ནི་དག་དང་། དེ་དག་དང་གཞན་ཡང་མེ་ཏོག་སྐྱེས་པ་རྣམ་པ་སྣ་ཚོགས་དག་ཡོད་དོ། །</s>
  </p>
  <p id="3721">
    <s id="3721:1">སྐྱེད་མོས་ཚལ་དེ་དག་རེ་རེ་ལ་ཡང་རྫིང་བུ་སྟོང་ཕྲག་བདུན་བདུན་བྱུང་བར་གྱུར་ཏེ། </s>
  </p>
  <p id="3722">
    <s id="3722:1">ཐམས་ཅད་ཀྱང་ཡན་ལག་བརྒྱད་དང་ལྡན་པའི་ཆུས་གང་བ། ཚད་ནི་དཔག་ཚད་ཕྱེད་པ། རིན་པོ་ཆེ་སྣ་བདུན་ལས་གྲུབ་པ། གསེར་གྱི་བྱེ་མ་བདལ་བ། ཐེམ་སྐས་བཞི་དང་ལྡན་པའོ། །</s>
  </p>
  <p id="3723">
    <s id="3723:1">རྫིང་བུ་དེ་དག་ཐམས་ཅད་ཀྱང་རིན་པོ་ཆེའི་དྲ་བས་ཀུན་དུ་ཁེབས་པ། ཨུད་པ་ལ་དང་། པད་མ་དང་། ཀུ་མུ་ད་དང་། པད་མ་དཀར་པོ་དག་གིས་རབ་ཏུ་གང་བའོ། །</s>
  </p>
  <p id="3724">
    <s id="3724:1">དེའི་ཚེ་རྒྱལ་པོ་དཔས་བྱིན་ཞེས་བྱ་བ་ཞིག་བྱུང་བར་གྱུར་ཏོ། །</s>
  </p>
  <p id="3725">
    <s id="3725:1">ཤ་ར་དྭ་ཏིའི་བུ་རྒྱལ་པོ་དཔས་བྱིན་དེའི་གྲོང་ཁྱེར་བརྒྱད་ཁྲི་བཞི་སྟོང་དག་ཏུ་ཁྱིམ་བརྒྱད་ཁྲི་བཞི་སྟོང་ཡོད་པར་གྱུར་ཏེ། </s>
  </p>
  <p id="3726">
    <s id="3726:1">ཁྱིམ་རེ་རེར་ཡང་བཙུན་མོའི་འཁོར་གྱི་བུད་མེད་བརྒྱད་ཁྲི་བཞི་སྟོང་ཡོད་པར་གྱུར་ཏོ། །</s>
  </p>
  <p id="3727">
    <s id="3727:1">འཛམ་བུའི་གླིང་དེར་གྲོང་ཁྱེར་བརྒྱད་ཁྲི་བཞི་སྟོང་པོ་དེ་དག་གི་དབུས་སུ་གྲོང་ཁྱེར་ཆེན་པོ་ཆུར་དཔག་ཚད་བརྒྱད་ཁྲི་ཡོད་པ། ཞེང་དུ་དཔག་ཚད་བཞི་ཁྲི་ཡོད་པ། རིན་པོ་ཆེ་སྣ་བདུན་ལས་གྲུབ་པ། འབྱོར་པ། རྒྱས་པ། བདེ་བ། ལོ་ལེགས་པ། ཉམས་དགའ་བ། མིའི་སྐྱེ་བོ་མང་པོས་<ref folio="F.124.a"/>གང་བ་གཅིག་ཡོད་པར་གྱུར་ཏེ</s>
  </p>
  <p id="3728">
    <s id="3728:1">དེ་ལྟར་སྔ་མ་བཞིན་དུ་སྦྱར་བར་བྱའོ། །</s>
  </p>
  <p id="3729">
    <s id="3729:1">དེའི་ཚེ་གྲོང་ཁྱེར་ཆེན་པོ་དེའི་དབུས་སུ་རྒྱལ་པོ་དཔས་བྱིན་གྱི་ཁྱིམ་རིན་པོ་ཆེ་སྣ་བདུན་ཆུ་ཞེང་དུ་ཀུན་ནས་དཔག་ཚད་བཅུ་ཡོད་པ་ཞིག་བརྩིགས་པར་གྱུར་ཏེ། </s>
  </p>
  <p id="3730">
    <s id="3730:1">ཁྱིམ་དེ་ན་ཡང་གསེར་ལས་བྱས་པའི་པུ་ཤུ་དང་། ཁང་པ་བརྩེགས་པ་སྣ་ཚོགས་པ་དག་ཡོད་དོ། །</s>
  </p>
  <p id="3731">
    <s id="3731:1">ཁྱིམ་དེའི་དབུས་སུ་ཡང་འདི་ལྟ་སྟེ་དཔེར་ན། </s>
  </p>
  <p id="3732">
    <s id="3732:1">ལྷ་རྣམས་ཀྱི་དབང་པོ་བརྒྱ་བྱིན་གྱི་ཁང་བཟངས་རྣམ་པར་རྒྱལ་བྱེད་ལྟ་བུའི་ཁང་བཟངས་ཤིག་བརྩིགས་པར་གྱུར་ཏེ། </s>
  </p>
  <p id="3733">
    <s id="3733:1">ཁང་བཟངས་དེའི་མིང་ནི་ཆོས་ཞེས་བྱ་བར་གྱུར། </s>
  </p>
  <p id="3734">
    <s id="3734:1">རྒྱལ་པོ་དེའི་ཀུན་དགའ་ར་བ་ནི་ཆོས་བཟངས་ཞེས་བྱ་བར་གྱུར་ཏེ། </s>
  </p>
  <p id="3735">
    <s id="3735:1">ཁྱིམ་དེའི་དབུས་སུ་ཡང་སྐྱེད་མོས་ཚལ་ཞིག་ཡོད་པར་གྱུར་ཏོ། །</s>
  </p>
  <p id="3736">
    <s id="3736:1">སྐྱེད་མོས་ཚལ་དེ་ཡང་རིན་པོ་ཆེ་སྣ་བདུན་ལས་གྲུབ་པའི་མེ་ཏོག་གི་ཤིང་ལྗོན་པ་དང་། སྤོས་ཀྱི་ཤིང་ལྗོན་པ་དང་། རོལ་མོའི་སྒྲ་འབྱུང་བའི་ཤིང་ལྗོན་པ་དང་། རྒྱན་གྱི་ཤིང་ལྗོན་པ་དང་། གོས་ཀྱི་ཤིང་ལྗོན་པ་རྣམ་པ་སྣ་ཚོགས་དག་གིས་ཀུན་ནས་སོ་སོར་བརྒྱན་པའོ། །</s>
  </p>
  <p id="3737">
    <s id="3737:1">སྐྱེད་མོས་ཚལ་དེ་ཡང་མིག་མངས་རིས་སུ་བྱས་པའོ། །</s>
  </p>
  <p id="3738">
    <s id="3738:1">ཁྱིམ་དེ་ཡང་ངོས་བཞིར་རྟ་བབས་བཙུགས་པ་སྟེགས་བུ་དང་། ཀུན་དུ་བལྟ་བའི་ས་དང་། སྐར་ཁུང་དག་གིས་མཛེས་པར་བྱས་པ། རིན་པོ་ཆེ་སྣ་བདུན་ལས་བྱས་པའི་ཁང་པ་བརྩེགས་པ་བཀྲ་བ་བལྟ་ན་</s>
  </p>
  <p id="3739">
    <s id="3739:1">སྡུག་པ་དག་གིས་ཀུན་ནས་སོ་སོར་བརྒྱན་པའོ། །</s>
  </p>
  <p id="3740">
    <s id="3740:1">དེའི་ཚེ་རྒྱལ་པོ་དཔས་བྱིན་གྱི་བཙུན་མོ་དམ་པ་གཙོ་མོ་ལས་བྱང་ཆུབ་སེམས་དཔའ་སྔོན་གྱི་རྒྱལ་བ་ལ་ལྷག་པར་བྱ་བ་བྱས་པ། མཛེས་པ། བལྟ་ན་</s>
  </p>
  <p id="3741">
    <s id="3741:1">སྡུག་པ། མཐུ་ཆེ་བ། དབང་ཆེ་བར་གྲགས་པ། དཔལ་དང་གཟི་བརྗིད་ཀྱིས་འབར་བའི་བུ་ཞིག་བཙས་པར་གྱུར་ཏེ</s>
  </p>
  <p id="3742">
    <s id="3742:1">དེ་བཙས་མ་ཐག་ཏུ་རྒྱལ་པོ་དཔས་བྱིན་གྱིས་འདི་ནི་དེའི་ལོངས་སྤྱོད་དུ་འགྱུར་བ་ཡིན་ནོ་ཞེས་གྲོང་ཁྱེར་ཆེན་པོ་དེ་བྱིན་པར་གྱུར་ཏོ། །</s>
  </p>
  <p id="3743">
    <s id="3743:1">དེའི་ཚེ་ཉིན་མོ་བུ་མོ་ས་ཡ་ཕྲག་བཞི་གང་དག་བྱུང་བ་དེ་དག་ཐམས་ཅད་ཀྱང་རྒྱལ་པོ་དཔས་བྱིན་གྱིས་གཞོན་ནུའི་ལོངས་སྤྱོད་དུ་བསླངས་སོ། །</s>
  </p>
  <p id="3744">
    <s id="3744:1">རྒྱལ་པོ་དེ་དང་། སྐྱེ་དགུའི་བདག་མོ་རིན་ཆེན་མ་དང་། གྲོང་མི་དང་། ཡུལ་གྱི་མི་དག་གིས་ཀྱང་བསོད་ནམས་མཆོག་<ref folio="F.124.b"/>ཅེས་བྱ་བར་མིང་བཏགས་པར་གྱུར་ཏོ། །</s>
  </p>
  <p id="3745">
    <s id="3745:1">དེ་ཅིའི་ཕྱིར་ཞེ་ན། </s>
    <s id="3745:2">ཤ་ར་དྭ་ཏིའི་བུ་རྒྱལ་པོའི་གཞོན་ནུ་བསོད་ནམས་མཆོག་བཙས་པའི་མོད་ལ་སྟེང་གི་བར་སྣང་ལ་ལྷ་རྣམས་ཀྱིས་གླུ་དབྱངས་རབ་ཏུ་བླངས་ཤིང་། ལྷའི་ཙན་དན་གྱི་ཕྱེ་མ་དག་དང་། ལྷའི་མེ་ཏོག་མན་དཱ་ར་བའི་ཆར་པ་དག་ཕབ་པར་གྱུར་ཅིང་། ཁྱེའུ་འདི་བཙས་པ་བསོད་ནམས་མཆོག །ཁྱེའུ་འདི་བཙས་པ་བསོད་ནམས་མཆོག་ཅེས་ལྷའི་དབྱངས་ཀྱིས་ཀྱང་ཡང་དག་པར་བརྗོད་པའི་ཕྱིར་རོ། །</s>
  </p>
  <p id="3746">
    <s id="3746:1">ཤ་ར་དྭ་ཏིའི་བུ་དེའི་ཕྱིར་ན་ཁྱེའུ་དེའི་མིང་བསོད་ནམས་མཆོག་ཅེས་བྱ་བ་ཁོ་ནར་བཏགས་པར་གྱུར་ཏོ། །</s>
  </p>
  <p id="3747">
    <s id="3747:1">ཤ་ར་དྭ་ཏིའི་བུ་རྒྱལ་པོའི་བུ་བསོད་ནམས་མཆོག་དེ་ནར་སོན་ནས་བཙུན་མོའི་འཁོར་གྱིས་མདུན་དུ་བདར་ཏེ། </s>
  </p>
  <p id="3748">
    <s id="3748:1">སྐྱེད་མོས་ཚལ་གྱི་སར་ཙན་དན་ལས་བྱས་པའི་གྲུར་ཞུགས་ནས་སྐྱེས་པ་མེད་པའི་འདོད་པའི་ཡོན་ཏན་ལྔ་པོ་དག་གིས་རྩེ་ཞིང་དགའ་མགུར་སྤྱོད་དོ། །</s>
  </p>
  <p id="3749">
    <s id="3749:1">དེའི་ཚེ་ཡང་རྒྱལ་པོའི་གཞོན་ནུ་བསོད་ནམས་མཆོག་ཙན་དན་གྱི་གྲུར་ཞུགས་ནས། </s>
  </p>
  <p id="3750">
    <s id="3750:1">དེ་བཞིན་གཤེགས་པའི་སྐུ་མེ་དང་། གསེར་དང་། ཟླ་བ་དང་། འཛམ་བུའི་ཆུ་བོའི་གསེར་གྱི་མདོག་གི་འོད་ཟེར་བྱེ་བ་ཕྲག་འབུམ་རབ་ཏུ་འགྱེད་པའི་སྐུ་དང་ལྡན་པ་སྐུ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་སྤྲས་པ། གསེར་ལྟར་འབར་བ། རིན་པོ་ཆེའི་བཀོད་པ་ལྟར་བརྒྱན་པ། ཉན་ཐོས་ཀྱི་དགེ་འདུན་གྱི་དབུས་ན་ཆོས་སྟོན་པ་མཐོང་སྟེ</s>
  </p>
  <p id="3751">
    <s id="3751:1">མཐོང་ནས་ཀྱང་རྒྱལ་པོའི་བུ་གཞོན་ནུ་བསོད་ནམས་མཆོག་འདི་སྙམ་དུ་སེམས་པར་གྱུར་ཏེ། </s>
  </p>
  <p id="3752">
    <s id="3752:1">འདི་ཅི་འདྲ་བ་དེ་འདྲར་བདག་ཀྱང་གྱུར་ཅིག་སྙམ་མོ། །</s>
  </p>
  <p id="3753">
    <s id="3753:1">དེ་ནས་རྒྱལ་པོའི་གཞོན་ནུ་བསོད་ནམས་མཆོག་རྣམ་པ་དེ་ལྟ་བུའི་སེམས་སྐྱེས་ནས། </s>
  </p>
  <p id="3754">
    <s id="3754:1">དེ་མ་ཐག་ཏུ་དེ་བཞིན་གཤེགས་པའི་སྐུ་དེ་མི་སྣང་བར་གྱུར་ཏེ། </s>
  </p>
  <p id="3755">
    <s id="3755:1">དེ་མི་སྣང་བར་གྱུར་ནས་དེ་མ་ཐག་ཏུ་རྒྱལ་པོའི་གཞོན་ནུ་བསོད་ནམས་མཆོག་སྡུག་བསྔལ་ཞིང་ཡིད་མི་བདེ་བར་གྱུར་ཏེ། </s>
  </p>
  <p id="3756">
    <s id="3756:1">བུད་མེད་དག་དང་ཡང་ལྷན་ཅིག་རྩེ་བར་མི་བྱེད། </s>
  </p>
  <p id="3757">
    <s id="3757:1">དགའ་བར་མི་བྱེད། </s>
  </p>
  <p id="3758">
    <s id="3758:1">དགའ་མགུར་སྤྱོད་པར་མི་བྱེད་ཅིང་། བུད་མེད་དེ་དག་ལ་སྟེན་པར་མི་བྱེད་དོ། །</s>
  </p>
  <p id="3759">
    <s id="3759:1">གྲུ་དེ་ནས་བྱུང་སྟེ་ཁང་པ་བརྩེགས་པར་ཞུགས་ནས། </s>
  </p>
  <p id="3760">
    <s id="3760:1">སྐྱིལ་མོ་ཀྲུང་བཅས་ཏེ་ནམ་ཞིག་དེ་བཞིན་གཤེགས་པ་དེ་ཅི་འདྲ་བ་དེ་འདྲ་བ་ཉིད་<ref folio="F.125.a"/>དུ་བདག་འགྱུར་ཞིག་གུ་སྙམ་སྟེ་སེམས་པ་ལ་ཞུགས་སོ། །</s>
  </p>
  <p id="3761">
    <s id="3761:1">དེ་ནས་རྒྱལ་པོའི་གཞོན་ནུ་དེའི་ཐད་དུ་བུད་མེད་གང་དག་འོང་བ་དེ་དག་ཐམས་ཅད་རྒྱང་རིང་པོ་ཁོ་ན་ནས་མཐོང་ནས། </s>
  </p>
  <p id="3762">
    <s id="3762:1">རྒྱལ་པོའི་གཞོན་ནུས་སྒོ་དག་བཅད་དེ། </s>
  </p>
  <p id="3763">
    <s id="3763:1">ཀྱེ་མ་སེམས་ཅན་འདི་དག་ནི་འདོད་ཆགས་ཀྱིས་གང་བ་ནད་ཆེན་པོས་སོ་སོར་གཟིར་བ་དག་སྟེ། </s>
  </p>
  <p id="3764">
    <s id="3764:1">འདོད་ཆགས་ཀྱིས་གང་ཞིང་ནད་ཆེན་པོས་སོ་སོར་གཟིར་བའི་སེམས་ཅན་དེ་དག་ལ་བདག་གིས་ཀུན་ཏུ་སྤྱད་པར་བྱས་ན། </s>
  </p>
  <p id="3765">
    <s id="3765:1">དེ་དག་ནི་རིགས་པ་མ་ཡིན་ལ་བདག་ནི་རིགས་པ་ཡིན་པའི་ཕྱིར་དེ་ནི་བདག་གི་ཆ་མ་ཡིན་པར་འགྱུར་རོ། །</s>
  </p>
  <p id="3766">
    <s id="3766:1">སེམས་ཅན་འདི་དག་ནི་ཞེ་སྡང་གིས་གང་བ་ནད་ཆེན་པོའི་ནད་ཀྱིས་ཀུན་དུ་གཟིར་བ་དག་སྟེ། </s>
  </p>
  <p id="3767">
    <s id="3767:1">གལ་ཏེ་ཞེ་སྡང་གིས་སོ་སོར་གང་ཞིང་ནད་ཆེན་པོའི་ནད་ཀྱིས་རབ་ཏུ་གཟིར་བའི་སེམས་ཅན་དེ་དག་ལ་ཡིད་དུ་འོང་བ་དང་བཅས་པར་བྱས་ན། </s>
  </p>
  <p id="3768">
    <s id="3768:1">དེ་དག་ནི་མི་རིགས་པ་ཡིན་ལ་བདག་ནི་རིགས་པ་ཡིན་པའི་ཕྱིར། དེ་ལ་བྱེ་བྲག་ཅི་ཡོད་པར་འགྱུར་ཏེ། </s>
  </p>
  <p id="3769">
    <s id="3769:1">བདག་ནི་སྐུ་དེ་ལྟ་བུ་མངོན་པར་བསྒྲུབ་པར་བརྩོན་པའོ། །</s>
  </p>
  <p id="3770">
    <s id="3770:1">ཀྱེ་མ་བདག་གིས་རང་གི་སེམས་ནི་ཚར་གཅད་པར་བྱ། </s>
  </p>
  <p id="3771">
    <s id="3771:1">སེམས་ཅན་དེ་དག་ལ་ནི་གནོད་སེམས་མི་བསྐྱེད་པར་བྱའོ། །</s>
  </p>
  <p id="3772">
    <s id="3772:1">ཀྱེ་མ་སེམས་ཅན་འདི་དག་ནི་གཏི་མུག་གིས་གང་བ། ནད་ཆེན་པོའི་ནད་ཀྱིས་ཀུན་དུ་གཟིར་བ་དག་སྟེ། </s>
  </p>
  <p id="3773">
    <s id="3773:1">གལ་ཏེ་ནད་ཆེན་པོའི་ནད་ཀྱིས་ཀུན་ཏུ་གཟིར་བའི་སེམས་ཅན་དེ་དག་ལ་རྗེས་སུ་འཇུག་པར་བྱས་ན། </s>
  </p>
  <p id="3774">
    <s id="3774:1">དེ་དག་ནི་མི་རིགས་པ་ཡིན་ལ་བདག་ནི་རིགས་པ་ཡིན་པས། དེ་ལ་བྱེ་བྲག་ཅི་ཡོད་པར་འགྱུར་ཏེ། </s>
  </p>
  <p id="3775">
    <s id="3775:1">བདག་ནི་སྐུ་དེ་ལྟ་བུ་མངོན་པར་བསྒྲུབ་པར་བརྩོན་པའོ། །</s>
  </p>
  <p id="3776">
    <s id="3776:1">སེམས་ཅན་འདི་དག་ནི་ཕྲག་དོག་དང་། ཁྲོ་བས་གང་བ་ནད་ཆེན་པོའི་ནད་ཀྱིས་ཀུན་ཏུ་གཟིར་བ་དག་སྟེ། </s>
  </p>
  <p id="3777">
    <s id="3777:1">གལ་ཏེ་སེམས་ཅན་དེ་དག་ལ་བདག་ཀུན་དུ་རྗེས་སུ་འཇུག་པར་བྱས་ན། </s>
  </p>
  <p id="3778">
    <s id="3778:1">དེ་དག་ནི་མི་རིགས་པ་ཡིན་ལ། བདག་ནི་རིགས་པ་ཡིན་པས། དེ་ལ་བྱེ་བྲག་ཅི་ཡོད་པར་འགྱུར་ཏེ། </s>
  </p>
  <p id="3779">
    <s id="3779:1">བདག་ནི་སྐུ་དེ་ལྟ་བུ་མངོན་པར་བསྒྲུབ་པར་བརྩོན་པར་བྱའོ། །</s>
  </p>
  <p id="3780">
    <s id="3780:1">ཀྱེ་མ་བདག་གིས་ཕྲག་དོག་མེད་པར་བྱ། </s>
  </p>
  <p id="3781">
    <s id="3781:1">སེར་སྣ་ཅན་མ་ཡིན་པ་དང་། རྨོངས་པ་མེད་པ་དང་། འདོད་ཆགས་དང་བྲལ་བ་དང་། ཞེ་སྡང་དང་བྲལ་བ་དང་། གཏི་མུག་དང་བྲལ་བར་བྱ་ཞིང་། སེམས་ཅན་དེ་<ref folio="F.125.b"/>དག་ཉིད་ལ་ཡང་བྱམས་པའི་སེམས་བསྐྱེད་པར་བྱ། </s>
  </p>
  <p id="3782">
    <s id="3782:1">སྙིང་རྗེ་བསྐྱེད་པར་བྱ། </s>
  </p>
  <p id="3783">
    <s id="3783:1">སེམས་ཅན་དེ་དག་ལམ་གང་དུ་ཞུགས་ན། </s>
  </p>
  <p id="3784">
    <s id="3784:1">འདོད་ཆགས་དང་། ཞེ་སྡང་དང་། གཏི་མུག་དང་། ཕྲག་དོག་དང་། ཁྲོ་བ་དང་། སེར་སྣ་དང་། སྒྱུ་དང་། གཡོ་དང་། ཐ་བ་དང་། ང་རྒྱལ་ཐམས་ཅད་རྒྱུན་ཆད་པར་འགྱུར། </s>
  </p>
  <p id="3785">
    <s id="3785:1">སྤོང་བར་འགྱུར། </s>
  </p>
  <p id="3786">
    <s id="3786:1">མི་སྟེན་པར་འགྱུར། </s>
  </p>
  <p id="3787">
    <s id="3787:1">མི་སྒོམ་པར་འགྱུར། </s>
  </p>
  <p id="3788">
    <s id="3788:1">མང་དུ་མི་བྱེད་པར་འགྱུར་བའི་ལམ་བཙལ་བར་བྱའོ་སྙམ་མོ། །</s>
  </p>
  <p id="3789">
    <s id="3789:1">ཤ་ར་དྭ་ཏིའི་བུ་དེ་ལྟར་རྒྱལ་པོའི་གཞོན་ནུ་བསོད་ནམས་མཆོག་ཡིད་མི་དགའ་ཞིང་། སྐྱོ་བས་མངོན་པར་བརྩོན་ཏེ་</s>
    <s id="3789:2">རྩེ་བར་མི་བྱེད། </s>
  </p>
  <p id="3790">
    <s id="3790:1">དགའ་བར་མི་བྱེད། </s>
  </p>
  <p id="3791">
    <s id="3791:1">དགའ་མགུར་སྤྱོད་པར་མི་བྱེད་ཅིང་། སུའི་ངོར་ཡང་ལྟ་བར་མི་བྱེད་དོ། །</s>
  </p>
  <p id="3792">
    <s id="3792:1">ཤ་ར་དྭ་ཏིའི་བུ་རྒྱལ་པོ་དཔས་བྱིན་གྱིས་རྒྱལ་པོའི་གཞོན་ནུ་བསོད་ནམས་མཆོག་རྩེ་བར་མི་བྱེད། </s>
  </p>
  <p id="3793">
    <s id="3793:1">དགའ་བར་མི་བྱེད། </s>
  </p>
  <p id="3794">
    <s id="3794:1">དགའ་མགུར་སྤྱོད་པར་མི་བྱེད་ཅིང་། བུད་མེད་མཐོང་ནའང་སྒོ་གཅོད་པར་བྱེད་དོ་ཞེས་ཐོས་ཏེ། </s>
  </p>
  <p id="3795">
    <s id="3795:1">ཐོས་ནས་ཀྱང་</s>
    <s id="3795:2">རྒྱལ་པོ་དཔས་བྱིན་དང་། སྐྱེ་དགུའི་བདག་མོ་རིན་ཆེན་མ་འདི་སྙམ་དུ་སེམས་པར་གྱུར་ཏེ། </s>
  </p>
  <p id="3796">
    <s id="3796:1">རྒྱལ་པོའི་གཞོན་ནུ་བསོད་ནམས་མཆོག་ལ་གང་གིས་ཀྱང་མི་དགའ་བའམ། ཡིད་དུ་མི་འོང་བ་ཉེ་བར་བསྒྲུབ་པར་གྱུར་ན་མི་རུང་ངོ་སྙམ་ནས། </s>
  </p>
  <p id="3797">
    <s id="3797:1">གང་གིས་རྩེ་བར་མི་བྱེད་དགའ་བར་མི་བྱེད། </s>
  </p>
  <p id="3798">
    <s id="3798:1">དགའ་མགུར་སྤྱོད་པར་མི་བྱེད་ཅིང་། བུད་མེད་མཐོང་ནའང་སྒོ་གཅོད་པར་བྱེད་ཅེས་དེ་བདག་གིས་གདོན་མི་ཟ་བར་དྲི་བར་བྱའོ་སྙམ་མོ། །</s>
  </p>
  <p id="3799">
    <s id="3799:1">དེ་ནས་རྒྱལ་པོ་དཔས་བྱིན་དང་། སྐྱེ་དགུའི་བདག་མོ་གཙོ་མོ་རྒྱལ་པོའི་གཞོན་ནུ་བསོད་ནམས་མཆོག་ག་ལ་བ་དེར་དོང་སྟེ་ཕྱིན་ནས། </s>
  </p>
  <p id="3800">
    <s id="3800:1">རྒྱལ་པོའི་གཞོན་ནུ་བསོད་ནམས་མཆོག་ལ་ཚིགས་སུ་བཅད་པ་དག་གིས་སྨྲས་པ། </s>
    <s id="3800:2">ཁང་བཟངས་ཆོས་དང་ཆོས་བཟངས་བྱེད་དུ་བཅུག །</s>
  </p>
  <p id="3801">
    <s id="3801:1">དེ་བཞིན་ལྷ་ཡི་བུ་མོ་འདྲ་བས་གང་། །ཤིང་ལྗོན་སྣ་ཚོགས་སྐྱེད་མོས་ཚལ་མཛེས་ན། །</s>
  </p>
  <p id="3802">
    <s id="3802:1">ཅི་ཕྱིར་གཞོན་ནུ་ཁྱིམ་དེར་དགའ་མི་བྱེད། །</s>
  </p>
  <p id="3803">
    <s id="3803:1">ཁང་བཟངས་དང་ནི་ཤིང་ཐགས་དམ་པོ་བཙུགས། །རྒྱལ་སྲིད་ཀུན་ལ་གྲོང་ཁྱེར་འདི་བྱེད་བཅུག །</s>
  </p>
  <p id="3804">
    <s id="3804:1">འདིར་ནི་འཛམ་གླིང་འདི་ཀུན་སྣང་འགྱུར་ན། །</s>
  </p>
  <p id="3805">
    <s id="3805:1">ཅི་ཕྱིར་གཞོན་ནུ་ཁྱིམ་དེར་དགའ་མི་བྱེད། །</s>
  </p>
  <p id="3806">
    <s id="3806:1">དེ་རིང་ཁྱོད་ལ་སུ་ཡིས་མི་དགའ་སྨྲས། །</s>
  </p>
  <p id="3807">
    <s id="3807:1">ཁྱོད་ལ་མི་སྙན་དེ་འདྲ་ག་ལས་<ref folio="F.126.a"/>བྱུང་། །</s>
  </p>
  <p id="3808">
    <s id="3808:1">ཚོང་པ་ནོར་རྙེད་ཆེན་པོ་ཆུད་ཟོས་བཞིན། །ཅི་ཕྱིར་འདི་ན་ཁྱོད་ནི་གཅིག་པུ་སེམས། །</s>
    <s id="3808:2">ང་ནི་ཕ་ཡིན་འདི་ཡང་མ་ཡིན་གྱིས། །གང་དེ་དྲིས་པ་ངེད་ལ་སྨྲ་བར་གྱིས། །</s>
    <s id="3808:3">འཛམ་གླིང་དབང་ཕྱུག་ད་ལྟ་ང་ཡིན་ན</s>
  </p>
  <p id="3809">
    <s id="3809:1">དེང་འདིར་ཆད་པ་ཆེན་པོ་སུ་ལ་གཅད། །</s>
    <s id="3809:2">ཤ་ར་དྭ་ཏིའི་བུ་དེ་ནས་རྒྱལ་པོའི་གཞོན་ནུ་བསོད་ནམས་མཆོག་གིས་ཕ་མ་ལ་ཚིགས་སུ་བཅད་པ་དག་གིས་སླར་སྨྲས་པ། </s>
    <s id="3809:3">བདག་ལ་སུས་ཀྱང་མི་སྙན་སྨྲས་མ་མཆིས། །</s>
  </p>
  <p id="3810">
    <s id="3810:1">ཚིག་མ་མཆིས་པས་ཇི་ལྟར་བརྗོད་པར་བགྱི། །</s>
  </p>
  <p id="3811">
    <s id="3811:1">སུ་ལའང་ཁྱེད་ཀྱིས་ཆད་པ་མི་གཅད་གསོལ། །</s>
  </p>
  <p id="3812">
    <s id="3812:1" flag="alternateSource">རང་གིས་སེམས་ལ་ཆད་པ་གཅད་པར་མཛོད། །</s>
  </p>
  <p id="3813">
    <s id="3813:1">ཆུ་ཡི་ནང་འདིར་བདག་ནི་སྤྱོད་པ་ན། །</s>
  </p>
  <p id="3814">
    <s id="3814:1">བདག་གིས་འདྲེན་པ་ཡི་ནི་སྐུ་མཐོང་སྟེ། །</s>
  </p>
  <p id="3815">
    <s id="3815:1">འཛམ་གླིང་གསེར་གྱི་འོད་ཟེར་བྱེ་སྟོང་ལྡན། །</s>
  </p>
  <p id="3816">
    <s id="3816:1">ཕྱོགས་ཉིད་ཀུན་ཏུ་སྣང་ཞིང་རྣམ་པར་མཛེས། །</s>
  </p>
  <p id="3817">
    <s id="3817:1">ས་ཡི་འོད་དང་དེ་བཞིན་མེ་ཡི་འོད། །ཟླ་བའི་འོད་དང་དེ་བཞིན་ཉི་མའི་འོད། །དེ་ཡི་གན་ན་ཐམས་ཅད་མི་གདའ་སྟེ། །</s>
  </p>
  <p id="3818">
    <s id="3818:1">དེ་འདྲའི་སྐུ་དེ་མཐོང་བར་གྱུར་ཏོ་ཡབ། །བདག་སེམས་ཡེ་ཤེས་གཟུགས་ཀྱིས་ཇི་ལྟ་བུར། །སྐུ་དེ་དེ་འདྲ་བདག་ཀྱང་གྱུར་ཅིག་སྙམ། །</s>
  </p>
  <p id="3819">
    <s id="3819:1">རྒ་ནད་གཟིར་བའི་སེམས་ཅན་ཐར་བར་བགྱི། །</s>
  </p>
  <p id="3820">
    <s id="3820:1">ཉོན་མོངས་སེམས་ལྡན་བདེ་དང་ལྡན་པར་བགྱི། །</s>
  </p>
  <p id="3821">
    <s id="3821:1">ཡེ་ཤེས་གཟུགས་དང་སྟོབས་དང་མཐུ་དང་ནི། །བསམ་མི་ཁྱབ་པས་སྐུ་དེ་ཅི་ལྟ་བར། །མི་རྣམས་ཀྱི་ནི་རྒྱ་ཆེན་དོན་བགྱི་ཞིང་། །</s>
    <s id="3821:2">ངན་འགྲོ་གནས་པའི་སྐྱེ་བོ་གདོན་པར་བགྱི། །</s>
  </p>
  <p id="3822">
    <s id="3822:1">བདག་ནི་རྩེས་པས་འཚལ་ཏོ་དགའ་བས་འཚལ། །</s>
  </p>
  <p id="3823">
    <s id="3823:1">ཁྱིམ་དང་བུད་མེད་དག་གིས་འཚལ་ལགས་སོ། །</s>
    <s id="3823:2">བདག་གིས་ཀུན་སྤངས་རབ་ཏུ་འབྱུང་བར་བགྱི། །</s>
  </p>
  <p id="3824">
    <s id="3824:1">སངས་རྒྱས་རྣམས་ཀྱིས་བསླབས་ནས་སངས་རྒྱས་བགྱི། །</s>
  </p>
  <p id="3825">
    <s id="3825:1">ངུར་སྨྲིག་གི་ནི་གོས་ཀྱང་བགོས་ནས་སུ། །རབ་ཏུ་བྱུང་ནས་བདག་གིས་ཆོས་སྤྱད་དོ། །</s>
  </p>
  <p id="3826">
    <s id="3826:1">ཡབ་ཅིག་ཁྱོད་ཀྱང་འདིར་ནི་རབ་བྱུང་ནས། །</s>
  </p>
  <p id="3827">
    <s id="3827:1">རྒྱལ་སྲིད་སྤོངས་ཏེ་ཆོས་ལ་སྤྱོད་པར་མཛོད། །</s>
  </p>
  <p id="3828">
    <s id="3828:1">རྟག་ཏུ་བདག་གིས་ཆོས་ནི་བཙལ་བར་བགྱི། །</s>
  </p>
  <p id="3829">
    <s id="3829:1">རྟག་ཏུ་བདག་གིས་ཚུལ་བཞིན་ཆོས་སྤྱད་དོ། །</s>
  </p>
  <p id="3830">
    <s id="3830:1">འདོད་པ་བསྟེན་པས་བདེ་ལེགས་འགྱུར་མ་ལགས། །</s>
    <s id="3830:2">དཀར་པོ་ཐམས་ཅད་ཉམས་པར་འགྱུར་བ་ལགས། །<ref folio="F.126.b"/></s>
    <s id="3830:3">ཡབ་ཅིག་འདོད་འཆིང་འདི་ནི་དམ་པོ་ལགས། །</s>
    <s id="3830:4">དེ་སླད་ཁྱོད་ནི་བཅིངས་ལས་ཐར་མི་འགྱུར། །</s>
  </p>
  <p id="3831">
    <s id="3831:1">འདོད་པ་སྤོང་མཛོད་དགོན་པར་གནས་པར་མཛོད། །</s>
  </p>
  <p id="3832">
    <s id="3832:1">དེ་ལས་སངས་རྒྱས་ཡེ་ཤེས་ཐོབ་པར་འགྱུར། །</s>
  </p>
  <p id="3833">
    <s id="3833:1">སངས་རྒྱས་བསྟན་པ་འདི་ལ་མངོན་བྱུང་བ། །བདག་ལ་དེ་རིང་བར་ཆད་སུ་བགྱིད་པ། །དེ་ལ་ནམ་དུའང་བདེ་ལེགས་མི་འགྱུར་ཡབ། །བསོད་ནམས་མ་ལགས་མང་པོ་ཐོབ་པར་འགྱུར། །</s>
  </p>
  <p id="3834">
    <s id="3834:1">ཡབ་ཅིག་ཁྱོད་ལ་སྨན་སླད་བདག་གིས་བརྗོད། །</s>
  </p>
  <p id="3835">
    <s id="3835:1">ཁྱོད་ལ་རྒྱལ་སྲིད་ཅི་བགྱི་སྲས་ཅི་བགྱི། །</s>
  </p>
  <p id="3836">
    <s id="3836:1">རྒྱལ་སྲིད་མི་རྟག་ལོངས་སྤྱོད་རྟག་མ་ལགས། །</s>
    <s id="3836:2">ཁྱོད་དང་རིང་པོར་མི་ཐོགས་འབྲལ་བར་འགྱུར། །</s>
  </p>
  <p id="3837">
    <s id="3837:1">གང་ལས་ཆོས་དཀར་མང་པོ་དེ་འཐོབ་པའི། །ཆོས་ནི་གལ་ཏེ་མ་བགྱིས་གྱུར་ན་ཡབ། །</s>
    <s id="3837:2">འཁོར་བའི་འཁོར་ལོ་རྗེས་སུ་འཇུག་པ་ཡིན། །</s>
  </p>
  <p id="3838">
    <s id="3838:1">ཡང་དང་ཡང་དུ་སྐྱེ་རྒ་ཉེ་བར་འབྱུང་། །</s>
  </p>
  <p id="3839">
    <s id="3839:1">དེ་ན་བུ་ནི་ནམ་ཡང་མ་མཆིས་ཏེ། །</s>
  </p>
  <p id="3840">
    <s id="3840:1">ཆོས་རྣམས་དེ་དག་ཐམས་ཅད་སྟོང་པའོ་ཡབ། །</s>
    <s id="3840:2">སྟོང་པའི་ཆོས་རྣམས་དེ་དག་མི་རྟོག་པ། །དེ་དག་མིང་དང་གཟུགས་ལ་དམ་པོར་གནས། །</s>
  </p>
  <p id="3841">
    <s id="3841:1">བུ་ལ་སྲེད་ཕྱིར་སྡིག་པ་མ་མཛད་ཅིག །</s>
  </p>
  <p id="3842">
    <s id="3842:1">སངས་རྒྱས་བསྟན་འདིར་ཡོངས་སུ་རབ་ཏུ་འབྱུང་། །</s>
  </p>
  <p id="3843">
    <s id="3843:1">དལ་བ་ཕུན་ཚོགས་བདག་གིས་ཡུན་རིང་རྙེད། །</s>
  </p>
  <p id="3844">
    <s id="3844:1">ཡབ་ཅིག་ཁྱོད་ཀྱང་མྱུར་དུ་རབ་ཏུ་བྱུང་། །</s>
  </p>
  <p id="3845">
    <s id="3845:1">མི་ཡི་ལུས་འདི་རབ་ཏུ་རྙེད་པར་གྱུར། །</s>
  </p>
  <p id="3846">
    <s id="3846:1">བདེ་བའི་དབང་ཕྱུག་སངས་རྒྱས་འབྱུང་བར་གྱུར། །</s>
  </p>
  <p id="3847">
    <s id="3847:1">བདག་གིས་དད་པ་རིང་ནས་དེ་རིང་རྙེད། །</s>
  </p>
  <p id="3848">
    <s id="3848:1">ཀྱེ་མ་ཡབ་ཅིག་ཚུར་སྤྱོན་མངོན་པར་འབྱུང་། །</s>
  </p>
  <p id="3849">
    <s id="3849:1">དེ་ལྟར་དེ་སྐད་ཅེས་སྨྲས་ནས། </s>
  </p>
  <p id="3850">
    <s id="3850:1">རྒྱལ་པོའི་གཞོན་ནུ་བསོད་ནམས་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་བའི་རྒྱལ་པོ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="3851">
    <s id="3851:1">བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ། </s>
  </p>
  <p id="3852">
    <s id="3852:1">ལན་གསུམ་བསྐོར་བ་བྱས་ནས་སྤྱན་སྔར་འདུག་སྟེ། </s>
  </p>
  <p id="3853">
    <s id="3853:1">ཐལ་མོ་སྦྱར་ནས་ཚིགས་སུ་བཅད་དེ་གསོལ་པ། </s>
    <s id="3853:2">བདག་ནི་བདུད་ཀྱི་ཞགས་པར་སྐྱེས་ལགས་ཏེ། །</s>
  </p>
  <p id="3854">
    <s id="3854:1">བདག་ནི་བདུད་ཀྱི་སྤྱོད་ཡུལ་འཕེལ་ལགས་སོ། །</s>
    <s id="3854:2">བདག་ནི་བདུད་ཀྱི་ཞགས་པ་ཀུན་བཅད་དེ། །</s>
  </p>
  <p id="3855">
    <s id="3855:1">མགོན་པོ་ཁྱོད་ལ་རབ་ཏུ་འབྱུང་བར་གསོལ། །</s>
  </p>
  <p id="3856">
    <s id="3856:1">མགོན་པོ་བདག་བཅིང་བ་ཡིས་བཅིངས་<ref folio="F.127.a"/>པ་དམ། །</s>
    <s id="3856:2">འཇིགས་པ་ཆེན་པོས་བཅིངས་ན་གཟིགས་སུ་གསོལ། །</s>
  </p>
  <p id="3857">
    <s id="3857:1">འདི་ལ་བདེ་བའི་རོ་མྱང་མ་མཆིས་ཏེ། །</s>
  </p>
  <p id="3858">
    <s id="3858:1">འདོད་པ་སྡུག་བསྔལ་ཀུན་གྱི་རྩ་བ་ལགས། །</s>
    <s id="3858:2">བཅིང་བ་དེ་དག་བཅད་དེ་འདིར་བདག་མཆིས། །</s>
  </p>
  <p id="3859">
    <s id="3859:1">དེ་ཚེ་བདུད་ཀྱི་བཅིང་བ་ཀུན་སྤངས་ནས། །</s>
  </p>
  <p id="3860">
    <s id="3860:1">སངས་རྒྱས་བསྟན་འདིར་རབ་ཏུ་འབྱུང་བར་འཚལ། །</s>
  </p>
  <p id="3861">
    <s id="3861:1">རྐང་གཉིས་རྣམས་ཀྱི་དམ་པ་སངས་རྒྱས་བགྱི། །</s>
  </p>
  <p id="3862">
    <s id="3862:1">ཤ་ར་དྭ་ཏིའི་བུ་དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་བའི་རྒྱལ་པོས་རྒྱལ་པོའི་གཞོན་ནུ་བསོད་ནམས་མཆོག་རབ་ཏུ་བྱུང་ངོ་། །</s>
  </p>
  <p id="3863">
    <s id="3863:1">དེ་རབ་ཏུ་བྱུང་བར་རིག་ནས། </s>
  </p>
  <p id="3864">
    <s id="3864:1">རྒྱལ་པོའི་གཞོན་ནུ་བསོད་ནམས་མཆོག་གི་རྗེས་སུ་སློབ་པ་སྲོག་ཆགས་དཀྲིགས་ཕྲག་བརྒྱད་རྗེས་སུ་རབ་ཏུ་བྱུང་ངོ་། །</s>
  </p>
  <p id="3865">
    <s id="3865:1">དེ་དག་རབ་ཏུ་བྱུང་བར་རིག་ནས། </s>
  </p>
  <p id="3866">
    <s id="3866:1">རྒྱལ་པོའི་གཞོན་ནུ་བསོད་ནམས་མཆོག་གི་སླས་ཀྱང་རྗེས་སུ་རབ་ཏུ་བྱུང་ངོ་། །</s>
  </p>
  <p id="3867">
    <s id="3867:1">དེ་རབ་ཏུ་བྱུང་བར་རིག་ནས། </s>
  </p>
  <p id="3868">
    <s id="3868:1">རྒྱལ་པོའི་གཞོན་ནུ་བསོད་ནམས་མཆོག་གི་གྲོགས་པོ་བྱེ་བ་ཕྲག་བརྒྱ་རྗེས་སུ་རབ་ཏུ་བྱུང་ངོ་། །</s>
  </p>
  <p id="3869">
    <s id="3869:1">ཤ་ར་དྭ་ཏིའི་བུ་དེ་ནས་རྒྱལ་པོ་དཔས་བྱིན་གྱིས་བུ་དེ་རབ་ཏུ་བྱུང་བར་རིག་ནས། </s>
  </p>
  <p id="3870">
    <s id="3870:1">དཔུང་གི་ཚོགས་ཡན་ལག་བཞི་པ་དང་ལྷན་ཅིག་ཏུ་དེ་བཞིན་གཤེགས་པ་བདེ་བའི་རྒྱལ་པོ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="3871">
    <s id="3871:1">བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ། </s>
  </p>
  <p id="3872">
    <s id="3872:1">ཐལ་མོ་སྦྱར་ནས་ཚིགས་སུ་བཅད་པ་འདི་དག་གསོལ་ཏོ། །</s>
  </p>
  <p id="3873">
    <s id="3873:1">ཆོས་འདི་གནོད་པ་མེད་ཅིང་རིམས་ནད་མེད། །</s>
  </p>
  <p id="3874">
    <s id="3874:1">རང་བཞིན་རབ་ཞི་ཐེར་ཟུག་འཆི་མེད་ཞི། །</s>
  </p>
  <p id="3875">
    <s id="3875:1">རབ་འབྱུང་བདེ་བ་ཀུན་གྱི་རྩ་བ་ལགས། །</s>
    <s id="3875:2">སྐྱབས་མཆིས་སངས་རྒྱས་བསྟན་ལ་རབ་ཏུ་འབྱུང་། །</s>
  </p>
  <p id="3876">
    <s id="3876:1">བདག་གིས་རྒྱལ་སྲིད་དེ་བཞིན་ལོངས་སྤྱོད་དང་། །ཆུང་མ་སྡུག་དང་ལོངས་སྤྱོད་གཉེན་རྣམས་བཏང་། །</s>
  </p>
  <p id="3877">
    <s id="3877:1">འདོད་པའི་ལོངས་སྤྱོད་དག་ལ་ཆོག་མ་མཆིས། །</s>
  </p>
  <p id="3878">
    <s id="3878:1">ངན་པའི་ཆོས་ལ་རྟག་པའི་དུས་མ་མཆིས། །</s>
  </p>
  <p id="3879">
    <s id="3879:1">བདག་གིས་ལོངས་སྤྱོད་སྣ་ཚོགས་ཡིད་མཆི་སྤྱད། །</s>
  </p>
  <p id="3880">
    <s id="3880:1">དེ་ནི་བྱིས་པ་བློ་ཆུང་སྤྱོད་ཡུལ་ཏེ། །</s>
  </p>
  <p id="3881">
    <s id="3881:1">རྒྱལ་བས་བསྔགས་པའི་ཆོས་དེ་སྤྱད་བགྱིས་ན། །</s>
  </p>
  <p id="3882">
    <s id="3882:1">སྡུག་བསྔལ་ཀུན་གྱི་མཐའ་མར་བགྱིད་པར་འགྱུར། །</s>
  </p>
  <p id="3883">
    <s id="3883:1">དགེ་སློང་དགེ་འདུན་ཐབས་ཅིག་ལོངས་སྤྱོད་དུ། །བདག་གིས་རྒྱལ་<ref folio="F.127.b"/>བའི་ཐད་དུ་རྒྱལ་སྲིད་བཏང་། །</s>
  </p>
  <p id="3884">
    <s id="3884:1">རབ་ཏུ་འབྱུང་བར་གསོལ་ཞིང་</s>
    <s id="3884:2">ཀུན་དུ་སྤྱད། །</s>
  </p>
  <p id="3885">
    <s id="3885:1">རྐང་གཉིས་རྣམས་ཀྱི་དམ་པ་སངས་རྒྱས་བགྱི། །</s>
  </p>
  <p id="3886">
    <s id="3886:1">མི་རྣམས་ཀྱི་ནི་རྒྱ་ཆེན་དོན་བགྱི་ཞིང་། །སྡུག་བསྔལ་མང་པོས་གཟིར་བའི་སེམས་ཅན་དགྲོལ། །</s>
  </p>
  <p id="3887">
    <s id="3887:1">མི་ཁོམ་རྒྱ་ཆེན་རྣམ་པར་སྤངས་ནས་སུ། །</s>
    <s id="3887:2">བདག་གིས་ཁོམ་དང་མྱ་ངན་འདས་ཞི་ཐོབ། །</s>
  </p>
  <p id="3888">
    <s id="3888:1">དེ་ལ་བདེ་བའི་རྒྱལ་པོས་ཆེད་བརྗོད་བརྗོད། །</s>
  </p>
  <p id="3889">
    <s id="3889:1">ལེགས་སོ་རྒྱལ་པོ་ཆེན་པོ་རྒྱལ་ཆེན་སེམས། །</s>
    <s id="3889:2">ནམ་ཞིག་སངས་རྒྱས་ཡེ་ཤེས་ཁྱོད་འདོད་ན། །</s>
  </p>
  <p id="3890">
    <s id="3890:1">མྱུར་དུ་ཚུར་ཤོག་ལེགས་འོངས་མྱུར་རབ་བྱུང་། །</s>
    <s id="3890:2">དེ་ཚེ་རྒྱལ་པོས་ཐོས་ནས་སེམས་མགུ་སྟེ། །</s>
  </p>
  <p id="3891">
    <s id="3891:1">རྒྱལ་བའི་བསྟན་ལ་རབ་བྱུང་ཐོབ་བྱ་ཞིང་། །</s>
    <s id="3891:2">རྐང་གཉིས་གཙོ་བོའི་སངས་རྒྱས་འགྱུར་བར་བྱ། །</s>
  </p>
  <p id="3892">
    <s id="3892:1">དེ་ཚེ་བདེ་བའི་རྒྱལ་པོས་བདག་དབུགས་འབྱིན། །</s>
  </p>
  <p id="3893">
    <s id="3893:1">རྒྱལ་བ་དེ་ཡིས་བསྟན་ལ་དེ་རབ་བྱུང་། །</s>
    <s id="3893:2">དེ་ཚེ་ཡན་ལག་བཞི་པའི་དམག་གིས་བསྐོར། །</s>
  </p>
  <p id="3894">
    <s id="3894:1">དེ་ཚེ་ཐེག་པ་མཆོག་ལ་ཐམས་ཅད་ཞུགས། །</s>
  </p>
  <p id="3895">
    <s id="3895:1">རྐང་གཉིས་རྣམས་ཀྱི་དམ་པ་སངས་རྒྱས་འགྱུར། །</s>
  </p>
  <p id="3896">
    <s id="3896:1">དེ་ཚེ་སངས་རྒྱས་བསྟན་ལ་དེ་རབ་བྱུང་། །</s>
    <s id="3896:2">ཆོས་སྤྱོད་ནས་ནི་བཟོད་པའང་བསྐྱེད་པར་གྱུར། །</s>
  </p>
  <p id="3897">
    <s id="3897:1">ཚེ་ཟད་ནས་ནི་འཆི་བའི་དུས་བྱས་ཏེ། །</s>
  </p>
  <p id="3898">
    <s id="3898:1">དེ་དག་ཐམས་ཅད་མཐོ་རིས་འཇིག་རྟེན་སྐྱེས། །</s>
  </p>
  <p id="3899">
    <s id="3899:1">བདེ་གཤེགས་གྲགས་ཆེན་བྱེ་ཕྲག་ཉི་ཤུ་ཡི། །འདྲེན་པའི་སངས་རྒྱས་དེ་ཡི་སྐབས་སུ་བྱུང་། །</s>
  </p>
  <p id="3900">
    <s id="3900:1">ཐམས་ཅད་དེ་དག་ཀུན་གྱིས་མཉེས་པར་བྱས། །</s>
  </p>
  <p id="3901">
    <s id="3901:1">བསྟན་པ་ཀུན་ལའང་ཆོས་ནི་སྤྱད་པར་གྱུར། །</s>
  </p>
  <p id="3902">
    <s id="3902:1">རྟག་པར་རྒྱུན་དུ་བརྩོན་འགྲུས་བརྩམས་པར་གྱུར། །</s>
  </p>
  <p id="3903">
    <s id="3903:1">ཤེས་རབ་སྟོབས་དང་ལྡན་པས་མི་འཇིགས་པ། །མི་རྣམས་ཀྱི་ནི་རྒྱ་ཆེན་དོན་བྱས་ཤིང་། །དེ་དག་གིས་ནི་སྲོག་ཆགས་བྱེ་སྟོང་བཀྲོལ། །</s>
  </p>
  <p id="3904">
    <s id="3904:1">བདེ་བར་གཤེགས་པས་ཆོས་བརྗོད་བཟུང་ནས་སུ། །དེ་དག་འདྲེན་པའི་རྒྱལ་བ་རྣམས་སུ་བྱུང་། །</s>
  </p>
  <p id="3905">
    <s id="3905:1">དེ་དག་གིས་ནི་བསྟན་པ་རྒྱས་པར་མཛད། །</s>
  </p>
  <p id="3906">
    <s id="3906:1">ལུས་རྣམས་བཏང་ཞིང་དེ་བཞིན་སྲོག་ཀྱང་བཏང་། །</s>
  </p>
  <p id="3907">
    <s id="3907:1">ཐེག་པ་མཆོག་ལ་སུ་ཞིག་འཇུག་མི་བྱེད། །</s>
  </p>
  <p id="3908">
    <s id="3908:1">དེ་ཡི་རྣམ་པར་སྨིན་པ་བླ་མེད་ཡིན། །</s>
  </p>
  <p id="3909">
    <s id="3909:1">ཡེ་ཤེས་བླ་ན་མེད་པ་མཆོག་ཐོབ་འགྱུར། །</s>
  </p>
  <p id="3910">
    <s id="3910:1">ཞི་བ་མྱ་ངན་མེད་པའི་བྱང་ཆུབ་རེག །</s>
  </p>
  <p id="3911">
    <s id="3911:1">ཚེ་དང་ལྡན་པ་ཤ་ར་དྭ་ཏིའི་བུ་དེའི་ཚེ་དེའི་དུས་ན་རྒྱལ་པོ་དཔས་བྱིན་ཞེས་བྱ་བ་ཆོས་དང་ལྡན་<ref folio="F.128.a"/>པ་ཆོས་ཀྱི་རྒྱལ་པོ་གང་གིས་བཅོམ་ལྡན་འདས་དེ་བཞིན་གཤེགས་པ་བདེ་བའི་རྒྱལ་པོ་དེ་ལ་ལོངས་སྤྱོད་དུ་རྒྱལ་སྲིད་ཕུལ་ཞིང་ཁྱིམ་ནས་ཁྱིམ་མེད་པར་རབ་ཏུ་བྱུང་བ་དེ་གཞན་ཞིག་ཡིན་པ་སྙམ་དུ་ཁྱོད་སོམ་ཉིའམ། ཡིད་གཉིས་ཟ་བར་གྱུར་ན</s>
  </p>
  <p id="3912">
    <s id="3912:1">ཤ་ར་དྭ་ཏིའི་བུ་ཁྱོད་ཀྱིས་དེ་ལྟར་བལྟ་བར་མི་བྱའོ། །</s>
  </p>
  <p id="3913">
    <s id="3913:1">དེ་ཅིའི་ཕྱིར་ཞེ་ན། ང་ནི་དེའི་ཚེ་དེའི་དུས་ན་རྒྱལ་པོ་དཔས་བྱིན་ཞེས་བྱ་བ་དེར་གྱུར་ཏོ། །</s>
  </p>
  <p id="3914">
    <s id="3914:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་རྒྱལ་པོའི་གཞོན་ནུ་བསོད་ནམས་མཆོག་ཅེས་བྱ་བ་བྱུང་བར་གྱུར་པ་དེ་གཞན་ཞིག་ཡིན་པ་སྙམ་དུ་ཁྱོད་སོམ་ཉིའམ་ཡིད་གཉིས་ཟ་བར་གྱུར་ན</s>
  </p>
  <p id="3915">
    <s id="3915:1">དེ་ལྟར་བལྟ་བར་མི་བྱ་སྟེ། </s>
  </p>
  <p id="3916">
    <s id="3916:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་བླ་གྲོས་འདི་ནི་རྒྱལ་པོའི་གཞོན་ནུ་བསོད་ནམས་མཆོག་ཅེས་བྱ་བར་གྱུར་ཏོ། །</s>
  </p>
  <p id="3917">
    <s id="3917:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཆོས་ཉིད་ནི་སྡུག་བསྔལ་གྱིས་གཟིར་བའི་སེམས་ཅན་དག་མཐོང་ན་སྙིང་རྗེ་ཆེན་པོ་སྐྱེད་པར་བྱེད་པའོ། །</s>
  </p>
  <p id="3918">
    <s id="3918:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་ནི་ཆོས་ཟབ་མོ་ལ་མངོན་པར་བརྩོན་པ་ཡིན། </s>
  </p>
  <p id="3919">
    <s id="3919:1">ཆོས་ཟབ་མོ་ཁོ་ནར་ཡོངས་སུ་ཚོལ་པ་ཡིན། </s>
  </p>
  <p id="3920">
    <s id="3920:1">ཆོས་ཟབ་མོ་ཁོ་ན་ཡང་དག་པར་རབ་ཏུ་སྟོན་པར་བྱེད་པ་ཡིན་ནོ། །</s>
  </p>
  <p id="3921">
    <s id="3921:1">ཤ་ར་དྭ་ཏིའི་བུ་གང་ལ་བརྟན་པ་རྣམས་འགྲོ་བའི་ཆོས་ཟབ་མོ་དེ་དག་ནི་གང་ཡིན། </s>
  </p>
  <p id="3922">
    <s id="3922:1">ཤ་ར་དྭ་ཏིའི་བུ་བརྟན་པ་དེ་དག་ནི་གང་ཡིན་ཞེ་ན། </s>
  </p>
  <p id="3923">
    <s id="3923:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་དག་ནི་བརྟན་པ་ཞེས་བྱ་སྟེ། </s>
  </p>
  <p id="3924">
    <s id="3924:1">དེ་དག་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་སྐྱོ་བར་མི་འགྱུར་ཞིང་སྒྱིད་ལུག་པར་མི་འགྱུར་རོ། །</s>
  </p>
  <p id="3925">
    <s id="3925:1">ཤ་ར་དྭ་ཏིའི་བུ་དེ་དག་ནི་བརྟན་པ་དག་ཅེས་བྱ་སྟེ། </s>
  </p>
  <p id="3926">
    <s id="3926:1">དེ་དག་ནི་ཆོས་རྣམས་འཛིན་པའོ། །</s>
  </p>
  <p id="3927">
    <s id="3927:1">ཆོས་གང་དག་འཛིན་ཅེ་ན། </s>
  </p>
  <p id="3928">
    <s id="3928:1">མིག་གིས་ཆོས་འཛིན་པར་བྱེད་དོ། །</s>
  </p>
  <p id="3929">
    <s id="3929:1">ཤ་ར་དྭ་ཏིའི་བུ་དེ་ལ་གང་མིག་འཛིན་པ་དེ་ནི་ཆོས་མ་ཡིན་ཏེ། </s>
  </p>
  <p id="3930">
    <s id="3930:1">དེ་ནི་གཟུང་དུ་མེད་པའོ། །</s>
  </p>
  <p id="3931">
    <s id="3931:1">ཤ་ར་དྭ་ཏིའི་བུ་ཆོས་ཀྱང་གང་ཞེ་ན། </s>
  </p>
  <p id="3932">
    <s id="3932:1">རང་བཞིན་གྱིས་ནང་ན་ཡང་མེད། </s>
  </p>
  <p id="3933">
    <s id="3933:1">ཕྱི་རོལ་ན་ཡང་མེད། </s>
  </p>
  <p id="3934">
    <s id="3934:1">བདག་ཀྱང་མེད། </s>
  </p>
  <p id="3935">
    <s id="3935:1">བདག་གི་ཡང་མེད། </s>
  </p>
  <p id="3936">
    <s id="3936:1">ཀུན་ནས་ཉོན་མོངས་པ་ཡང་མེད། </s>
  </p>
  <p id="3937">
    <s id="3937:1">རྣམ་པར་<ref folio="F.128.b"/>བྱང་བ་ཡང་མེད་པའོ། །</s>
  </p>
  <p id="3938">
    <s id="3938:1">རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱིས་ཆོས་འཛིན་ཏེ། </s>
  </p>
  <p id="3939">
    <s id="3939:1">དེ་ལ་ཆོས་གང་ཡིན་པ་དེ་ནི་ཡིད་མ་ཡིན་ནོ། །</s>
  </p>
  <p id="3940">
    <s id="3940:1">ཤ་ར་དྭ་ཏིའི་བུ་ཆོས་ཞེས་བྱ་བ་ནི་གང་བདག་མེད་པ་དང་། བདག་གི་མེད་པ་དང་། ཕྱི་རོལ་མེད་པ་དང་། ནང་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་དང་། སྐྱེ་བ་མེད་པ་དང་། འགག་པ་མེད་པའོ། །</s>
  </p>
  <p id="3941">
    <s id="3941:1">ཤ་ར་དྭ་ཏིའི་བུ་དེ་ཅིའི་ཕྱིར་ཞེ་ན། </s>
  </p>
  <p id="3942">
    <s id="3942:1">རང་བཞིན་དེ་ཡིན་པའི་ཕྱིར་ཏེ། </s>
  </p>
  <p id="3943">
    <s id="3943:1">རང་བཞིན་གང་ཡིན་པ་དེ་ནི་བྱས་པ་མེད་ཅིང་འགྱུར་བ་མེད་པས། དེས་ན་ཡིད་ནི་ཆོས་ཞེས་བྱའོ། །</s>
  </p>
  <p id="3944">
    <s id="3944:1">ཤ་ར་དྭ་ཏིའི་བུ་ཅིའི་ཕྱིར་འཛིན་པ་ཞེས་བྱ་ཞེ་ན། </s>
  </p>
  <p id="3945">
    <s id="3945:1">སྟོང་པ་ཉིད་འཛིན་པར་བྱེད། </s>
  </p>
  <p id="3946">
    <s id="3946:1">མཚན་མ་མེད་པ་དང་། སྨོན་པ་མེད་པ་འཛིན་པར་བྱེད། </s>
  </p>
  <p id="3947">
    <s id="3947:1">མི་དམིགས་པ་སྨོན་པ་མེད་པར་འཛིན་པར་བྱེད་པ་སྟེ། </s>
  </p>
  <p id="3948">
    <s id="3948:1">མི་དམིགས་པ་ནི་སྨོན་པ་མེད་པའོ། །</s>
  </p>
  <p id="3949">
    <s id="3949:1">ཤ་ར་དྭ་ཏིའི་བུ་གཞན་ཡང་ཆོས་གང་དག་ཡིན་པ་དེ་དག་ནི་བསལ་བ་ཡང་མེད། </s>
  </p>
  <p id="3950">
    <s id="3950:1">བཞག་པ་ཡང་མེད་པའོ། །</s>
  </p>
  <p id="3951">
    <s id="3951:1">གང་ལ་བསལ་བ་ཡང་མེད། </s>
  </p>
  <p id="3952">
    <s id="3952:1">བཞག་པ་ཡང་མེད་པ་འདི་ནི་ཆོས་རྣམས་ཀྱི་འཛིན་པ་ཞེས་བྱ་སྟེ། </s>
  </p>
  <p id="3953">
    <s id="3953:1">དེས་ན་བྱང་ཆུབ་སེམས་དཔའ་ཞེས་བྱའོ། །</s>
  </p>
  <p id="3954">
    <s id="3954:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་ཞེས་བྱ་བ་ནི། ཤ་ར་དྭ་ཏིའི་བུ་སངས་རྒྱས་རྣམས་དང་ཉེ་བའི་སེམས་དཔའ་ཡིན་པས་དེས་ན་བྱང་ཆུབ་སེམས་དཔའ་ཞེས་བྱའོ། །</s>
  </p>
  <p id="3955">
    <s id="3955:1">བྱང་ཆུབ་མེད་པའི་ཕྱིར་བྱང་ཆུབ་སེམས་དཔའ་ཞེས་བྱའོ། །</s>
  </p>
  <p id="3956">
    <s id="3956:1">ཡང་སེམས་དཔའ་དེ་སེམས་ཅན་མེད་པ་ཉིད་ཀྱིས་བྱང་ཆུབ་ལ་འཇུག་པར་བྱེད་པས་དེས་ན་བྱང་ཆུབ་སེམས་དཔའ་ཞེས་བྱའོ། །</s>
  </p>
  <p id="3957">
    <s id="3957:1" flag="alternateSource">ཤ་ར་དྭ་ཏིའི་བུ་ཡང་གལ་ཏེ་བྱང་ཆུབ་སེམས་དཔའ་བརྟན་ན་ནི་དེ་འདི་ལྟར་བསྟན་པ་བྱས་པར་འགྱུར་ཏེ། </s>
  </p>
  <p id="3958">
    <s id="3958:1">དེ་ཅིའི་ཕྱིར་ཞེ་ན། </s>
    <s id="3958:2">ཤ་ར་དྭ་ཏིའི་བུ་བསྟན་པ་མེད་པ་ནི་བྱང་ཆུབ་སེམས་དཔའ་ཡིན་པའི་ཕྱིར་རོ། །</s>
  </p>
  <p id="3959">
    <s id="3959:1">གང་གིས་བསྟན་དུ་མེད་ཅེ་ན། </s>
  </p>
  <p id="3960">
    <s id="3960:1">གང་གིས་ཀྱང་བསྟན་དུ་མེད་པས་དེས་ན་བསྟན་པ་ཞེས་བྱའོ། །</s>
  </p>
  <p id="3961">
    <s id="3961:1">ཤ་ར་དྭ་ཏིའི་བུ་དགའ་བ་དང་ལྡན་པ་དེ་དག་ནི་གཉིས་སུ་མེད་པ་ལ་མོས་པ་སྟེ། </s>
  </p>
  <p id="3962">
    <s id="3962:1">དེ་དག་ནི་ཆོས་སུ་སྨྲ་བའང་མ་ཡིན། </s>
  </p>
  <p id="3963">
    <s id="3963:1">ཆོས་མ་ཡིན་པར་སྨྲ་བའང་མ་ཡིན་པས་དེས་ན་བྱང་ཆུབ་སེམས་དཔའ་དག་<ref folio="F.129.a"/>ཅེས་བྱའོ། །</s>
  </p>
  <p id="3964">
    <s id="3964:1">ཤ་ར་དྭ་ཏིའི་བུ་གཞན་ཡང་བྱང་ཆུབ་ཅེས་བྱ་བ་ནི་སྟོང་པ་ཉིད་གང་ཡིན་པ་དེ་ནི་བྱང་ཆུབ་བོ། །</s>
    <s id="3964:2">ཤ་ར་དྭ་ཏིའི་བུ་སྟོང་པ་ཉིད་ཅེས་བྱ་བ་ཅིས་སྟོང་པ་ཞེ་ན། </s>
  </p>
  <p id="3965">
    <s id="3965:1">ཆོས་ཐམས་ཅད་ཀྱིས་སྟོང་ངོ་། །</s>
  </p>
  <p id="3966">
    <s id="3966:1">ཤ་ར་དྭ་ཏིའི་བུ་ཆོས་སུ་འདུ་ཤེས་པ་ཡོད་ན་ཡང་འདུ་ཤེས་སུ་འཛིན་པ་ཉིད་དུ་འགྱུར། </s>
  </p>
  <p id="3967">
    <s id="3967:1">བདག་ཏུ་འཛིན་པ་ཉིད་དུ་འགྱུར། </s>
  </p>
  <p id="3968">
    <s id="3968:1">སེམས་ཅན་དུ་འཛིན་པ་དང་། སྲོག་ཏུ་འཛིན་པ་དང་། གང་ཟག་ཏུ་འཛིན་པ་དང་། འཛིན་པ་ཐམས་ཅད་ཀྱི་འཛིན་པར་འགྱུར་བ་དེས་ན་འདུ་ཤེས་སུ་འཛིན་པ་ཞེས་བྱའོ། །</s>
  </p>
  <p id="3969">
    <s id="3969:1">དེ་ལ་དེ་མེད་པས་དེས་ན་སྟོང་པ་ཉིད་ཅེས་བྱ་སྟེ། </s>
  </p>
  <p id="3970">
    <s id="3970:1">སྟོང་པ་ཉིད་གང་ཡིན་པ་དེ་ནི་བྱང་ཆུབ་བོ། །</s>
    <s id="3970:2">ཤ་ར་དྭ་ཏིའི་བུ་གཞན་ཡང་ཆོས་ཐམས་ཅད་ནི་བྱང་ཆུབ་སྟེ། </s>
  </p>
  <p id="3971">
    <s id="3971:1">དེ་བཞིན་དུ་མངོན་པར་རྫོགས་པར་སངས་རྒྱས་པ་ཡིན་གྱིས་</s>
    <s id="3971:2">འཐུན་པར་བྱོས་ལ་མི་འཐུན་པར་མ་བྱེད་ཅིག །</s>
  </p>
  <p id="3972">
    <s id="3972:1">དེ་ཅིའི་ཕྱིར་ཞེ་ན། </s>
    <s id="3972:2">བྱང་ཆུབ་ནི་ཟབ་པའི་ཕྱིར་ཏེ། </s>
  </p>
  <p id="3973">
    <s id="3973:1">གང་ལ་བྱིས་པ་སོ་སོའི་སྐྱེ་བོ་ཐམས་ཅད་འགྲོ་བ་མེད་པ་དེ་ཙམ་དུ་ཟབ་བོ། །</s>
    <s id="3973:2">ཤ་ར་དྭ་ཏིའི་བུ་བྱིས་པ་དག་ལྟ་ཞོག་གི །ཤ་ར་དྭ་ཏིའི་བུ་དགྲ་བཅོམ་པ་དང་། རང་སངས་རྒྱས་རྣམས་ཀྱང་ཟད་པ་ཤེས་པ་ལ་རྣམ་པར་ལྟ་བར་བྱེད་ཅིང་། མི་སྐྱེ་བ་ཤེས་པ་ལ་རྣམ་པར་ལྟ་བར་བྱེད་ལ། མི་སྐྱེ་བ་ཤེས་པ་མངོན་དུ་བྱེད་ཀྱང་དེ་ལ་འགྲོ་བ་མེད་དོ། །</s>
  </p>
  <p id="3974">
    <s id="3974:1">གང་ཟད་པར་བྱ་བའི་ཕྱིར་ཟད་པ་ཤེས་པ་ཞེས་བྱ་ཞེ་ན། </s>
  </p>
  <p id="3975">
    <s id="3975:1">ཆོས་གང་ཡང་ཟད་པར་བྱ་བའི་ཕྱིར་ཟད་པ་ཤེས་པ་མ་ཡིན་ནོ། །</s>
  </p>
  <p id="3976">
    <s id="3976:1">གཞན་ཡང་ཆོས་ཐམས་ཅད་ཀྱི་ཟད་པ་ཉིད་པས་དེས་ན་ཟད་པ་ཤེས་པ་ཞེས་བྱའོ། །</s>
  </p>
  <p id="3977">
    <s id="3977:1">ཤེས་པ་དེ་འཕགས་པ་རྣམས་ཀྱི་ཡིན་པས་དེས་ན་ཟད་པ་ཤེས་པ་ཞེས་བྱའོ། །</s>
  </p>
  <p id="3978">
    <s id="3978:1">འདི་སྙེད་ཟད་དོ་ཞེས་ཤེས་པ་དེ་ལྟ་བུ་མེད་པ་དང་། དེ་ལྟར་ཟད་དོ་ཞེས་ཤེས་པ་དེ་ལྟ་བུ་མེད་པ་དང་། འདི་ཕན་ཆད་ཟད་དོ་ཞེས་ཤེས་པ་དེ་ལྟ་བུ་མེད་པས་དེས་ན་ཟད་པ་ཤེས་པ་ཞེས་བྱའོ། །</s>
  </p>
  <p id="3979">
    <s id="3979:1">དེས་ན་ཉན་ཐོས་དང་། རང་སངས་རྒྱས་རྣམས་ཀྱང་བྱང་ཆུབ་ཏུ་འགྲོ་བ་མེད་ཅེས་བྱའོ། །</s>
  </p>
  <p id="3980">
    <s id="3980:1">ཤ་ར་དྭ་ཏིའི་བུ་མི་སྐྱེ་བ་ཞེས་ཅིའི་ཕྱིར་བྱ་ཞེ་ན། </s>
  </p>
  <p id="3981">
    <s id="3981:1">ཤ་ར་དྭ་ཏིའི་བུ་དེ་ལ་ཕྲ་རབ་ཙམ་ཡང་སྐྱེ་བ་མེད་པས་དེས་ན་མི་སྐྱེ་བ་ཞེས་བྱའོ། །</s>
  </p>
  <p id="3982">
    <s id="3982:1">ཤ་ར་དྭ་ཏིའི་བུ་དེ་ལ་ཤེས་པ་གང་ཡིན་པ་འདི་ནི་མི་སྐྱེ་བ་<ref folio="F.129.b"/>ཤེས་པ་ཞེས་བྱའོ། །</s>
  </p>
  <p id="3983">
    <s id="3983:1">ཉན་ཐོས་རྣམས་ལ་འདི་ནས་མི་སྐྱེ་བ་དེའོ་ཞེས་ཤེས་པ་དེ་མེད་པ་དང་། ཉན་ཐོས་རྣམས་ལ་འདི་ཕན་ཆད་མི་སྐྱེའོ་ཞེས་ཤེས་པ་དེ་མེད་པས་དེས་ན་སངས་རྒྱས་རྣམས་ཀྱི་ཡེ་ཤེས་མཐའ་ཡས་པ་ཞེས་བྱའོ། །</s>
  </p>
  <p id="3984">
    <s id="3984:1">ཅིའི་ཕྱིར་སངས་རྒྱས་ཀྱི་ཡེ་ཤེས་མཐའ་ཡས་པ་ཞེ་ན། </s>
  </p>
  <p id="3985">
    <s id="3985:1">ཡེ་ཤེས་དེ་མཉམ་པ་མེད་ཅིང་མཐའ་མེད་པས་དེས་ན་སངས་རྒྱས་ཀྱི་ཡེ་ཤེས་དེ་མཐའ་ཡས་པ་ཞེས་བྱའོ། །</s>
  </p>
  <p id="3986">
    <s id="3986:1">ཡེ་ཤེས་དེ་ཡུལ་མེད་པ་ཡིན་པས་དེས་ན་སངས་རྒྱས་ཀྱི་ཡེ་ཤེས་ཞེས་བྱའོ། །</s>
  </p>
  <p id="3987">
    <s id="3987:1">ཤ་ར་དྭ་ཏིའི་བུ་སངས་རྒྱས་ཀྱི་ཡེ་ཤེས་ཞེས་བྱ་བ་ཇི་སྐད་དུ་བསྟན་པ་ཡིན་ཞེ་ན། </s>
  </p>
  <p id="3988">
    <s id="3988:1">ཡེ་ཤེས་དེ་སངས་རྒྱས་པ་ཡིན་པས་དེས་ན་སངས་རྒྱས་ཀྱི་ཡེ་ཤེས་ཞེས་བྱའོ། །</s>
  </p>
  <p id="3989">
    <s id="3989:1">ཡེ་ཤེས་དེ་བཙལ་བ་ཡིན་པས་དེས་ན་སངས་རྒྱས་ཀྱི་ཡེ་ཤེས་ཞེས་བྱའོ། །</s>
  </p>
  <p id="3990">
    <s id="3990:1">ཤ་ར་དྭ་ཏིའི་བུ་སངས་རྒྱས་ཞེས་བྱ་བ་ཇི་སྐད་དུ་བསྟན་པ་ཡིན་ཞེ་ན། </s>
  </p>
  <p id="3991">
    <s id="3991:1">ཤ་ར་དྭ་ཏིའི་བུ་སེམས་ཅན་འདི་དག་ནི་འགྱུར་བ་ཡིན། </s>
  </p>
  <p id="3992">
    <s id="3992:1">ཤ་ར་དྭ་ཏིའི་བུ་སེམས་ཅན་འདི་དག་ནི་གནས་འདི་ནས་ཀུན་དུ་རྒྱུག་པ་ཡིན། </s>
  </p>
  <p id="3993">
    <s id="3993:1">ཁོང་དུ་མ་ཆུད་པ་ཡིན་ཏེ། </s>
  </p>
  <p id="3994">
    <s id="3994:1">ཤ་ར་དྭ་ཏིའི་བུ་དེས་ནི་ཆོས་ཐམས་ཅད་སངས་རྒྱས་པས་དེས་ན་སངས་རྒྱས་ཞེས་བྱའོ། །</s>
  </p>
  <p id="3995">
    <s id="3995:1">ཇི་ལྟར་ཆོས་ཐམས་ཅད་སངས་རྒྱས་ཞེ་ན། </s>
  </p>
  <p id="3996">
    <s id="3996:1">ཇི་ལྟར་ཆོས་དེ་དག་མེད་པ་དང་། ཆོས་མ་ཡིན་པ་མེད་པ་དང་། དེ་དག་ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་དང་། དེ་དག་འདས་པ་མེད་པ་དང་། མ་འོངས་པ་མེད་པ་དང་། ད་ལྟར་བྱུང་བ་མེད་པ་དེ་ལྟར་སངས་རྒྱས་སོ། །</s>
  </p>
  <p id="3997">
    <s id="3997:1">ཇི་ལྟར་གང་ཡང་སྐྱེ་བའམ། འཇུག་པའམ། ཟད་པའམ། འོང་བའམ། འགྲོ་བའམ། ཀུན་ནས་ཉོན་མོངས་པའམ། རྣམ་པར་བྱང་བའམ། འགག་པ་མེད་པ་དེ་ལྟར་སངས་རྒྱས་སོ། །</s>
  </p>
  <p id="3998">
    <s id="3998:1">ཤ་ར་དྭ་ཏིའི་བུ་གཞན་ཡང་མཐའ་ཡས་ཤིང་དཔག་ཏུ་མེད་ལ་གཏིང་དཔག་དཀའ་ཞིང་ཁོང་དུ་ཆུད་པར་དཀའ་བས་སངས་རྒྱས་ཏེ། </s>
  </p>
  <p id="3999">
    <s id="3999:1">ཤ་ར་དྭ་ཏིའི་བུ་འདི་ལྟ་སྟེ་དཔེར་ན། </s>
  </p>
  <p id="4000">
    <s id="4000:1">རྒྱ་མཚོ་ཆེན་པོ་ནི་རོ་གཅིག་པ་དང་། བྲི་བ་དང་གང་བ་མེད་པ་དང་ཟབ་པ་ཡིན་ནོ། །</s>
  </p>
  <p id="4001">
    <s id="4001:1">ཤ་ར་དྭ་ཏིའི་བུ་དེ་བཞིན་དུ་དེ་བཞིན་གཤེགས་པའི་རྒྱ་མཚོ་ཡང་འདི་ལྟ་སྟེ། </s>
  </p>
  <p id="4002">
    <s id="4002:1">རྣམ་པར་གྲོལ་བའི་རོ་དང་<ref folio="F.130.a"/>སྐྱེ་བ་མེད་པའི་རོ་དང་། ཟད་པ་མེད་པའི་རོར་རོ་གཅིག་ཅིང་ཆོས་ཟབ་མོ་སྟོན་པའི་ཕྱིར་རིམ་གྱིས་ཆོས་སྟོན་པ་ལ་གཞོལ་བ་དང་། ཐེ་ཙོམ་ཐམས་ཅད་གཅོད་པའི་ཕྱིར་ཞུ་བའི་ཆུ་ཐམས་ཅད་ལེན་པ་དང་། ཆོས་ཐམས་ཅད་མི་བརྗེད་པའི་ཕྱིར་བྲི་བ་མེད་པ་དང་། ཆོས་གནས་པ་ཉིད་ཀྱི་ཕྱིར་གང་བ་མེད་པའོ། །</s>
  </p>
  <p id="4003">
    <s id="4003:1">ཤ་ར་དྭ་ཏིའི་བུ་གཞན་ཡང་གལ་ཏེ་སངས་རྒྱས་བསྟན་པར་གྱུར་ན་འདི་ལ་སུ་ཞིག་ཡིད་ཆེས་པར་བྱེད་དེ། </s>
  </p>
  <p id="4004">
    <s id="4004:1">ཤ་ར་དྭ་ཏིའི་བུ་འདི་ལྟ་སྟེ་དཔེར་ན། </s>
  </p>
  <p id="4005">
    <s id="4005:1">ཀླུའི་རྒྱལ་པོ་ཆེན་པོ་རྒྱ་མཚོ་ནི་ཆར་འབེབས་པ་ན་འདི་ལྟ་སྟེ། </s>
  </p>
  <p id="4006">
    <s id="4006:1">རྒྱ་མཚོ་ཆེན་པོར་རང་གི་གནས་ཁོ་ནར་ཆར་འབེབས་པར་བྱེད་དོ། །</s>
  </p>
  <p id="4007">
    <s id="4007:1">དེ་ཅིའི་ཕྱིར་ཞེ་ན། </s>
    <s id="4007:2">ཤ་ར་དྭ་ཏིའི་བུ་གང་ཀླུའི་རྒྱལ་པོ་རྒྱ་མཚོའི་ཆུའི་རྒྱུན་བཟོད་པར་ནུས་པའི་སའི་ཕྱོགས་དེ་གང་ཡང་མེད་པའི་ཕྱིར་ཏེ། </s>
  </p>
  <p id="4008">
    <s id="4008:1">དེ་བཞིན་གཤེགས་པས་བྱིན་གྱིས་བརླབས་པ་ནི་མ་གཏོགས་སོ། །</s>
  </p>
  <p id="4009">
    <s id="4009:1">ཤ་ར་དྭ་ཏིའི་བུ་དེ་བཞིན་དུ་གལ་ཏེ་དེ་བཞིན་གཤེགས་པ་དེ་བཞིན་གཤེགས་པའི་ཆོས་ཉིད་སྟོན་ཅིང་། སངས་རྒྱས་ཀྱི་ཡེ་ཤེས་ཀྱི་མཚན་ཉིད་གསུང་ཡང་། </s>
    <s id="4009:2">ཤ་ར་དྭ་ཏིའི་བུ་བྱང་ཆུབ་སེམས་དཔའ་ཐེག་པ་ཆེན་པོ་ལ་ཡང་དག་པར་ཞུགས་པ། དེ་བཞིན་གཤེགས་པས་བྱིན་གྱིས་བརླབས་པ་མ་གཏོགས་པར་གང་ཀུན་ཤེས་པར་ནུས་པའི་ཉན་ཐོས་སམ། རང་སངས་རྒྱས་སམ། སེམས་ཅན་འགའ་ཡང་སེམས་ཅན་གྱི་རིས་ན་ངས་ཡང་དག་པར་རྗེས་སུ་མ་མཐོང་ངོ་། །</s>
  </p>
  <p id="4010">
    <s id="4010:1">ཤ་ར་དྭ་ཏིའི་བུ་གནས་བཞི་པོ་འདི་དག་ནི་རྟོགས་པར་དཀའ་ཞིང་རྙེད་པར་དཀའ་ལ་ཤིན་ཏུ་མཆོག་ཏུ་རྙེད་པར་དཀའ་བ་སྟེ། </s>
  </p>
  <p id="4011">
    <s id="4011:1">དེ་དག་དེ་རིང་ཐོབ་བོ། </s>
    <s id="4011:2">བཞི་པོ་དེ་དག་གང་ཞེ་ན། </s>
  </p>
  <p id="4012">
    <s id="4012:1">ཤ་ར་དྭ་ཏིའི་བུ་མི་ཉིད་ཤིན་ཏུ་མཆོག་ཏུ་རྙེད་པར་དཀའ་བ་ཡིན། </s>
  </p>
  <p id="4013">
    <s id="4013:1">ཤ་ར་དྭ་ཏིའི་བུ་དེ་བཞིན་གཤེགས་པ་འབྱུང་བ་ཤིན་ཏུ་མཆོག་ཏུ་རྙེད་པར་དཀའ་བ་ཡིན། </s>
  </p>
  <p id="4014">
    <s id="4014:1">ཤ་ར་དྭ་ཏིའི་བུ་དེ་བཞིན་གཤེགས་པའི་བསྟན་པ་ལ་དད་པ་ཤིན་ཏུ་མཆོག་ཏུ་རྙེད་པར་དཀའ་བ་ཡིན། </s>
  </p>
  <p id="4015">
    <s id="4015:1">ཤ་ར་དྭ་ཏིའི་བུ་དད་པ་རྙེད་ནས་གནས་དང་གནས་མ་ཡིན་པ་དྲི་བ་ཤིན་ཏུ་མཆོག་ཏུ་རྙེད་པར་དཀའ་བ་ཡིན་ཏེ། </s>
  </p>
  <p id="4016">
    <s id="4016:1">ཤ་ར་དྭ་ཏིའི་བུ་གནས་བཞི་པོ་དེ་དག་ནི་ཤིན་ཏུ་མཆོག་ཏུ་རྙེད་པར་དཀའ་ཞིང་། རྟོགས་པ་དཀའ་བ་སྟེ། </s>
  </p>
  <p id="4017">
    <s id="4017:1">དེ་དག་ཁྱེད་<ref folio="F.130.b"/>ཅག་གིས་ཐོབ་བོ། །</s>
    <s id="4017:2">ཤ་ར་དྭ་ཏིའི་བུ་ཁྱེད་ཅག་ཆོས་གང་ལ་ཐེ་ཙོམ་ཡོད་པ་ང་ལ་དྲིས་ཤིག་དང་། </s>
    <s id="4017:3">ཤ་ར་དྭ་ཏིའི་བུ་ཁྱོད་ལྷ་དང་བཅས་པའི་འཇིག་རྟེན་ལ་སྐབས་དབྱེའོ། །</s>
  </p>
  <p id="4018">
    <s id="4018:1">ཤ་ར་དྭ་ཏིའི་བུ་རིང་པོ་མི་ཐོགས་པར་ང་ཡོངས་སུ་མྱ་ངན་ལས་འདས་ནས། </s>
  </p>
  <p id="4019">
    <s id="4019:1">ཤ་ར་དྭ་ཏིའི་བུ་ཕྱིས་འགྱོད་པར་གྱུར་ན་མི་རུང་གིས་ང་ལ་དྲིས་ཤིག །</s>
    <s id="4019:2">དེ་ནས་ཚེ་དང་ལྡན་པ་ཤ་ར་དྭ་ཏིའི་བུ་སྟན་ལས་ལངས་ཏེ། </s>
  </p>
  <p id="4020">
    <s id="4020:1">བླ་གོས་ཕྲག་པ་གཅིག་ཏུ་གཟར་ནས། </s>
  </p>
  <p id="4021">
    <s id="4021:1">པུས་མོ་གཡས་པའི་ལྷ་ང་ས་ལ་བཙུགས་ཏེ། </s>
  </p>
  <p id="4022">
    <s id="4022:1">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="4023">
    <s id="4023:1">གལ་ཏེ་ཞུས་ནས་ཞུ་བ་ལུང་བསྟན་པའི་སླད་དུ། བཅོམ་ལྡན་འདས་ཀྱིས་བདག་ལ་སྐབས་ཕྱེ་ན། </s>
  </p>
  <p id="4024">
    <s id="4024:1">བཅོམ་ལྡན་འདས་ལ་བདག་ཕྱོགས་འགའ་ཞིག་ཞུ་ལགས་སོ། །</s>
    <s id="4024:2">དེ་སྐད་ཅེས་གསོལ་པ་དང་། </s>
    <s id="4024:3">བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="4025">
    <s id="4025:1">ཤ་ར་དྭ་ཏིའི་བུ་ངས་དྲི་བ་ལན་བཏབ་པ་དེ་དང་དེ་ཁོ་ནས་ཁྱོད་ཀྱི་སེམས་རངས་པར་བྱས། </s>
  </p>
  <p id="4026">
    <s id="4026:1">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་གང་དང་གང་འདོད་པ་དྲིས་ཤིག །</s>
    <s id="4026:2">དེ་སྐད་ཅེས་བཀའ་སྩལ་པ་དང་། </s>
    <s id="4026:3">བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="4027">
    <s id="4027:1">བཅོམ་ལྡན་འདས་སེམས་ཅན་སྤྱོད་པ་དང་ཡོན་ཏན་ཁྱད་པར་ཅན་ལ་རབ་ཏུ་གནས་པ་རྣམས་ཀྱི་དོན་དུ་དེ་བཞིན་གཤེགས་པ་ལ་ཞུ་ལགས་སོ། །</s>
    <s id="4027:2">དེ་བཞིན་གཤེགས་ལ་བདག་གིས་ཞུ་བ་ནི། །གང་དག་སྤྱོད་དང་ཡོན་ཏན་ཁྱད་འཕགས་གནས། །</s>
  </p>
  <p id="4028">
    <s id="4028:1">ཡོ་བྱད་བསྙུངས་པའི་ཚུལ་གྱིས་འཕགས་གྱུར་ཅིང་། །དེས་དང་བཟོད་བསྟེན་སྨོན་ལམ་ལྡན་གྱུར་པ། །མཁས་རྣམས་སྦྱིན་པ་དེ་འདྲ་ཅི་ཞིག་སྩོལ། །</s>
  </p>
  <p id="4029">
    <s id="4029:1">སྦྱིན་པ་སྩལ་ནས་ཇི་ལྟར་དགའ་བར་འགྱུར། །</s>
  </p>
  <p id="4030">
    <s id="4030:1">ཇི་ལྟར་སེམས་ནི་ཡོངས་སུ་བསྔོ་བར་བགྱིད། །</s>
    <s id="4030:2">འཇུངས་པ་མ་མཆིས་པར་ཡང་སྦྱིན་པ་བགྱིད། །</s>
    <s id="4030:3">ཇི་ལྟར་ཚུལ་ཁྲིམས་སྟེན་པར་བགྱིད། །</s>
    <s id="4030:4">དེ་དག་བཟོད་པའང་ཅི་འདྲ་ལགས། །</s>
    <s id="4030:5">དེ་དག་བརྩོན་འགྲུས་ཅི་ལྟ་བུ། །</s>
    <s id="4030:6">ཇི་ལྟ་བུ་ཡི་དེས་པར་འགྱུར། །</s>
  </p>
  <p id="4031">
    <s id="4031:1">སེམས་ཅན་སྡུག་བསྔལ་ལྡན་མཐོང་ན། །</s>
  </p>
  <p id="4032">
    <s id="4032:1">ཇི་ལྟར་བསམ་པ་སྟོན་པར་བགྱིད། །</s>
    <s id="4032:2">བྱང་ཆུབ་སེམས་དཔའ་དེ་དག་གི། །བསམ་<ref folio="F.131.a"/>པ་འདྲེན་པ་བཤད་དུ་གསོལ། །</s>
  </p>
  <p id="4033">
    <s id="4033:1">བསྐལ་པ་བྱེ་བ་བརྒྱ་མང་དུ། །གོ་ཆ་འཚལ་བ་དེ་དག་གི། །ཇི་ལྟར་སེམས་ནི་ཉོན་མི་མོངས། །</s>
  </p>
  <p id="4034">
    <s id="4034:1">ཇི་ལྟར་དེ་དག་དགའ་བ་བསྐྱེད། །</s>
  </p>
  <p id="4035">
    <s id="4035:1">དེ་དག་ཏིང་འཛིན་ཇི་ལྟ་བུ། །</s>
    <s id="4035:2">དེ་དག་ཤེས་རབ་ཅི་འདྲ་ལགས། །</s>
    <s id="4035:3">མང་དུ་ཐོས་པའང་ཇི་ལྟ་བུ། །</s>
    <s id="4035:4">དེ་དག་ཐོས་པའང་ཅི་འདྲ་ཞིང་། །</s>
    <s id="4035:5">མཉན་པར་བགྱི་བའི་ཆོས་གང་ལགས། །</s>
    <s id="4035:6">སྤང་བར་བགྱི་བའི་ཆོས་གང་ལགས། །</s>
    <s id="4035:7">བྱང་ཆུབ་སླད་ཞུགས་གང་དག་ལགས། །</s>
    <s id="4035:8">དེ་དག་གི་ནི་སྤྱོད་ཡུལ་ཞུ། །</s>
  </p>
  <p id="4036">
    <s id="4036:1">ཇི་ལྟར་དམ་ཆོས་ཚོལ་བར་བགྱིད། །</s>
    <s id="4036:2">དེ་དག་འདུན་པ་ཅི་འདྲ་ལགས། །</s>
    <s id="4036:3">ཇི་ལྟར་འདོད་པ་རྣམ་པར་སྤོང་། །</s>
  </p>
  <p id="4037">
    <s id="4037:1">དེ་དག་མངོན་འབྱུང་ཇི་ལྟ་བུ། །</s>
    <s id="4037:2">ཇི་ལྟར་མངོན་པར་འབྱུང་རྣམས་ཀྱི། །དགའ་བ་རྒྱ་ཆེན་སྐྱེ་བར་འགྱུར། །</s>
  </p>
  <p id="4038">
    <s id="4038:1">ཇི་ལྟར་རབ་ཏུ་བྱུང་ནས་སུ། །ཡོན་ཏན་རྣམས་ཀྱིས་འཕགས་ནས་མཛེས། །</s>
  </p>
  <p id="4039">
    <s id="4039:1">ཇི་ལྟར་སེམས་ནི་ངེས་པར་གཞོལ། །</s>
    <s id="4039:2">དེ་དག་ཐབས་ནི་ཅི་འདྲ་ལགས། །</s>
    <s id="4039:3">ཇི་ལྟར་ཚེ་རབས་དྲན་པར་འགྱུར། །</s>
  </p>
  <p id="4040">
    <s id="4040:1">དེ་དག་དྲན་པ་ཇི་ལྟ་བུ། །</s>
    <s id="4040:2">ཇི་ལྟར་མངལ་དུ་ཞུགས་རྣམས་ཀྱི། །བྱང་ཆུབ་སེམས་ནི་འབྱུང་བར་འགྱུར། །</s>
  </p>
  <p id="4041">
    <s id="4041:1">རྫོགས་པའི་སངས་རྒྱས་དེར་མཐོང་འགྱུར། །</s>
  </p>
  <p id="4042">
    <s id="4042:1">དེ་དག་མཐོང་བ་སླུ་མི་འགྱུར། །</s>
  </p>
  <p id="4043">
    <s id="4043:1">ཇི་ལྟར་འདོད་ཆགས་ཆུང་བར་འགྱུར། །</s>
  </p>
  <p id="4044">
    <s id="4044:1">ཞེ་སྡང་ཆུང་ཞིང་མི་འཇིགས་འགྱུར། །</s>
  </p>
  <p id="4045">
    <s id="4045:1">ཇི་ལྟར་གཏི་མུག་མི་འགྱུར་ཞིང་། །མ་རྨོངས་པར་ནི་འགྱུར་བ་ལགས། །</s>
    <s id="4045:2">ཇི་ལྟར་རྒྱལ་པོའི་རིགས་སྐྱེས་པ། །མཁས་རྣམས་རྒྱལ་སྲིད་བགྱིད་དུ་སྩོལ། །</s>
  </p>
  <p id="4046">
    <s id="4046:1">མི་ཁོམ་ཐམས་ཅད་སྤངས་ནས་སུ། །རྟག་ཏུ་གུས་དང་བཅས་པར་འགྱུར། །</s>
  </p>
  <p id="4047">
    <s id="4047:1">ཇི་ལྟར་རྒྱལ་སྲིད་རབ་བསྔགས་ན། །</s>
  </p>
  <p id="4048">
    <s id="4048:1">བཞིན་འཛུམ་ཁྲོ་བར་མི་བགྱིད་ལགས། །</s>
    <s id="4048:2">དེ་དག་གི་ནི་རྣམ་རྒྱལ་དེར། །སངས་རྒྱས་མཐོང་བའང་རྙེད་པར་འགྱུར། །</s>
  </p>
  <p id="4049">
    <s id="4049:1">ཇི་ལྟར་གཟུགས་དང་ལྡན་པ་ལགས། །</s>
    <s id="4049:2">རྟག་ཏུ་ཚུལ་དུ་ཤིས་པར་འགྱུར། །</s>
  </p>
  <p id="4050">
    <s id="4050:1">འཁོར་དང་ལྡན་པར་འགྱུར་བ་ལགས། །བྱང་ཆུབ་མཆོག་ལ་ཞུགས་པ་ལགས། །</s>
    <s id="4050:2">ཇི་ལྟར་སྐྱེས་པ་ཙམ་གྱིས་ཀྱང་། །ཁྱིམ་ལ་དགའ་བར་མི་འགྱུར་ཞིང་། །མངོན་པར་འབྱུང་ལ་གཞོལ་བར་འགྱུར། །</s>
  </p>
  <p id="4051">
    <s id="4051:1">དེ་དག་སྲེད་པ་མ་མཆིས་འགྱུར། །</s>
  </p>
  <p id="4052">
    <s id="4052:1">ཇི་ལྟར་རབ་ཏུ་བྱུང་ནས་སུ། །སངས་རྒྱས་བྱང་ཆུབ་<ref folio="F.131.b"/>འཛིན་པ་ལགས། །དེ་བཞིན་གཤེགས་པ་མྱ་ངན་འདས། །</s>
  </p>
  <p id="4053">
    <s id="4053:1">ཇི་ལྟར་དམ་ཆོས་འཛིན་པར་འགྱུར། །</s>
  </p>
  <p id="4054">
    <s id="4054:1">ཇི་ལྟར་འཇིག་རྟེན་འཁྲུགས་པ་ན། །</s>
  </p>
  <p id="4055">
    <s id="4055:1">འཁྲུག་པར་མི་བགྱིད་མི་འཇིགས་འགྱུར། །</s>
  </p>
  <p id="4056">
    <s id="4056:1">འཇིག་རྟེན་ཉམ་ཐག་འཚལ་ནས་ཀྱང་། །དབུགས་འབྱིན་གྲགས་པ་ཆེན་པོར་འགྱུར། །</s>
  </p>
  <p id="4057">
    <s id="4057:1">ཇི་ལྟར་ཐོས་པ་འཛིན་པར་འགྱུར། །</s>
  </p>
  <p id="4058">
    <s id="4058:1">གཟུངས་ཀྱི་སྒོ་ཡང་ཐོབ་པར་འགྱུར། །</s>
  </p>
  <p id="4059">
    <s id="4059:1">སྤོབས་པ་ཐོགས་པ་མ་མཆིས་ཤིང་། །སྲོག་ཆགས་རྣམས་ལ་ཆོས་འཛིན་སྩོལ། །</s>
  </p>
  <p id="4060">
    <s id="4060:1">ཇི་ལྟར་སེམས་ཅན་གཞན་རྣམས་ཀྱི། །གཞན་གྱི་སེམས་དག་འཚལ་བ་ལགས། །</s>
    <s id="4060:2">ཇི་ལྟར་དགེ་བ་མ་ལགས་པའི། །སེམས་ཚར་གཅོད་ཅིང་རྟག་ཏུ་དགེ། །</s>
  </p>
  <p id="4061">
    <s id="4061:1">བྱང་ཆུབ་སེམས་དཔའི་དོན་སླད་དུ། །ཞུ་བར་འཚལ་ན་རྐང་གཉིས་མཆོག །བྱང་ཆུབ་སེམས་དཔའི་སྤྱོད་པ་གང་། །</s>
    <s id="4061:2">བདག་གིས་ཞུ་བ་དེ་བཤད་གསོལ། །</s>
  </p>
  <p id="4062">
    <s id="4062:1">སངས་རྒྱས་ཆོས་ཀྱི་རྒྱུ་སླད་དུ། །གང་དག་གིས་ནི་སེམས་བསྐྱེད་པ། །དེ་དག་ལུང་བསྟན་ཐོས་གྱུར་ནས། །</s>
  </p>
  <p id="4063">
    <s id="4063:1">དགའ་བ་བཟང་པོ་འབྱུང་བར་འགྱུར། །</s>
  </p>
  <p id="4064">
    <s id="4064:1">སངས་རྒྱས་ཡེ་ཤེས་ཐོགས་མ་མཆིས། །</s>
  </p>
  <p id="4065">
    <s id="4065:1">ཆོས་རྣམས་ཀུན་ལ་འཇུག་པ་ལགས། །</s>
    <s id="4065:2">ཕྱོགས་གཅིག་པ་ཡི་ཤེས་པ་ཡིས། །འཇིག་རྟེན་འདྲེན་ལ་ཞུ་བར་འཚལ། །</s>
  </p>
  <p id="4066">
    <s id="4066:1">ཆོས་རྣམས་གང་དག་མ་ཞུས་པ། །དེ་ལ་བདག་གིས་ཤེས་མི་འཇུག །</s>
  </p>
  <p id="4067">
    <s id="4067:1">བྱང་ཆུབ་སེམས་དཔའི་སྤྱོད་པ་གང་། །སྟོན་པས་དེ་ནི་བསྟན་དུ་གསོལ། །</s>
  </p>
  <p id="4068">
    <s id="4068:1">དེ་སྐད་ཅེས་གསོལ་པ་དང་། </s>
    <s id="4068:2">བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="4069">
    <s id="4069:1">ཤ་ར་དྭ་ཏིའི་བུ་ལེགས་སོ་ལེགས་སོ། །</s>
  </p>
  <p id="4070">
    <s id="4070:1">ཤ་ར་དྭ་ཏིའི་བུ་ཁྱོད་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་དོན་དང་། ལྷག་པའི་བསམ་པ་ལ་ཡང་དག་པར་ཞུགས་པ་ཡོན་ཏན་གྱི་སྤྱོད་པ་ལ་རབ་ཏུ་གནས་པ། བཟོད་པ་དང་དེས་པ་ལ་རབ་ཏུ་གནས་པ་རྣམས་ཀྱི་དོན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་འདྲི་བ་ནི་ཁྱོད་ཡང་ལེགས་སོ། །</s>
  </p>
  <p id="4071">
    <s id="4071:1">ཤ་ར་དྭ་ཏིའི་བུ་ཡོན་ཏན་རྣམས་ཀྱི་མཐའ་ནི་རྟོགས་པར་མི་ནུས་སོ། །</s>
  </p>
  <p id="4072">
    <s id="4072:1">ཤ་ར་དྭ་ཏིའི་བུ་ཅི་འདྲ་བའི་སེམས་ཅན་དེ་དག་གི་དོན་དུ་དེ་བཞིན་གཤེགས་པ་ལ་ཁྱོད་འདྲི་<ref folio="F.132.a"/>བ་ནི་སེམས་ཅན་དེ་དག་ནི་དེ་ཙམ་དུ་དཀའ་བ་བྱེད་པ་ཡིན་ཏེ། </s>
  </p>
  <p id="4073">
    <s id="4073:1">ཤ་ར་དྭ་ཏིའི་བུ་འདི་ལྟ་སྟེ་དཔེར་ན་མི་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་གང་སུ་དག་ཇི་སྙེད་ཡོད་པ་དེ་དག་ཡིད་ལ་བྱེད་པ་གཅིག་པར་བྱས་ན</s>
  </p>
  <p id="4074">
    <s id="4074:1">ཤ་ར་དྭ་ཏིའི་བུ་འདི་ཇི་སྙམ་དུ་སེམས། འོ་ན་མི་དེས་དཀའ་བ་བྱས་པ་ཡིན་ནམ། </s>
    <s id="4074:2">གསོལ་པ། </s>
    <s id="4074:3">བཅོམ་ལྡན་འདས་དཀའ་བ་བགྱིས་པ་ལགས་སོ། །</s>
    <s id="4074:4">བཀའ་སྩལ་པ། </s>
    <s id="4074:5">ཤ་ར་དྭ་ཏིའི་བུ་དཀའ་བ་འདི་ནི་བྱང་ཆུབ་སེམས་དཔའི་དཀའ་བ་སྔ་མ་ལ་བརྒྱའི་ཆར་ཡང་ཉེ་བར་མི་འགྲོའོ། །</s>
  </p>
  <p id="4075">
    <s id="4075:1">སྟོང་གི་ཆ་དང་། འབུམ་གྱི་ཆར་ཡང་ཉེ་བར་མི་འགྲོ་བ་ནས་རྒྱུའི་བར་དུ་ཡང་མི་བཟོད་དོ། །</s>
  </p>
  <p id="4076">
    <s id="4076:1">ཤ་ར་དྭ་ཏིའི་བུ་འདི་ལྟ་སྟེ་དཔེར་ན། </s>
  </p>
  <p id="4077">
    <s id="4077:1">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཚ་བ་འབར་བ་རབ་ཏུ་འབར་བ་ཀུན་ཏུ་རབ་ཏུ་འབར་བ། ཀུན་ཏུ་མེ་ལྕེར་གྱུར་པ་འདི་ནི་མེའི་ཕུང་པོ་དེ་མི་ལ་ལ་ཞིག་གིས་ཁའི་དབུགས་ཀྱིས་ཞི་བར་བྱས་ལ། </s>
    <s id="4077:2">ཁའི་དབུགས་ཅིག་ཤོས་ཀྱིས་ཁོར་ཡུག་དང་ཁོར་ཡུག་ཆེན་པོའི་རི་དག་དང་། རིའི་རྒྱལ་པོ་ཆེན་པོ་རི་རབ་དང་། རི་ཆེན་པོ་གཞན་དག་ཀྱང་ཀུན་ཏུ་གནས་པར་བྱས་ཤིང་། རྒྱ་མཚོ་ཆེན་པོ་དང་། གླིང་རྣམས་དང་། གཞལ་མེད་ཁང་དག་དང་། ཀུན་དགའ་ར་བ་ཉམས་དགའ་བ་དག་དང་། ནགས་ཚལ་ཉམས་དགའ་བ་དག་དང་། ཆུ་བོ་ཉམས་དགའ་བ་དག་དང་། རྫིང་ཉམས་དགའ་བ་དག་དང་། གྲོང་དག་གམ་གྲོང་རྡལ་དག་གམ། ལྗོངས་དག་གམ་ལྗོངས་ཀྱི་ཕྱོགས་དག་ཀུན་དུ་གནས་པར་བྱས། </s>
  </p>
  <p id="4078">
    <s id="4078:1">སོ་སོར་གནས་པར་བྱས་ན། </s>
  </p>
  <p id="4079">
    <s id="4079:1">ཤ་ར་དྭ་ཏིའི་བུ་འདི་ཇི་སྙམ་དུ་སེམས། </s>
    <s id="4079:2">མི་དེས་དཀའ་བ་བྱས་པ་ཡིན་ནམ། </s>
    <s id="4079:3">གསོལ་པ། </s>
    <s id="4079:4">བཅོམ་ལྡན་འདས་དཀའ་བ་བགྱིས་པ་ལགས་སོ། །</s>
    <s id="4079:5">བཀའ་སྩལ་པ། </s>
    <s id="4079:6">ཤ་ར་དྭ་ཏིའི་བུ་དཀའ་བ་འདིས་ནི་བྱང་ཆུབ་སེམས་དཔའི་དཀའ་བ་སྔ་མ་ལ་བརྒྱའི་ཆར་ཡང་ཉེ་བར་མི་འགྲོའོ། །</s>
  </p>
  <p id="4080">
    <s id="4080:1">སྟོང་གི་ཆ་དང་། འབུམ་གྱི་ཆ་དང་། གྲངས་དང་། ཆ་དང་། བགྲང་བ་དང་། དཔེ་དང་། རྒྱུར་ཡང་མི་བཟོད་དོ། །</s>
  </p>
  <p id="4081">
    <s id="4081:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="4082">
    <s id="4082:1">དཔེར་ན་མི་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་བཤིགས་ཤིང་<ref folio="F.132.b"/>རྣམ་པར་གཏོར་ལ་རྣམ་པར་བཤིག་པར་གྱུར་ན། </s>
  </p>
  <p id="4083">
    <s id="4083:1">ཤ་ར་དྭ་ཏིའི་བུ་འདི་ཇི་སྙམ་དུ་སེམས། </s>
    <s id="4083:2">མི་དེ་བརྩོན་འགྲུས་དང་ལྡན་པ་ཡིན་ནམ། </s>
    <s id="4083:3">གསོལ་པ། </s>
    <s id="4083:4">བཅོམ་ལྡན་འདས་དེ་ལྟ་ལགས་ཏེ། </s>
  </p>
  <p id="4084">
    <s id="4084:1">མི་དེ་ནི་བརྩོན་འགྲུས་མཆོག་དང་ལྡན་པ་ལགས་སོ། །</s>
    <s id="4084:2">བཀའ་སྩལ་པ། </s>
    <s id="4084:3">ཤ་ར་དྭ་ཏིའི་བུ་བརྩོན་འགྲུས་འདིས་ནི་བྱང་ཆུབ་སེམས་དཔའི་བརྩོན་འགྲུས་སྔ་མ་ལ་བརྒྱའི་ཆར་ཡང་ཉེ་བར་མི་འགྲོ་བ་ནས། </s>
  </p>
  <p id="4085">
    <s id="4085:1">རྒྱུའི་བར་དུ་ཡང་མི་བཟོད་དོ། །</s>
  </p>
  <p id="4086">
    <s id="4086:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="4087">
    <s id="4087:1">དཔེར་ན། </s>
    <s id="4087:2">མི་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་གང་ན། </s>
  </p>
  <p id="4088">
    <s id="4088:1">ཆུའི་ཕུང་པོ་རབ་ཏུ་གནས་པའི་ཆུའི་ཕུང་པོའི་གནས་ཀྱི་བར་དུ་དེ་ཐམས་ཅད་ཕྲག་པ་ལ་ཐོགས་ཏེ། </s>
  </p>
  <p id="4089">
    <s id="4089:1">སྦྲང་བུ་མཆུ་རིངས་ཀྱི་རྗེ་ངར་གྱི་སྐས་ལ་ཚངས་པའི་འཇིག་རྟེན་གྱི་བར་དུ་འཛེགས་ལ་ལྷུང་བར་ཡང་མ་གྱུར་ན། </s>
  </p>
  <p id="4090">
    <s id="4090:1">ཤ་ར་དྭ་ཏིའི་བུ་འདི་ཇི་སྙམ་དུ་སེམས། </s>
    <s id="4090:2">མི་དེས་དཀའ་བ་བྱས་པ་ཡིན་ནམ། </s>
    <s id="4090:3">གསོལ་པ། </s>
    <s id="4090:4">བཅོམ་ལྡན་འདས་དཀའ་བ་བགྱིས་པ་ལགས་སོ། །</s>
    <s id="4090:5">བདེ་བར་གཤེགས་པ་ཤིན་ཏུ་དཀའ་བ་བགྱིས་པ་ལགས་ཏེ། </s>
  </p>
  <p id="4091">
    <s id="4091:1">མི་དེ་བརྩོན་འགྲུས་དང་མཐུ་ཆེན་པོ་དང་ལྡན་པ་ལགས་སོ། །</s>
    <s id="4091:2">བཀའ་སྩལ་པ། </s>
    <s id="4091:3">ཤ་ར་དྭ་ཏིའི་བུ་ཁྱོད་མོས་པར་བྱའོ། །</s>
  </p>
  <p id="4092">
    <s id="4092:1">ཤ་ར་དྭ་ཏིའི་བུ་ཁྱོད་ཁོང་དུ་ཆུད་པར་བྱ་སྟེ། </s>
  </p>
  <p id="4093">
    <s id="4093:1">སྟོབས་དང་། བརྩོན་འགྲུས་དང་ཐབས་ལ་མཁས་པ་འདིས་ནི་བྱང་ཆུབ་སེམས་དཔའི་སྟོབས་དང་། བརྩོན་འགྲུས་དང་། ཐབས་མཁས་པ་སྔ་མ་ལ་བརྒྱའི་ཆར་ཡང་ཉེ་བར་མི་འགྲོའོ། །</s>
  </p>
  <p id="4094">
    <s id="4094:1">སྟོང་གི་ཆ་དང་། འབུམ་གྱི་ཆ་དང་། གྲངས་དང་། ཆ་དང་། བགྲང་བ་དང་། དཔེ་དང་། རྒྱུར་ཡང་མི་བཟོད་དོ།། །།</s>
  </p>
  <p id="4095">
    <s id="4095:1">བམ་པོ་བཅུ་གཅིག་པ། </s>
    <s id="4095:2">དེ་ཅིའི་ཕྱིར་ཞེ་ན། </s>
  </p>
  <p id="4096">
    <s id="4096:1">ཤ་ར་དྭ་ཏིའི་བུ་སྐྱེས་བུ་དམ་པ་དེ་དག་ནི་སེམས་ཀྱི་བརྩོན་འགྲུས་དང་། ལུས་ཀྱི་བརྩོན་འགྲུས་དང་། ལུས་ཀྱི་མཐུ་དེ་ལྟ་བུ་དང་ལྡན་པ། ཐབས་ལ་མཁས་པ་དེ་ལྟ་བུ་དང་ལྡན་པ། སྨོན་ལམ་དག་དང་ལྡན་པ། མཐུ་དང་ལྡན་པ་ཡིན། </s>
  </p>
  <p id="4097">
    <s id="4097:1">ཤ་ར་དྭ་ཏིའི་བུ་དེ་དག་ནི་ཤེས་པ་དེ་ལྟ་བུ་ལ་རབ་ཏུ་གནས་པ། ཐེག་པ་ཆེན་པོ་དང་། མི་འཇིགས་པ་ཆེན་པོ་ལ་རབ་ཏུ་གནས་པ། མིག་ཆེན་པོ་ལ་རབ་ཏུ་གནས་པ། སངས་རྒྱས་ཀྱི་ཡེ་ཤེས་ལ་རབ་ཏུ་<ref folio="F.133.a"/>གནས་པ། སྙིང་རྗེ་ཆེན་པོ་ལ་རབ་ཏུ་གནས་པ་ཡིན། </s>
  </p>
  <p id="4098">
    <s id="4098:1">དེ་དག་ནི་སྤྱོད་ལམ་དང་སྤྱོད་པ་དེ་ལྟ་བུ་དང་ལྡན་པ། ཡོན་ཏན་གྱི་སྤྱོད་པ་དང་། ངེས་པ་ལ་གནས་པ་ཡིན། </s>
  </p>
  <p id="4099">
    <s id="4099:1">དེ་དག་ནི་སྦྱིན་པ་མངོན་པར་སྒྲུབ་པ་དང་། ཚུལ་ཁྲིམས་མངོན་པར་སྒྲུབ་པ་དང་། བཟོད་པ་མངོན་པར་སྒྲུབ་པ་དང་། བརྩོན་འགྲུས་མངོན་པར་སྒྲུབ་པ་དང་། ཏིང་ངེ་འཛིན་མངོན་པར་སྒྲུབ་པ་དང་། ཤེས་རབ་མངོན་པར་སྒྲུབ་པ་དེ་ལྟ་བུ་ལ་རབ་ཏུ་གནས་པ། </s>
    <s id="4099:2">ཐབས་མཁས་པ་མངོན་པར་སྒྲུབ་པ་ལ་རབ་ཏུ་གནས་པ། </s>
    <s id="4099:3">མཚན་མངོན་པར་སྒྲུབ་པ་ལ་མངོན་དུ་ཞུགས་པ། སངས་རྒྱས་ཀྱི་རྣམ་པར་འཕྲུལ་པ་མངོན་པར་སྒྲུབ་པ་ལ་མངོན་དུ་ཞུགས་པ། ཁྱུ་མཆོག་ཏུ་གྱུར་པ་མཐའ་ཡས་པ་མངོན་པར་སྒྲུབ་པ་ལ་མངོན་དུ་ཞུགས་པ། སངས་རྒྱས་ཀྱི་ཆོ་འཕྲུལ་མངོན་པར་སྒྲུབ་པ་ལ་མངོན་དུ་ཞུགས་པ། ཆོས་ཀྱི་སྦྱིན་པ་མངོན་པར་སྒྲུབ་པ་ལ་མངོན་དུ་ཞུགས་པ། </s>
    <s id="4099:4">སེམས་ཅན་གྱི་བསམ་པ་མངོན་པར་སྒྲུབ་པ་མཁས་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་སྤྱོད་པ་མངོན་པར་སྒྲུབ་པ་མཁས་པ་ལ་མངོན་དུ་ཞུགས་པ། </s>
    <s id="4099:5">སེམས་ཅན་རྣམས་ཀྱི་སེམས་ཚར་གཅོད་པའི་ཕྱིར་མངོན་དུ་ཞུགས་པ། སེམས་ཅན་རྣམས་ཀྱི་སེམས་ཚར་གཅད་པའི་ཕྱིར་རབ་ཏུ་གནས་པ། </s>
    <s id="4099:6">སེམས་ཅན་རྣམས་ཀྱི་སེམས་ཀྱི་མཚམས་སྦྱོར་བ་མངོན་པར་སྒྲུབ་པ་ལ་མངོན་དུ་ཞུགས་པ། </s>
    <s id="4099:7">སེམས་ཅན་ལ་དམིགས་པ་མངོན་པར་སྒྲུབ་པ་ལ་མངོན་དུ་ཞུགས་པ། </s>
    <s id="4099:8">སེམས་ཅན་རྣམས་ཀྱི་ཚུལ་ཁྲིམས་མངོན་པར་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་ཏིང་ངེ་འཛིན་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་རྣམ་པར་གྲོལ་བ་སྒྲུབ་པ་ལ་མངོན་དུ་ཞུགས་པ། </s>
    <s id="4099:9">སེམས་ཅན་རྣམས་ཀྱི་རྣམ་པར་གྲོལ་བའི་ཡེ་ཤེས་མཐོང་བ་སྒྲུབ་པ་ལ་མངོན་དུ་ཞུགས་པ། </s>
    <s id="4099:10">སེམས་ཅན་རྣམས་ཀྱི་ཞི་གནས་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་ལྷག་མཐོང་སྒྲུབ་པ་ལ་མངོན་དུ་ཞུགས་པ། </s>
    <s id="4099:11">སེམས་ཅན་རྣམས་ཀྱི་ལམ་མངོན་པར་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་འབྲས་བུ་མངོན་པར་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་བདེན་<ref folio="F.133.b"/>པ་མངོན་པར་སྒྲུབ་པ་ལ་མངོན་དུ་ཞུགས་པ་ཡིན། </s>
  </p>
  <p id="4100">
    <s id="4100:1">ཤ་ར་དྭ་ཏིའི་བུ་དེ་འདྲ་བའི་སྐྱེས་བུ་དམ་པ་དེ་དག་ནི་ཕྱོགས་བཅུའི་ངེས་པའི་ཚིག་གིས་བརྡ་རབ་ཏུ་ཤེས་པ། ཐ་སྙད་ཀྱིས་བརྡ་རབ་ཏུ་ཤེས་པ། ཆོས་ཐམས་ཅད་ལ་ཡང་མངོན་པར་ཞེན་པ་མེད་པའི་ཡེ་ཤེས་ཀྱི་གནས་རྗེས་སུ་ཐོབ་པ། ཆོས་ཐམས་ཅད་ལ་ཡང་ཕན་པའི་ཡེ་ཤེས་སྒྲུབ་པ་ལ་མངོན་དུ་ཞུགས་པ། ཆོས་ཐམས་ཅད་སྟོང་པའི་ཡེ་ཤེས་སྒྲུབ་པ་ལ་མངོན་དུ་ཞུགས་པ་ཡིན་པའི་ཕྱིར་རོ། །</s>
  </p>
  <p id="4101">
    <s id="4101:1">ཤ་ར་དྭ་ཏིའི་བུ་མདོར་ན་སྐྱེས་བུ་དམ་པ་དེ་དག་ནི་ཡེ་ཤེས་དེ་ལྟ་བུ་ལ་མངོན་དུ་ཞུགས་པ། ཡེ་ཤེས་དེ་ལྟ་བུ་ལ་ལྷག་པར་དམིགས་པ། ཡེ་ཤེས་དེ་ལྟ་བུ་ལ་སྨོན་ལམ་འདེབས་པ། ཡེ་ཤེས་དེ་ལྟ་བུ་ལ་ཀུན་དུ་སྒོམ་པ་ཡིན། </s>
  </p>
  <p id="4102">
    <s id="4102:1">སྐྱེས་བུ་དམ་པ་དེ་དག་ནི་གོ་ཆ་དང་སྤྱོད་པའི་ཡོན་ཏན་དེ་ལྟ་བུ་ལ་རབ་ཏུ་གནས་པ་ཡིན། </s>
  </p>
  <p id="4103">
    <s id="4103:1">དེ་དག་ནི་ལམ་དེ་དང་ཡང་ལྡན་པ་ཡིན་པའི་ཕྱིར་ཏེ། </s>
  </p>
  <p id="4104">
    <s id="4104:1">ཤ་ར་དྭ་ཏིའི་བུ་ངས་དཔེ་དེ་ཡང་ཅུང་ཟད་དང་། ངན་ངོན་དང་། གསོག་ཚིག་བསྟན་པ་ཡིན་ནོ། །</s>
  </p>
  <p id="4105">
    <s id="4105:1">ཤ་ར་དྭ་ཏིའི་བུ་གཞན་ཡང་སྐྱེས་བུ་དམ་པ་དེ་དག་ནི་གོ་ཆ་དེ་བྱས་པ་ལ་དཔེ་དེ་ལྟ་བུར་སོ་སོར་འོས་པ་ཡིན་ཏེ། </s>
  </p>
  <p id="4106">
    <s id="4106:1">དེ་བཞིན་གཤེགས་པས་ཇི་ལྟར་རབ་ཏུ་མཁྱེན་པ་བཞིན་ནོ། །</s>
  </p>
  <p id="4107">
    <s id="4107:1">གང་དེ་བཞིན་གཤེགས་པ་ཇི་འདྲ་བ་དང་ལྡན་པའི་ཡེ་ཤེས་དེ་ལྟ་བུ་དང་ལྡན་པ་དེས་དཔེ་དེ་སོ་སོར་ཤེས་པར་བྱ། </s>
  </p>
  <p id="4108">
    <s id="4108:1">ཁོང་དུ་ཆུད་པར་བྱའོ། །</s>
  </p>
  <p id="4109">
    <s id="4109:1">ཤ་ར་དྭ་ཏིའི་བུ་གནས་དེ་ལ་ཉན་ཐོས་རྣམས་ཀྱིས་ནི་དད་པས་འགྲོ་བར་བྱ་སྟེ། </s>
  </p>
  <p id="4110">
    <s id="4110:1">ཇི་ལྟ་བ་བཞིན་དུ་ཁོང་དུ་མི་ཆུད་དོ། །</s>
  </p>
  <p id="4111">
    <s id="4111:1">ཤ་ར་དྭ་ཏིའི་བུ་གཞན་ཡང་ཁྱོད་ཀྱིས་སེམས་ཅན་དེ་ལྟ་བུ་དག་གི་དོན་དུ་དེ་བཞིན་གཤེགས་པ་ལ་དྲིས་ཏེ། </s>
  </p>
  <p id="4112">
    <s id="4112:1">ཤ་ར་དྭ་ཏིའི་བུ་ཁྱོད་ལ་འཇུག་པ་ཙམ་དང་། ཅུང་ཟད་ཙམ་དང་། དཔེ་ཙམ་དང་། གསོག་ཙམ་དང་། གྲངས་ཙམ་འགའ་ཞིག་བྱའོ། །</s>
  </p>
  <p id="4113">
    <s id="4113:1">དེ་ཅིའི་ཕྱིར་ཞེ་ན། </s>
    <s id="4113:2">ཤ་ར་དྭ་ཏིའི་བུ་དེ་ནི་ཉི་མའི་ལས་མ་ཡིན། </s>
  </p>
  <p id="4114">
    <s id="4114:1">ཟླ་བ་ཕྱེད་ཀྱི་ལས་མ་ཡིན། </s>
  </p>
  <p id="4115">
    <s id="4115:1">ཟླ་བའི་ལས་མ་ཡིན། </s>
  </p>
  <p id="4116">
    <s id="4116:1">ལོའི་ལས་མ་ཡིན། </s>
  </p>
  <p id="4117">
    <s id="4117:1">ལོ་བརྒྱའི་ལས་མ་ཡིན། </s>
  </p>
  <p id="4118">
    <s id="4118:1">ལོ་སྟོང་གི་ལས་མ་ཡིན། </s>
  </p>
  <p id="4119">
    <s id="4119:1">ལོ་འབུམ་གྱི་ལས་མ་ཡིན། </s>
  </p>
  <p id="4120">
    <s id="4120:1">བསྐལ་པའི་ལས་མ་ཡིན། </s>
  </p>
  <p id="4121">
    <s id="4121:1">བསྐལ་པ་བརྒྱའི་ལས་མ་ཡིན། </s>
  </p>
  <p id="4122">
    <s id="4122:1">བསྐལ་པ་སྟོང་གི་ལས་མ་ཡིན། </s>
  </p>
  <p id="4123">
    <s id="4123:1">བསྐལ་པ་འབུམ་གྱི་ལས་མ་ཡིན་པའི་ཕྱིར་ཏེ། </s>
  </p>
  <p id="4124">
    <s id="4124:1">ཤ་ར་དྭ་ཏིའི་བུ་<ref folio="F.134.a"/>འོན་ཀྱང་དེ་ནི་བསྐལ་པ་གྲངས་མེད་དཔག་ཏུ་མེད་པའི་ལས་ཡིན་ནོ། །</s>
  </p>
  <p id="4125">
    <s id="4125:1">ཤ་ར་དྭ་ཏིའི་བུ་རེ་ཞིག་སེམས་དང་པོ་བསྐྱེད་པའི་བསོད་ནམས་ཀྱི་ཕུང་པོ་གང་ཡིན་པ་དེ་ཉིད་ཀྱི་བསོད་ནམས་ཀྱི་ཕུང་པོ་ངན་ངོན་ཙམ་དང་། གསོག་ཙམ་དང་། ཅུང་ཟད་ཙམ་གྱི་ཡོན་ཏན་དེ་དག་ཀྱང་རེ་ཞིག་བསྐལ་པ་བརྒྱ་དང་། བསྐལ་པ་སྟོང་དང་། བསྐལ་པ་འབུམ་གྱིས་ཀྱང་བགྲོད་པར་མི་ནུས་ན</s>
  </p>
  <p id="4126">
    <s id="4126:1">བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སེམས་བསྐྱེད་པའི་ཚད་ཤེས་པར་འགྱུར་བ་ལྟ་ཅི་སྨོས་ཏེ་དེ་ནི་གནས་མེད་དོ། །</s>
  </p>
  <p id="4127">
    <s id="4127:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི་ཡེ་ཤེས་ཆེན་པོ་དོན་དུ་གཉེར་བ་ཉིད་ཀྱི་ཕྱིར་ཚོགས་དཔག་ཏུ་མེད་པའོ། །</s>
  </p>
  <p id="4128">
    <s id="4128:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི་སེམས་ཅན་གྲངས་མེད་པ་ཡོངས་སུ་སྨིན་པར་འགྱུར་བས་ཟད་མི་ཤེས་པའོ། །</s>
  </p>
  <p id="4129">
    <s id="4129:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི་ཆོས་ཟབ་མོ་མངོན་པར་རྫོགས་པར་བྱང་ཆུབ་པ་ཉིད་ཀྱི་ཕྱིར་ཁོང་དུ་ཆུད་པར་དཀའ་བའོ། །</s>
  </p>
  <p id="4130">
    <s id="4130:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི་ཆོས་ཐམས་ཅད་ལ་རྟེན་པ་མེད་པ་ཉིད་ཀྱི་ཕྱིར་ཟབ་པའོ། །</s>
  </p>
  <p id="4131">
    <s id="4131:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི་སངས་རྒྱས་ཀྱི་ཡེ་ཤེས་མཐའ་ཡས་པ་ཉིད་ཀྱི་ཕྱིར་མཐའ་ཡས་མུ་མེད་པའོ། །</s>
  </p>
  <p id="4132">
    <s id="4132:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི་ཚད་མེད་པའི་ཕྱིར་ལས་མཐར་ཐུག་པ་མེད་པའོ། །</s>
  </p>
  <p id="4133">
    <s id="4133:1">ཤ་ར་དྭ་ཏིའི་བུ་སེམས་ཅན་དེ་ཙམ་ཡོངས་སུ་མྱ་ངན་ལས་འདའ་བར་བྱ། </s>
  </p>
  <p id="4134">
    <s id="4134:1">སྦྱིན་པ་དེ་ཙམ་སྦྱིན་པར་བྱ། </s>
  </p>
  <p id="4135">
    <s id="4135:1">ཚུལ་ཁྲིམས་དེ་ཙམ་དང་། བཟོད་པ་དེ་ཙམ་དང་། བརྩོན་འགྲུས་དེ་ཙམ་དང་། བསམ་གཏན་དེ་ཙམ་དང་། ཤེས་རབ་དེ་ཙམ་བསྒོམ་པར་བྱ། </s>
  </p>
  <p id="4136">
    <s id="4136:1">དུས་དེ་ཙམ་གྱིས་འདི་ཕན་ཆད་བསྒོམ་པར་བྱ། </s>
  </p>
  <p id="4137">
    <s id="4137:1">འདི་ཕན་ཆད་བསྒོམ་པར་མི་བྱའོ་སྙམ་མོད་ཀྱི་</s>
    <s id="4137:2">འོན་ཀྱང་བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི་མཐར་ཐུག་པ་མེད་པ་ཁོ་ནའོ། །</s>
  </p>
  <p id="4138">
    <s id="4138:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ཀྱིས་ནི་འདི་ལྟ་སྟེ། </s>
  </p>
  <p id="4139">
    <s id="4139:1">བྱང་ཆུབ་ཀྱི་སྙིང་པོའི་མཐར་ཐུག་པ་གཅིག་པུ་ཁོ་ན་མཐོང་སྟེ། </s>
  </p>
  <p id="4140">
    <s id="4140:1">དེ་ལ་ཆོས་ཐམས་ཅད་ཤིན་ཏུ་བྱང་བ་དྲི་མ་མེད་པ་ཞེས་བྱ་བའི་ཏིང་ངེ་འཛིན་ཐོབ་ནས། </s>
  </p>
  <p id="4141">
    <s id="4141:1">ཆོས་ཐམས་ཅད་མངོན་པར་རྫོགས་<ref folio="F.134.b"/>པར་བྱང་ཆུབ་པའི་ཕྱིར་རོ། །</s>
  </p>
  <p id="4142">
    <s id="4142:1">ཤ་ར་དྭ་ཏིའི་བུ་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ལྷག་པའི་བསམ་པ་ནི་གནས་གསུམ་དུ་བལྟ་བར་བྱ་སྟེ། </s>
  </p>
  <p id="4143">
    <s id="4143:1">ལྷག་པའི་བསམ་པ་དང་པོ་དེ་ནི་དངོས་པོ་ཐམས་ཅད་ཡོངས་སུ་གཏོང་བའི་ལས་ཉིད་དུ་ཤེས་པར་བྱའོ། །</s>
  </p>
  <p id="4144">
    <s id="4144:1">བྱང་ཆུབ་སེམས་དཔའི་ལྷག་པའི་བསམ་པ་གཉིས་པ་དེ་ནི་ཆོས་ཡོངས་སུ་ཚོལ་བ་དང་། ཆོས་ལེན་པ་དང་། ཆོས་ཀུན་དུ་འཛིན་པར་ནི་བྱེད་ལ། བདག་ཏུ་ལྷག་པར་ཞེན་པ་ནི་མེད་པ་ཉིད་དུ་ཤེས་པར་བྱའོ། །</s>
  </p>
  <p id="4145">
    <s id="4145:1">ཤ་ར་དྭ་ཏིའི་བུ་ལྷག་པའི་བསམ་པ་གསུམ་པ་དེ་ནི་ཆོས་ཟབ་མོ་མི་སྤོང་བ་དང་། སངས་རྒྱས་བཅོམ་ལྡན་འདས་རྣམས་ཀྱི་བྱང་ཆུབ་ལ་འཇུག་པ་ཉིད་དུ་མོས་ཤིང་སྒྱིད་ལུག་པ་མེད་པ་སྟེ། </s>
  </p>
  <p id="4146">
    <s id="4146:1">ཤ་ར་དྭ་ཏིའི་བུ་བྱང་ཆུབ་སེམས་དཔའི་ལྷག་པའི་བསམ་པ་ནི་གནས་གསུམ་པོ་དེ་དག་ཏུ་རིག་པར་བྱའོ། །</s>
  </p>
  <p id="4147">
    <s id="4147:1">ཤ་ར་དྭ་ཏིའི་བུ། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ལྷག་པའི་བསམ་པ་ནི་གནས་གཞན་གསུམ་དུ་བལྟ་བར་བྱ་སྟེ། </s>
  </p>
  <p id="4148">
    <s id="4148:1">གསུམ་གང་ཞེ་ན། </s>
    <s id="4148:2">བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདོད་པའི་ཕྱིར། ཆོས་ཡོངས་སུ་ཚོལ་བ་ལ་རྟག་ཏུ་བརྩོན་འགྲུས་བརྩམས་པ་ཉིད་དང་། </s>
    <s id="4148:3">བདག་ཉིད་ཀྱི་དགེ་བའི་རྩ་བ་སྦྱང་བར་བྱ་བའི་ཕྱིར་དང་། སེམས་ཅན་ཐམས་ཅད་ཀྱི་དགེ་བའི་རྩ་བ་སྦྱང་བར་བྱ་བའི་ཕྱིར། ཆོས་སྨྲ་བའི་རྗེས་སུ་འབྲང་བ་ཉིད་དང་། </s>
    <s id="4148:4">དེ་ལ་ཡང་ཉེ་བར་སྤྱོད་པ་བླ་ན་</s>
  </p>
  <p id="4149">
    <s id="4149:1">མེད་པ་སྟོན་པ་ཉིད་ཀྱིས་ཡང་དང་ཡང་དུ་ཉེ་བར་སྤྱོད་པ་སྟོན་པ་ཉིད་དང་། </s>
    <s id="4149:2">དེ་ལ་ཡང་བསྙེན་པར་དཀའ་བ་མཐོང་བ་ན་བདག་གིས་ལས་ལ་སྟོན་པ་ཉིད་ཀྱིས་གང་གི་ཕྱིར་བདག་གིས་མ་ཐོས་པ་ནི་བདག་ཉིད་ཀྱི་ལས་དེ་ཡིན་གྱི། འདིའི་ལེ་ལན་ནི་མ་ཡིན་པས་དེའི་ཕྱིར་ཅི་ནས་བདག་གིས་འདི་ལ་ཉེ་བར་སྤྱད་པས་ལས་ཀྱི་སྒྲིབ་པ་ཐམས་ཅད་བྱང་བར་འགྱུར་བ་དང་། ཡང་དག་པར་རྒྱུན་ཆད་པར་འགྱུར་བ་དེ་ལྟར་བྱའོ་སྙམ་པ་འདི་ནི་བྱང་ཆུབ་སེམས་དཔའ་རྣམས་ཀྱི་ལྷག་པའི་བསམ་པ་གསུམ་པའོ། །</s>
  </p>
  <p id="4150">
    <s id="4150:1">ཤ་ར་དྭ་ཏིའི་བུ་དེ་ལྟ་བས་ན་རྣམ་གྲངས་དེས་ན་</s>
  </p>
  <p id="4151">
    <s id="4151:1">ཁྱོད་ཀྱིས་ཅི་ནས་ཆོས་ཡོངས་སུ་ཚོལ་བ་ལ་མངོན་པར་བརྩོན་ཞིང་ཆོས་སྨྲ་བའི་རྗེས་སུ་འབྲང་བས་སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པར་འགྱུར་<ref folio="F.135.a"/>བ་དེ་ལྟར་བལྟ་བར་བྱའོ། །</s>
  </p>
  <p id="4152">
    <s id="4152:1">ཤ་ར་དྭ་ཏིའི་བུ་སྔོན་བྱུང་བ་འདས་པའི་དུས་ན་བསྐལ་པ་ཡངས་པ་ཚད་མེད་པ། བསམ་གྱིས་མི་ཁྱབ་པ། གྲངས་མེད་པར་གྱུར་པ་དེའི་ཚེ་དེའི་དུས་ན་ཡེ་ཤེས་མཆོག་ཅེས་བྱ་བའི་བསྐལ་པ་ལ་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་</s>
  </p>
  <p id="4153">
    <s id="4153:1">མེད་པ། ལྷ་དང་མི་རྣམས་ཀྱི་སྟོན་པ། དེ་བཞིན་གཤེགས་པ་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་ཞེས་བྱ་བ་འཇིག་རྟེན་དུ་བྱུང་ངོ་། །</s>
  </p>
  <p id="4154">
    <s id="4154:1">ཤ་ར་དྭ་ཏིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་དེའི་ཚེ་ཚད་ནི་བསྐལ་པ་ཕྱེད་ཚང་བར་ཐུབ་པར་འགྱུར་རོ། །</s>
  </p>
  <p id="4155">
    <s id="4155:1">ཤ་ར་དྭ་ཏིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་དེའི་ཉན་ཐོས་འདུས་པ་ནི་གང་གཱའི་ཀླུང་གི་བྱེ་མ་སྙེད་བྱུང་བར་གྱུར་ཏེ</s>
  </p>
  <p id="4156">
    <s id="4156:1">ཉན་ཐོས་འདུས་པ་རེ་རེ་ཡང་གཉི་གའི་ཆ་ལས་རྣམ་པར་གྲོལ་བ། ཤེས་རབ་ཕུན་སུམ་ཚོགས་པ། ལྟ་བ་ཕུན་སུམ་ཚོགས་པ། ལུས་ཀྱིས་མངོན་དུ་བྱེད་པ་དག་གོ། །</s>
  </p>
  <p id="4157">
    <s id="4157:1">ཤ་ར་དྭ་ཏིའི་བུ་དེ་བཞིན་གཤེགས་པ་ཀུན་དུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་དེའི་ཉན་ཐོས་འདུས་པ་དེ་དག་ཇི་སྙེད་བྱུང་བ་དེ་སྙེད་དུ། བྱང་ཆུབ་སེམས་དཔའ་སེམས་དཔའ་ཆེན་པོ་འདུས་པ་དག་ཀྱང་དེ་སྙེད་ཁོ་ན་བྱུང་བར་གྱུར་ཏེ</s>
  </p>
  <p id="4158">
    <s id="4158:1">ཕྱིར་མི་ལྡོག་པ་དག་ཀྱང་གང་གཱའི་ཀླུང་གི་བྱེ་མ་སྙེད་བྱུང་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཐེག་པ་ལ་གསར་དུ་ཞུགས་པ་དག་ལྟ་ཅི་སྨོས། </s>
  </p>
  <p id="4159">
    <s id="4159:1">ཤ་ར་དྭ་ཏིའི་བུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་ཡོངས་སུ་མྱ་ངན་ལས་འདའ་བར་མཛད་པ་ན། </s>
  </p>
  <p id="4160">
    <s id="4160:1">འཛམ་བུའི་གླིང་བྱེ་བ་ཕྲག་བརྒྱ་ཐམས་ཅད་དུ་ཆོས་སྨྲ་བ་བྱེ་བ་ཕྲག་བརྒྱ་བྱིན་གྱིས་བརླབས་སོ། །</s>
  </p>
  <p id="4161">
    <s id="4161:1">ཤ་ར་དྭ་ཏིའི་བུ་དེ་བཞིན་གཤེགས་པ་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་དེའི་དམ་པའི་ཆོས་ནི་ལོ་བྱེ་བ་ཁྲག་ཁྲིག་འབུམ་ཕྲག་བརྒྱད་ཅུར་གནས་སོ། །</s>
  </p>
  <p id="4162">
    <s id="4162:1"><ref folio="F.135.b"/>ཤ་ར་དྭ་ཏིའི་བུ་དེའི་དུས་ན་སེམས་ཅན་དེ་དག་གི་ཚེའི་ཚད་ནི་ལོ་བྱེ་བ་ཕྲག་བརྒྱད་ཅུ་ཐུབ་པར་འགྱུར་ཏེ། </s>
  </p>
  <p id="4163">
    <s id="4163:1">སེམས་ཅན་གང་ཡང་བར་མ་དོར་འཆི་བའི་དུས་མི་བྱེད་དོ། །</s>
  </p>
  <p id="4164">
    <s id="4164:1">སེམས་ཅན་དེ་དག་བྱ་བ་ཐམས་ཅད་ལ་ཤིན་ཏུ་མཐར་ཐུག་པ་ཡིན་ནོ། །</s>
  </p>
  <p id="4165">
    <s id="4165:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་འཛམ་བུའི་གླིང་དེར་ཆོས་སྨྲ་བ་འོད་གྲགས་པ་ཞེས་བྱ་བ་ཞིག་བྱུང་ངོ་། །</s>
  </p>
  <p id="4166">
    <s id="4166:1">ཤ་ར་དྭ་ཏིའི་བུ་བཅོམ་ལྡན་འདས་དེས་བྱང་ཆུབ་སེམས་དཔའ་ཆོས་སྨྲ་བ་འོད་གྲགས་པ་དེ་དམ་པའི་ཆོས་ཇི་སྲིད་དུ་གནས་པ་དེ་སྲིད་དུ་བྱིན་གྱིས་བརླབས་སོ། །</s>
  </p>
  <p id="4167">
    <s id="4167:1">ཤ་ར་དྭ་ཏིའི་བུ་ཆོས་སྨྲ་བ་འོད་གྲགས་པ་དེ་ནི་ཕྱིར་མི་ལྡོག་པའི་བཟོད་པ་ཐོབ་པར་གྱུར་པའོ། །</s>
  </p>
  <p id="4168">
    <s id="4168:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་ཕྱི་མའི་ཚེ་ཕྱི་མའི་དུས་དམ་པའི་ཆོས་ནུབ་པའི་དུས་ཀྱི་ཚེ་ན་ཆོས་སྨྲ་བ་འོད་གྲགས་པ་དེ་གྲོང་ནས་གྲོང་དུ། གྲོང་ཁྱེར་ནས་གྲོང་ཁྱེར་དུ། ལྗོངས་ནས་ལྗོངས་སུ་འཁོར་ནས་</s>
  </p>
  <p id="4169">
    <s id="4169:1">འཁོར་དུ་དེ་བཞིན་གཤེགས་པའི་བྱང་ཆུབ་བསྐལ་པ་བྱེ་བ་གྲངས་མེད་པས་ཡང་དག་པར་བསྒྲུབས་པ་ཡང་དག་པར་རབ་ཏུ་བསྟན་ཏོ། །</s>
  </p>
  <p id="4170">
    <s id="4170:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་འཛམ་བུའི་གླིང་དེར་མཐའ་འཁོབ་ཀྱི་གྲོང་ཁྱེར་གྲོང་ཁྱེར་བརྟན་ལྡན་ཞེས་བྱ་བ་བྱུང་ངོ་། །</s>
  </p>
  <p id="4171">
    <s id="4171:1">གྲོང་ཁྱེར་དེར་ཡང་ཁྱིམ་བདག་བརྟན་པའི་སྡེ་ཞེས་བྱ་བ་བྱུང་སྟེ། </s>
  </p>
  <p id="4172">
    <s id="4172:1">ཁྱིམ་བདག་བརྟན་པའི་སྡེ་དེ་ནི་གཞོན་ནུ་དར་ལ་བབ་པར་གྱུར་པ་སྟེ། </s>
  </p>
  <p id="4173">
    <s id="4173:1">གྲོང་ཁྱེར་གྱི་བྱ་བ་དག་བྱེད་དོ། །</s>
  </p>
  <p id="4174">
    <s id="4174:1">དུས་གཞན་ཞིག་ན་གྲོང་ཁྱེར་གྱི་བྱ་བ་ལ་མངོན་པར་བརྩོན་པ་དེ་ལ་སེམས་སྐྱེས་པ། </s>
    <s id="4174:2">ཤེས་པ་གང་ཡང་དག་པར་བསྒྲུབས་ནས་</s>
  </p>
  <p id="4175">
    <s id="4175:1">སེམས་ཅན་དེ་དག་ལ་དམ་པའི་ཆོས་ཡང་དག་པར་རབ་ཏུ་སྟོན་ཅིང་། ཆོས་དེའི་དོན་ཡང་དག་པར་རབ་ཏུ་སྟོན་ལ། དེའི་དོན་ཡང་དག་པར་རབ་ཏུ་བསྟན་ན་</s>
  </p>
  <p id="4176">
    <s id="4176:1">སེམས་ཅན་དེ་དག་བྱ་བ་ཐམས་ཅད་ལ་ཤིན་ཏུ་མཐར་ཐུག་པར་འགྱུར་བའི་ཤེས་པ་དེ་ཅི་འདྲ་ཞིག་གུ་སྙམ་མོ། །</s>
  </p>
  <p id="4177">
    <s id="4177:1">ཁྱིམ་བདག་བརྟན་པའི་སྡེ་དེ་གཅིག་པུ་དབེན་པར་སོང་ནས་</s>
    <s id="4177:2">དེ་སྙམ་དུ་སེམས་པ་ན་ལྷ་ཞིག་འོངས་ནས་འདི་སྐད་ཅེས་སྨྲས་སོ། །</s>
  </p>
  <p id="4178">
    <s id="4178:1">ཁྱིམ་བདག་དེ་བཞིན་གཤེགས་པ་ཀུན་དུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་ཞེས་བྱ་བ་ཡོད་དོ། །</s>
  </p>
  <p id="4179">
    <s id="4179:1">དེ་ནས་ཁྱིམ་བདག་བརྟན་པའི་སྡེ་རངས་པ་སྐྱེས་སོ། །</s>
  </p>
  <p id="4180">
    <s id="4180:1">དེ་ནས་ལྷ་དེས་ཡང་སྨྲས་པ། </s>
    <s id="4180:2">ཁྱིམ་བདག་དེ་ནི་ཡོངས་སུ་མྱ་ངན་ལས་<ref folio="F.136.a"/>འདས་སོ། །</s>
  </p>
  <p id="4181">
    <s id="4181:1">དེ་ནས་ཁྱིམ་བདག་བརྟན་པའི་སྡེ་ངུས་སོ། །</s>
  </p>
  <p id="4182">
    <s id="4182:1">དེ་ནས་ལྷ་དེས་ཁྱིམ་བདག་བརྟན་པའི་སྡེ་དེ་ལ་འདི་སྐད་ཅེས་སྨྲས་སོ། །</s>
  </p>
  <p id="4183">
    <s id="4183:1">ཁྱིམ་བདག་ཁྱོད་ཅིའི་ཕྱིར་རངས་པ་སྐྱེས་ནས་ཕྱིས་ངུས། </s>
  </p>
  <p id="4184">
    <s id="4184:1">དེ་སྐད་ཅེས་སྨྲས་པ་དང་། </s>
    <s id="4184:2">ཁྱིམ་བདག་བརྟན་པའི་སྡེས་ལྷ་དེ་ལ་སྨྲས་པ། </s>
    <s id="4184:3">ལྷ་ཁྱོད་ཀྱིས་དེ་བཞིན་གཤེགས་པ་ཡོད་དོ་ཞེས་དེ་སྐད་ཅེས་སྨྲས་པ་དེ་ལ་བདག་རངས་པ་སྐྱེས་སོ། །</s>
  </p>
  <p id="4185">
    <s id="4185:1">གང་དེ་བཞིན་གཤེགས་པ་མེད་དོ་ཞེས་དེ་སྐད་ཅེས་སྨྲས་པ་དེ་ལ་བདག་ངུས་ཏེ། </s>
  </p>
  <p id="4186">
    <s id="4186:1">ལྷ་འདི་ལྟར་དེ་བཞིན་གཤེགས་པ་བདག་གིས་མ་མཐོང་བས་བདག་འཚོ་བ་ནི་དོན་མེད་དོ། །</s>
  </p>
  <p id="4187">
    <s id="4187:1">དེ་ནས་ལྷ་དེས་ཁྱིམ་བདག་བརྟན་པའི་སྡེ་ལ་འདི་སྐད་ཅེས་སྨྲས་སོ། །</s>
  </p>
  <p id="4188">
    <s id="4188:1">ཁྱིམ་བདག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་ཡོངས་སུ་མྱ་ངན་ལས་འདའ་བ་ན་དགེ་སློང་ཆོས་སྨྲ་བ་ཆོས་སྟོན་པ་འོད་གྲགས་པ་ཞེས་བྱ་བ་བྱིན་གྱིས་བརླབས་པ་ཡོད་དེ</s>
  </p>
  <p id="4189">
    <s id="4189:1">ཁྱིམ་བདག་ཆོས་སྨྲ་བ་དེ་ནི་བཅོམ་ལྡན་འདས་དེས་ཇི་སྙེད་ཀྱི་ཆོས་བསྟན་པ་མཛད་པ་དེ་ཐམས་ཅད་ཀུན་འཛིན་པར་བྱེད་ཀྱི་ཆུད་གཟོན་པར་མི་བྱེད་དོ། །</s>
  </p>
  <p id="4190">
    <s id="4190:1">ཁྱིམ་བདག་དགེ་སློང་དེ་ནི་བཅོམ་ལྡན་འདས་དེའི་ཆོས་ཀྱི་མཛོད་འཛིན་པའོ། །</s>
  </p>
  <p id="4191">
    <s id="4191:1">དེ་ནས་ཁྱིམ་བདག་བརྟན་པའི་སྡེས་ལྷ་དེ་ལ་འདི་སྐད་ཅེས་སྨྲས་སོ། །</s>
  </p>
  <p id="4192">
    <s id="4192:1">ལྷ་ཆོས་སྨྲ་བ་དེ་ད་ལྟར་གང་ན་གནས། </s>
  </p>
  <p id="4193">
    <s id="4193:1">ལྷས་སྨྲས་པ། </s>
    <s id="4193:2">ཁྱིམ་བདག་ཆོས་སྨྲ་བ་འོད་གྲགས་པ་དེ་ནི་ད་ལྟར་སེར་སྐྱའི་གྲོང་ཁྱེར་གྱི་རྒྱལ་པོའི་ཕོ་བྲང་ན་གནས་ཏེ། </s>
  </p>
  <p id="4194">
    <s id="4194:1">རྒྱལ་པོའི་ཕོ་བྲང་དེ་ནི་འདི་ནས་ཤར་ཕྱོགས་སུ་དཔག་ཚད་དྲུག་སྟོང་སུམ་བརྒྱ་འདས་པ་ན་ཡོད་དོ། །</s>
  </p>
  <p id="4195">
    <s id="4195:1">དེ་ནས་ཁྱིམ་བདག་བརྟན་པའི་སྡེས་དེའི་མཚན་མོ་འདས་ནས། </s>
  </p>
  <p id="4196">
    <s id="4196:1">འགྲོན་བུ་བྱེ་བ་ཕྲག་བརྒྱད་ཅུ་ཐོགས་ཤིང་གསེར་སྲང་བྱེ་བ་ཕྲག་བརྒྱད་ཅུ་ཐོགས་ནས། </s>
  </p>
  <p id="4197">
    <s id="4197:1">གཡོག་འཁོར་མང་པོ་དང་སེར་སྐྱའི་རྒྱལ་པོའི་ཕོ་བྲང་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="4198">
    <s id="4198:1">ཆོས་སྨྲ་བ་འོད་གྲགས་པ་ག་ལ་བ་དེར་སོང་སྟེ་རྐང་པ་ལ་མགོ་བོས་ཕྱག་འཚལ་ནས་ཕྱོགས་གཅིག་ཏུ་འདུག་གོ། །</s>
  </p>
  <p id="4199">
    <s id="4199:1">ཁྱིམ་བདག་བརྟན་པའི་སྡེ་ཕྱོགས་གཅིག་ཏུ་འདུག་པ་ལ་ཡང་ཆོས་སྨྲ་བ་འོད་གྲགས་པས་འདི་ལྟ་སྟེ་<ref folio="F.136.b"/>སེམས་ཅན་ཐམས་ཅད་ཀྱི་ཐེ་ཚོམ་གཅོད་པར་བྱེད་པའི་ཆོས་ཀྱི་རྣམ་གྲངས། </s>
  </p>
  <p id="4200">
    <s id="4200:1">སེམས་ཅན་ཐམས་ཅད་ཡང་དག་པར་ཚིམ་པར་བྱེད་པའི་ཆོས་ཀྱི་རྣམ་གྲངས། </s>
  </p>
  <p id="4201">
    <s id="4201:1">བྱང་ཆུབ་སེམས་དཔའི་དགེ་བའི་རྩ་བ་ཡང་དག་པར་སྐུལ་བའི་གཏམ་བཟང་པོ་བྱས་སོ། །</s>
  </p>
  <p id="4202">
    <s id="4202:1">དེ་ནས་ཁྱིམ་བདག་བརྟན་པའི་སྡེ་ཆོས་སྨྲ་བ་འོད་གྲགས་པ་ལ་སེམས་དད་ནས་ལེགས་པར་གསུངས་སོ་ཞེས་སྨྲས་ཏེ་འགྲོན་བུ་དེ་དག་དང་། གསེར་སྲང་དེ་དག་ཕུལ་ལོ། །</s>
  </p>
  <p id="4203">
    <s id="4203:1">རིམ་གྲོ་དང་བསྙེན་བཀུར་བྱ་བའི་ཕྱིར་བདག་ཉིད་ཀྱང་ཕུལ་ལོ། །</s>
  </p>
  <p id="4204">
    <s id="4204:1">ཤ་ར་དྭ་ཏིའི་བུ་ཁྱིམ་བདག་བརྟན་པའི་སྡེ་དེ་ལ་ཆོས་སྨྲ་བ་འོད་གྲགས་པ་ལ་རིམ་གྲོ་དང་བསྙེན་བཀུར་བྱ་བར་མངོན་པར་བརྩོན་ཞིང་། ཆོས་ཡོངས་སུ་ཚོལ་བ་ལ་མངོན་པར་བརྩོན་པར་གྱུར་ཏེ</s>
  </p>
  <p id="4205">
    <s id="4205:1">འདི་ལྟ་སྟེ། ཆོས་ཀྱི་རྣམ་གྲངས་དེ་ཉིད་གཟུང་བ་དང་། ཡི་གེར་བྲི་བ་དང་། བཀླག་པའི་ཕྱིར་ལོ་བྱེ་བ་ཕྲག་དྲུག་ཅུར་ཕྱི་བཞིན་དུ་རྗེས་སུ་འབྲངས་སོ། །</s>
  </p>
  <p id="4206">
    <s id="4206:1">ལོ་བྱེ་བ་ཕྲག་དྲུག་ཅུ་པོ་དེར་ཡང་མཉན་པའམ། ཡི་གེར་བྲི་བའམ། ལུང་ནོད་པར་ཆོས་ཀྱི་རྣམ་གྲངས་དེ་</s>
  </p>
  <p id="4207">
    <s id="4207:1">མ་ཐོབ་བོ། །</s>
    <s id="4207:2">དེ་ལོ་བྱེ་བ་ཕྲག་དྲུག་ཅུར་ཆོས་སྨྲ་བ་འོད་གྲགས་པ་ལ་རིམ་གྲོ་བྱེད་པ་ན། </s>
  </p>
  <p id="4208">
    <s id="4208:1">ནམ་དུ་ཡང་རྨུགས་པ་དང་། གཉིད་ཀྱིས་མ་ནོན་ཏོ། །</s>
  </p>
  <p id="4209">
    <s id="4209:1">དེ་ལོ་བྱེ་བ་ཕྲག་དྲུག་ཅུར་ཆོས་སྨྲ་བ་དེ་ལ་རིམ་གྲོ་བྱེད་པ་ན་ནམ་དུ་ཡང་ཆོས་དང་མ་བྲལ་ལོ། །</s>
  </p>
  <p id="4210">
    <s id="4210:1">དེ་ལོ་བྱེ་བ་ཕྲག་དྲུག་ཅུར་ཆོས་སྨྲ་བ་དེ་ལ་རིམ་གྲོ་བྱེད་པ་ན་ནམ་དུ་ཡང་འདོད་པའི་རྣམ་པར་རྟོག་པ་ལ་རྣམ་པར་རྟོག་པར་མ་གྱུར། </s>
  </p>
  <p id="4211">
    <s id="4211:1">གནོད་སེམས་ཀྱི་རྣམ་པར་རྟོག་པ་ལ་མ་ཡིན། </s>
  </p>
  <p id="4212">
    <s id="4212:1">རྣམ་པར་འཚེ་བའི་རྣམ་པར་རྟོག་པ་ལ་མ་ཡིན་ནོ། །</s>
  </p>
  <p id="4213">
    <s id="4213:1">ཤ་ར་དྭ་ཏིའི་བུ་ཆོས་སྨྲ་བ་དེ་གནས་གང་ན་གནས་པའི་གནས་དེའི་སྒོར་ཁྱིམ་བདག་བརྟན་པའི་སྡེ་མི་ཉལ་བར་གྱུར་ཏེ། </s>
  </p>
  <p id="4214">
    <s id="4214:1">འདི་ལྟ་སྟེ། </s>
    <s id="4214:2">ཀུན་བསྲུང་བའི་ཕྱིར་ལངས་པ་ཉིད་ཀྱིས་འདུག་གི་ཉལ་བས་ནི་མ་ཡིན་ནོ། །</s>
  </p>
  <p id="4215">
    <s id="4215:1">ཤ་ར་དྭ་ཏིའི་བུ་དེའི་དུས་ན་བདུད་རྟག་ཏུ་གླགས་ཚོལ་བ་ལ་རྗེས་སུ་ལྟ་བ་ཞེས་བྱ་བ་ཞིག་བྱུང་ངོ་། །</s>
  </p>
  <p id="4216">
    <s id="4216:1">དེ་ནས་བདུད་རྟག་ཏུ་གླགས་ཚོལ་བ་ལ་རྗེས་སུ་ལྟ་བས་ཁྱིམ་བདག་བརྟན་པའི་སྡེ་ལ་གླགས་བཙལ་བར་བལྟས་སོ། །</s>
  </p>
  <p id="4217">
    <s id="4217:1">དེ་ནས་བདུད་རྟག་ཏུ་གླགས་ཚོལ་བ་རྗེས་སུ་ལྟ་བས་དགེ་སློང་འོད་གྲགས་པ་ཇི་འདྲ་བ་དེ་འདྲ་བ་ཁོ་ནའི་དགེ་སློང་བུད་<ref folio="F.137.a"/>མེད་དང་ལྷན་ཅིག་ཏུ་ཕྲད་པར་བྱེད་པ་ཞིག་མངོན་པར་སྤྲུལ་ཏོ། །</s>
  </p>
  <p id="4218">
    <s id="4218:1">དེ་ནས་བདུད་རྟག་ཏུ་གླགས་ཚོལ་བ་ལ་རྗེས་སུ་ལྟ་བས་སྤྲུལ་པ་དེ་ལྟ་བུ་མངོན་པར་སྤྲུལ་ནས་ཁྱིམ་བདག་བརྟན་པའི་སྡེ་དེ་ལ་འདི་སྐད་ཅེས་སྨྲས་སོ། །</s>
  </p>
  <p id="4219">
    <s id="4219:1">ཁྱིམ་བདག་ཁྱེད་ཀྱི་སྟོན་པ་ནང་གི་མཁས་པ་གྲགས་པ་ཤེས་རབ་དང་ལྡན་པ། ཐོས་པ་དང་ལྡན་པ། ཐོས་པ་རྒྱ་མཚོ་གང་ཡིན་པ་དེའི་ལོག་པར་རྟོག་པ་དང་། དེའི་སྤྱོད་ཡུལ་མ་ཡིན་པ་ལ་ལྟོས། </s>
  </p>
  <p id="4220">
    <s id="4220:1">ཇི་ལྟར་ན་གཞན་ལ་ཡོ་བྱད་བསྙུངས་པའི་གཏམ་ཡང་བྱེད་ལ། བདག་ཉིད་ཀྱིས་ཚུལ་ཁྲིམས་འཆལ་པ་ཉིད་ཀྱང་ཡོངས་སུ་འཛིན། </s>
  </p>
  <p id="4221">
    <s id="4221:1">ཁྱིམ་བདག་བདག་ཉིད་ཀྱིས་ཚངས་པར་སྤྱོད་པའོ་ཞེས་ཀྱང་ཁས་འཆེ་ལ། མི་ཚངས་པར་སྤྱོད་པ་ཡང་ཡང་དག་པར་བླངས་ནས་གནས་པ་ལ་ལྟོས། </s>
  </p>
  <p id="4222">
    <s id="4222:1">ཁྱིམ་བདག་ཇི་ལྟར་ན་ཟབ་མོ་སྤྱོད་པ་ཡང་ཡིན་ཞིང་ཡོ་བྱད་བསྙུངས་པ་ལ་རབ་ཏུ་གནས་པ་ཡང་ཡིན་ལ། བྱ་བ་དེ་ལྟ་བུ་དང་། ཚུལ་དེ་ལྟ་བུ་བྱེད་པ་ཡིན་ཏེ། </s>
  </p>
  <p id="4223">
    <s id="4223:1">དེ་ནི་གནས་མེད་དོ་དེ་ནི་མི་རིགས་སོ། །</s>
  </p>
  <p id="4224">
    <s id="4224:1">ཁྱིམ་བདག་བསྟེན་ཅིང་བསྙེན་བཀུར་བྱས་པ་དེས་ཆོག་གིས། </s>
    <s id="4224:2">ཁྱོད་ཀྱིས་དགེ་སློང་དེ་ལྟ་བུ་དེ་ཐོང་ཤིག །</s>
    <s id="4224:3">ཁྱིམ་བདག་ཁྱོད་ནི་ཚུལ་ཁྲིམས་དང་ལྡན་པ་དང་། ཆོག་ཤེས་པ་དང་། རབ་ཏུ་དབེན་པ་དང་། དྲན་པ་དང་ལྡན་པ་དང་། ཤེས་རབ་དང་ལྡན་པ་ཡིན་ལ། འདི་</s>
    <s id="4224:4">ལྟ་བུ་དེ་ནི་ཚུལ་ཁྲིམས་འཆལ་པ་ཡིན་ན</s>
  </p>
  <p id="4225">
    <s id="4225:1">ཇི་ལྟར་ན་ཁྱོད་དེ་ལ་བསྙེན་བཀུར་བྱེད། </s>
  </p>
  <p id="4226">
    <s id="4226:1">དེ་ནས་ཁྱིམ་བདག་བརྟན་པའི་སྡེ་འདི་སྙམ་དུ་སེམས་ཏེ། </s>
  </p>
  <p id="4227">
    <s id="4227:1">ཇི་ལྟར་ཀུན་དུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་དེས་ཆོས་སྨྲ་བ་ཆོས་ཀྱི་མཛོད་འཛིན་པ་འོད་གྲགས་པ་ཞེས་བྱ་བ་བྱིན་གྱིས་བརླབས་ཏེ། </s>
  </p>
  <p id="4228">
    <s id="4228:1">ཆོས་ཀྱི་གཏེར་ཡང་འཛིན་པའི་གཏམ་དེ་ལྟ་བུ་ལྷ་དེས་བདག་ལ་བྱས་ཏེ། </s>
  </p>
  <p id="4229">
    <s id="4229:1">དེར་སོང་ལ་བསྙེན་བཀུར་བྱོས་ཤིག་ཅེས་དེ་སྐད་ཅེས་ཀྱང་སྨྲས་ཤིང་། </s>
    <s id="4229:2">བདག་གིས་ཀྱང་དེ་ལ་སྤོབས་པ་ཐོས་ནས་</s>
  </p>
  <p id="4230">
    <s id="4230:1">ཆོས་སྨྲ་བ་འོད་གྲགས་པ་ག་ལ་བ་དེར་སོང་སྟེ་</s>
  </p>
  <p id="4231">
    <s id="4231:1">ཕྱིན་ནས</s>
  </p>
  <p id="4232">
    <s id="4232:1">བདག་ལ་ཆོས་སྨྲ་བ་འོད་གྲགས་པས་བྱང་ཆུབ་སེམས་དཔའི་སྡེ་སྣོད་ཐེ་ཚོམ་ཐམས་ཅད་གཅོད་པར་བྱེད་པ། སེམས་ཅན་ཐམས་ཅད་ཡང་དག་པར་ཚིམ་པར་བྱེད་པ། ཡང་དག་པར་རབ་ཏུ་བསྟན་ཅིང་</s>
    <s id="4232:2">བདག་གིས་ཀྱང་ཆོས་འདོད་པས་ཆོས་ཀྱི་ཕྱིར་དབུལ་<ref folio="F.137.b"/>བ་ཕུལ་ཏེ</s>
  </p>
  <p id="4233">
    <s id="4233:1">བདག་ཉིད་ཀྱང་རིམ་གྲོ་དང་བསྙེན་བཀུར་བྱ་བའི་ཕྱིར་ཕུལ་བས་</s>
    <s id="4233:2">དེ་ནི་བདག་གི་ལེགས་པར་བྱས་པ་ཡིན་ན། </s>
  </p>
  <p id="4234">
    <s id="4234:1">གང་མི་འདིས་ཆོས་སྨྲ་བ་འོད་གྲགས་པའི་སྤྱོད་ཡུལ་མ་ཡིན་པའི་ཚིག་སྨྲས་པ་དེ་ནི་བདུད་ཀྱི་ལས་ཡིན་ནོ། །</s>
  </p>
  <p id="4235">
    <s id="4235:1">དེ་ཅིའི་ཕྱིར་ཞེ་ན། </s>
    <s id="4235:2">དེ་ནི་གནས་མེད་སྐབས་མེད་པའི་ཕྱིར་ཏེ། </s>
  </p>
  <p id="4236">
    <s id="4236:1">གང་དེ་བཞིན་གཤེགས་པས་བྱིན་གྱིས་བརླབས་པའི་སེམས་ཅན་རྣམས་ཀྱི་སྤྱོད་ཡུལ་དེ་དག་ཡིན་ནོ་ཞེས་བྱ་བ་དེ་ནི་གནས་མེད་དེ། </s>
  </p>
  <p id="4237">
    <s id="4237:1">གདོན་མི་ཟ་བར་འདི་ནི་བདུད་དམ། བདུད་ཀྱི་རིས་ཀྱི་ལྷའམ། བདུད་ཀྱིས་བྱིན་གྱིས་བརླབས་པའི་མི་ཞིག་ཡིན་ནོ། །</s>
  </p>
  <p id="4238">
    <s id="4238:1">དེ་ཅིའི་ཕྱིར་ཞེ་ན། </s>
    <s id="4238:2">ཇི་ལྟར་བདག་གིས་ཆོས་སྨྲ་བ་འོད་གྲགས་པ་ལས་ཆོས་བསྟན་པ་བཟུང་བའི་ཆོས་བསྟན་པ་དེ་ལ་ནི་མཚན་ཉིད་དེ་དག་མེད་པའི་ཕྱིར་ཏེ། </s>
  </p>
  <p id="4239">
    <s id="4239:1">བདག་གིས་ནི་བུད་མེད་དེ་ལ་རྣམ་པར་བལྟ་བར་བྱ། </s>
  </p>
  <p id="4240">
    <s id="4240:1">བུད་མེད་ཀྱི་ཆོས་ལ་རྣམ་པར་བལྟ་བར་བྱ། </s>
  </p>
  <p id="4241">
    <s id="4241:1">སྐྱེས་པ་ལ་ཡང་རྣམ་པར་བལྟ་བར་བྱ། </s>
  </p>
  <p id="4242">
    <s id="4242:1">སྐྱེས་པའི་ཆོས་ལ་ཡང་རྣམ་པར་བལྟ་བར་བྱ་སྟེ། </s>
  </p>
  <p id="4243">
    <s id="4243:1">གལ་ཏེ་ཆོས་སྨྲ་བ་འོད་གྲགས་པ་དེ་དེ་བཞིན་གཤེགས་པས་བྱིན་གྱིས་བརླབས་པ་ཡིན་ལ། བདག་སྤྲུལ་པ་ཡང་དག་པ་མ་ཡིན་པ་དེ་ཉིད་ཀྱི་དབང་གིས་སོང་ན་</s>
  </p>
  <p id="4244">
    <s id="4244:1">ནི་</s>
    <s id="4244:2">དེ་བཞིན་གཤེགས་པ་ལ་བདག་གིས་སྐུར་པ་བཏབ་པར་འགྱུར་ཞིང་། དེ་བཞིན་གཤེགས་པའི་ཆོས་ཉིད་ལ་ཡང་སྐུར་པ་བཏབ་པར་འགྱུར་ན</s>
  </p>
  <p id="4245">
    <s id="4245:1">བདག་གིས་ནི་བསམ་པ་བཟང་པོའི་སྨོན་ལམ་གྱི་དབང་དང་། དེ་བཞིན་གཤེགས་པ་དེའི་བདེན་པའི་བྱིན་གྱི་རླབས་ཀྱིས་བདེན་པའི་བྱིན་གྱིས་བརླབས་བྱའོ་སྙམ་མོ། </s>
  </p>
  <p id="4246">
    <s id="4246:1">དེ་ནས་ཁྱིམ་བདག་བརྟན་པའི་སྡེས་དེའི་ཚེ། བདེན་པ་དང་བདེན་པའི་ཚིག་གང་གིས་ཆོས་སྨྲ་བ་དེ་བཅོམ་ལྡན་འདས་དེས་ཆོས་བསྟན་པའི་ཕྱིར་བྱིན་གྱིས་བརླབས་པ་ཡིན་ན། </s>
  </p>
  <p id="4247">
    <s id="4247:1">བདག་ལ་ཆོས་ཡོངས་སུ་བཙལ་བའི་ཕྱིར་ལྷག་པའི་བསམ་པ་ཡོད་པའི་བདེན་པ་དང་བདེན་པའི་ཚིག་དེས་བུད་མེད་དེ་</s>
  </p>
  <p id="4248">
    <s id="4248:1">དང་སྐྱེས་པ་དེ་མི་སྣང་བར་གྱུར་ཅིག་ཅེས་བདེན་པའི་བྱིན་གྱིས་བརླབས་བྱས་ཏེ</s>
  </p>
  <p id="4249">
    <s id="4249:1">ཤ་ར་དྭ་ཏིའི་བུ་ཁྱིམ་བདག་དེའི་བདེན་པའི་བྱིན་གྱི་རླབས་ཀྱིས་བུད་མེད་དེ་དང་སྐྱེས་པ་དེ་ཡང་མི་སྣང་བར་གྱུར་ཏོ། །</s>
  </p>
  <p id="4250">
    <s id="4250:1">བདུད་ཀྱི་རིས་དེ་དག་མི་སྣང་བར་གྱུར་ནས། </s>
  </p>
  <p id="4251">
    <s id="4251:1">དེ་ནས་ཁྱིམ་བདག་བརྟན་པའི་སྡེ་བསམ་པ་འདི་ལ་ཞུགས་ཏེ། </s>
  </p>
  <p id="4252">
    <s id="4252:1">གང་ཆོས་སྨྲ་བ་འོད་གྲགས་པས་<ref folio="F.138.a"/>བདག་ལ་སེམས་ཅན་ཐམས་ཅད་ཀྱི་བསམ་པ་ཡང་དག་པར་ཚིམ་པར་བྱེད་པའི་ཆོས་ཀྱི་རྣམ་གྲངས་ཉན་དུ་མ་སྟེར་བ་དེ་ཡང་བདག་གི་བདུད་ཀྱི་ལས་ཡིན། </s>
  </p>
  <p id="4253">
    <s id="4253:1">དེ་ནི་བདུད་ཀྱི་བྱིན་གྱིས་བརླབས་པ་ཡིན་ཏེ། </s>
  </p>
  <p id="4254">
    <s id="4254:1">འདི་ལྟར་བདག་ཆོས་ཡོངས་སུ་ཚོལ་བ་ལ་མངོན་པར་བརྩོན་ཞིང་རྟག་པར་རྒྱུན་དུ་དེའི་རྗེས་སུ་འབྲངས་ན། </s>
  </p>
  <p id="4255">
    <s id="4255:1">དེས་ཀྱང་བདག་ལ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཉན་དུ་མ་བཅུག་སྟེ། </s>
  </p>
  <p id="4256">
    <s id="4256:1">ཀྱེ་མ་བདག་གིས་འདི་ལྟར་བདག་ལ་བདུད་ཀྱི་ལས་སུ་མི་འགྱུར་བ་དེ་ལྟར་བྱའོ་སྙམ་སྟེ། </s>
  </p>
  <p id="4257">
    <s id="4257:1">ཤ་ར་དྭ་ཏིའི་བུ་ཁྱིམ་བདག་བརྟན་པའི་སྡེ་ཆོས་སྨྲ་བ་འོད་གྲགས་པའི་རྗེས་སུ་འབྲང་བ་ཁོ་ནར་བྱེད་ཀྱི་ཕྱིར་མ་ལོག་གོ། །</s>
  </p>
  <p id="4258">
    <s id="4258:1">ཤ་ར་དྭ་ཏིའི་བུ་ཁྱིམ་བདག་བརྟན་པའི་སྡེའི་ལྷག་པའི་བསམ་པ་ཕུན་སུམ་ཚོགས་པ་ལ་ལྟོས། </s>
  </p>
  <p id="4259">
    <s id="4259:1">ལོ་བྱེ་བ་ཕྲག་དྲུག་ཅུར་དེས་ཆོས་སྨྲ་བ་དེའི་རྗེས་སུ་འབྲང་ཞིང་དགའ་བ་དང་། </s>
    <s id="4259:2">དད་པས་ཀྱང་ཡིད་ཡོངས་སུ་མི་སྐྱོ་བར་ལོ་བྱེ་བ་ཕྲག་དྲུག་ཅུར་རྗེས་སུ་འབྲང་དུ་ཟིན་ཀྱང་</s>
    <s id="4259:3">ཆོས་ཀྱི་རྣམ་གྲངས་དེ་</s>
  </p>
  <p id="4260">
    <s id="4260:1">ལན་གཅིག་མ་གཏོགས་པར་ནམ་ཡང་མ་ཐོས་སོ། །</s>
  </p>
  <p id="4261">
    <s id="4261:1">བདུད་རྟག་ཏུ་གླགས་ཚོལ་བ་ལ་རྗེས་སུ་ལྟ་བས་ཀུན་ཏུ་རྨོངས་པའི་གནས་དེ་ལྟ་བུ་ཀུན་ཏུ་བསྟན་པ་ན་ཡང་</s>
    <s id="4261:2">དེའི་སེམས་གཞན་དུ་མ་གྱུར་ཏེ། </s>
  </p>
  <p id="4262">
    <s id="4262:1">ཆོས་སྨྲ་བ་དེ་ལ་དད་པ་འཐོབ་པ་ཉིད་དུ་ཡང་གྱུར་ཏོ། །</s>
  </p>
  <p id="4263">
    <s id="4263:1">ཁྱིམ་བདག་བརྟན་པའི་སྡེ་དེ་ལོ་བྱེ་བ་ཕྲག་དྲུག་ཅུ་པོ་དེ་འདས་ནས་འཇིག་རྟེན་གྱི་ཁམས་དཀོན་མཆོག་འབྱུང་གནས་སུ་སངས་རྒྱས་ཀྱི་ཞིང་སྟོང་གི་རྗེས་སུ་འཐུན་པར་སྐྱེས་ཏེ། </s>
  </p>
  <p id="4264">
    <s id="4264:1">འཇིག་རྟེན་གྱི་ཁམས་དེར་ཡང་དེ་བཞིན་གཤེགས་པ་དཔུང་མགོ་ཆེན་པོ་ཞེས་བྱ་བ་བྱུང་ངོ་། །</s>
  </p>
  <p id="4265">
    <s id="4265:1">ཤ་ར་དྭ་ཏིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔུང་མགོ་ཆེན་པོ་དེའི་འདུས་པ་གཅིག་སྟེ། </s>
  </p>
  <p id="4266">
    <s id="4266:1">དགྲ་བཅོམ་པ་བྱེ་བ་ཕྲག་དྲུག་ཅུ་བྱུང་ངོ་། །</s>
  </p>
  <p id="4267">
    <s id="4267:1">དེའི་དུས་ན་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་སྡེ་ནི་རྒྱལ་པོའི་ཁྱིམ་དུ་སྐྱེས་ཏེ། </s>
  </p>
  <p id="4268">
    <s id="4268:1">དེ་སྐྱེས་ནས་དེ་མ་ཐག་ཏུ་ལྷས་ཚིག་ཏུ་སྨྲས་པ། </s>
    <s id="4268:2">གཞོན་ནུ་ཁྱོད་ཀྱི་འབྲས་བུ་དེ་ནི་ཆོས་ཡོངས་སུ་བཙལ་བའི་ཡིན་ནོ། །</s>
  </p>
  <p id="4269">
    <s id="4269:1">དེ་ནས་ཁྱེའུ་དེས་ལྷ་དེ་ལས་ཚིག་དེ་ཐོས་ནས་སེམས་འདི་ལྟ་བུ་སྐྱེས་ཏེ། </s>
  </p>
  <p id="4270">
    <s id="4270:1">དེའི་ཕྱིར་བདག་གིས་ནི་བདག་ཉིད་<ref folio="F.138.b"/>ཁོ་ནས་ཆོས་རྣམས་བཙལ་བར་བྱ་བ་དེ་ལྟར་བྱའོ་སྙམ་ནས། </s>
  </p>
  <p id="4271">
    <s id="4271:1">དེ་སྐྱེས་ནས་ལོ་བདུན་ལོན་པ་ཙམ་དང་། རབ་ཏུ་འབྱུང་བའི་ཕྱིར་མངོན་པར་བྱུང་ངོ་། །</s>
  </p>
  <p id="4272">
    <s id="4272:1">བཅོམ་ལྡན་འདས་དེས་ཀྱང་དེ་ལ་ཆོས་བསྟན་ཏོ། །</s>
  </p>
  <p id="4273">
    <s id="4273:1">དེ་སྔོན་གྱི་སྨོན་ལམ་དང་། དེ་བཞིན་གཤེགས་པའི་བྱིན་གྱི་རླབས་ཀྱིས་དྲན་པ་ཡང་རྙེད་དོ། །</s>
  </p>
  <p id="4274">
    <s id="4274:1">དེ་བཞིན་གཤེགས་པ་དཔུང་མགོ་ཆེན་པོ་དེས་ཆོས་ཀྱི་རྣམ་གྲངས་ཇི་སྙེད་ཡང་དག་པར་རབ་ཏུ་བསྟན་པ་དེ་དག་ཐམས་ཅད་ཀྱང་ཀུན་བཟུང་ངོ་། །</s>
  </p>
  <p id="4275">
    <s id="4275:1">དེས་བཅོམ་ལྡན་འདས་དེ་བཞིན་གཤེགས་པ་དཔུང་མགོ་ཆེན་པོ་དེའི་བསྟན་པ་ལ་ཡང་ཚངས་པར་སྤྱོད་པ་སྤྱད་དོ། །</s>
  </p>
  <p id="4276">
    <s id="4276:1">སེམས་ཅན་གྲངས་མེད་དཔག་ཏུ་མེད་པ་དག་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་སྨིན་པར་བྱས་སོ། །</s>
  </p>
  <p id="4277">
    <s id="4277:1">དེ་ནས་ཤི་འཕོས་ནས་ཀྱང་དེ་མ་ཐག་ཏུ་དེ་བཞིན་གཤེགས་པ་གཉིས་པ་རི་རབ་ཀྱི་ཕུང་པོ་ཞེས་བྱ་བ་མཉེས་པར་བྱས་སོ། །</s>
  </p>
  <p id="4278">
    <s id="4278:1">དེ་དེ་བཞིན་གཤེགས་པ་དེའི་བསྟན་པ་ལ་ཡང་སྐྱེས་ནས་ལོ་བདུན་ཙམ་ལོན་པ་དང་རབ་ཏུ་བྱུང་ངོ་། །</s>
  </p>
  <p id="4279">
    <s id="4279:1">དེ་དེ་ལྟར་རབ་ཏུ་བྱུང་ནས་</s>
  </p>
  <p id="4280">
    <s id="4280:1">དྲན་པ་རྙེད་པ་དང་། སྔོན་གྱི་སྨོན་ལམ་དང་། དེ་བཞིན་གཤེགས་པའི་བྱིན་གྱི་རླབས་ཀྱིས་བཅོམ་ལྡན་འདས་དེས་མདོ་སྡེ་ཇི་སྙེད་ཡང་དག་པར་རབ་ཏུ་བསྟན་པ་དེ་དག་ཐམས་ཅད་དྲན་པས་ཀུན་དུ་བཟུང་ངོ་། །</s>
  </p>
  <p id="4281">
    <s id="4281:1">ཤ་ར་དྭ་ཏིའི་བུ། རྣམ་གྲངས་དེས་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་སྡེས་སངས་རྒྱས་བྱེ་བ་ཁྲག་ཁྲིག་འབུམ་ཕྲག་དྲུག་ཅུ་རྩ་བརྒྱད་མཉེས་པར་བྱས་སོ། །</s>
  </p>
  <p id="4282">
    <s id="4282:1">སངས་རྒྱས་བྱེ་བ་ཁྲག་ཁྲིག་འབུམ་ཕྲག་དྲུག་ཅུ་རྩ་བརྒྱད་པོ་དེ་དག་ཐམས་ཅད་ལས་ཀྱང་ཆོས་བསྟན་པ་ཀུན་བཟུང་ངོ་། །</s>
  </p>
  <p id="4283">
    <s id="4283:1">ཤ་ར་དྭ་ཏིའི་བུ་དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་སྡེ་ཡེ་ཤེས་རྒྱ་མཚོ་ལྟ་བུ་དང་ལྡན་པར་གྱུར་ཏོ། །</s>
  </p>
  <p id="4284">
    <s id="4284:1">མི་གཡོས་པ་ཉིད་ཀྱི་ཕྱིར་ཡེ་ཤེས་མི་འཁྲུགས་པ་ནམ་མཁའ་དང་མཉམ་པ་ལྟ་བུ་དང་ལྡན་པར་གྱུར་ཏོ། །</s>
  </p>
  <p id="4285">
    <s id="4285:1">གཏིང་དཔག་དཀའ་བ་ཉིད་ཀྱི་ཕྱིར་ཡེ་ཤེས་ཟབ་པ་ལྟ་བུ་དང་ལྡན་པར་གྱུར་ཏོ། །</s>
  </p>
  <p id="4286">
    <s id="4286:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་ཁྱིམ་བདག་བརྟན་པའི་སྡེ་ཞེས་བྱ་བ་བྱུང་བ་དེ་གཞན་ཞིག་ཡིན་པ་སྙམ་དུ་སེམས་ན་ཁྱོད་ཀྱིས་དེ་ལྟར་བལྟ་བར་མི་བྱ་སྟེ</s>
  </p>
  <p id="4287">
    <s id="4287:1">གང་གིས་ལོ་བྱེ་བ་ཕྲག་དྲུག་ཅུར་ཆོས་སྨྲ་བ་དེ་ལ་རྗེས་སུ་འབྲངས་<ref folio="F.139.a"/>ཀྱང་། སེམས་གཞན་དུ་གྱུར་པར་མ་བྱས་པའི་ཁྱིམ་བདག་ཚོང་དཔོན་དེ་ནི་མར་མེ་མཛད་ཡིན་ནོ། །</s>
  </p>
  <p id="4288">
    <s id="4288:1">ཤ་ར་དྭ་ཏིའི་བུ་ཁྱོད་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཆོས་ཡོངས་སུ་བཙལ་བ་ལྷག་པའི་བསམ་པ་ཇི་ཙམ་དུ་དོན་ཆེ་བ་ལ་ལྟོས། </s>
  </p>
  <p id="4289">
    <s id="4289:1">ཤ་ར་དྭ་ཏིའི་བུ་དེ་ལྟ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་ལྷག་པའི་བསམ་པ་དང་ལྡན་པ་ནི་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱའོ། །</s>
  </p>
  <p id="4290">
    <s id="4290:1">ཤ་ར་དྭ་ཏིའི་བུ་ཆོས་སྨྲ་བ་དེ་ནི་ད་དུང་དུ་སངས་རྒྱས་བཅོམ་ལྡན་འདས་རྣམས་ཀྱི་དམ་པའི་ཆོས་ཡོངས་སུ་ཚོལ་བར་བྱེད་དོ། །</s>
  </p>
  <p id="4291">
    <s id="4291:1">ཤ་ར་དྭ་ཏིའི་བུ་ཆོས་སྨྲ་བ་འོད་གྲགས་པ་དེ་ནི་འཁོར་འདི་ཉིད་ན་གནས་ཤིང་འདུག་གོ། །</s>
  </p>
  <p id="4292">
    <s id="4292:1">བྱང་ཆུབ་སེམས་དཔའི་སྤྱོད་པ་དང་། ལྷག་པའི་བསམ་པ་དང་། དམ་པའི་ཆོས་ཡོངས་སུ་ཚོལ་བ་ལ་མངོན་པར་བརྩོན་པའི་ལེའུ་སྟེ་དྲུག་པའོ།། །། </s>
  </p>
  <p id="4293">
    <s id="4293:1">དེ་ནས་བཅོམ་ལྡན་འདས་ཀྱིས་ཡང་ཚེ་དང་ལྡན་པ་ཤ་ར་དྭ་ཏིའི་བུ་ལ་བཀའ་སྩལ་པ། </s>
    <s id="4293:2">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ཀྱིས་བྱ་བ་གསུམ་གྱིས་བྱ་བ་དང་མི་བྱ་བ་ཐམས་ཅད་ཡང་དག་པར་རྗེས་སུ་མཐོང་སྟེ</s>
  </p>
  <p id="4294">
    <s id="4294:1">གསུམ་གང་ཞེ་ན། </s>
    <s id="4294:2">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="4295">
    <s id="4295:1">བྱ་བ་མ་ཡིན་པ་ཉིད་ཀྱི་ཕྱིར་དམ་པའི་ཆོས་ཡོངས་སུ་བཙལ་བར་བྱ་བ་འདི་ནི་བྱ་བ་དང་པོའོ། །</s>
  </p>
  <p id="4296">
    <s id="4296:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་ནི་སངས་རྒྱས་ཀྱི་ཆོས་རྣམས་ཚད་བྱས་པ་མ་ཡིན་པར་ཡོངས་སུ་ཚོལ་བ་ཡིན་ཏེ། </s>
  </p>
  <p id="4297">
    <s id="4297:1">སངས་རྒྱས་ཀྱི་ཆོས་ཟབ་མོ་དག་ཐོས་ན་ཡང་</s>
    <s id="4297:2">མི་སྐྲག་ཅིང་གཏིང་དཔོགས་པར་བྱེད་ལ་ལྷག་པར་མོས་ཤིང་སྤོང་བར་མི་བྱེད་དེ། </s>
  </p>
  <p id="4298">
    <s id="4298:1">ཤ་ར་དྭ་ཏིའི་བུ་དེ་ཇི་ལྟ་ཇི་ལྟར་ཆོས་ཟབ་མོ་དག་ཐོས་པ་དེ་ལྟ་དེ་ལྟར་རྒྱས་པར་ལྷག་པའི་བསམ་པ་ཕུན་སུམ་ཚོགས་པ་ལས་མི་ལྡོག་པ་འདི་ནི་བྱ་བ་གཉིས་པ་སྟེ། </s>
  </p>
  <p id="4299">
    <s id="4299:1">བྱང་ཆུབ་སེམས་དཔའ་རྣམས་ཀྱི་ལྷག་པའི་བསམ་པ་ཕུན་སུམ་ཚོགས་པ་ཡིན་པར་བལྟ་བར་བྱའོ། །</s>
  </p>
  <p id="4300">
    <s id="4300:1">ཤ་ར་དྭ་ཏིའི་བུ་གཞན་ཡང་གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོའི་ཐད་དུ་མི་ལ་ལ་ཞིག་འོངས་ནས། </s>
  </p>
  <p id="4301">
    <s id="4301:1">བྱང་ཆུབ་སེམས་དཔའ་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེས་ནི་བདོག་པ་ཐམས་ཅད་ཡོངས་སུ་བཏང་བར་བྱ་དགོས་ཏེ། </s>
  </p>
  <p id="4302">
    <s id="4302:1"><ref folio="F.139.b"/>གང་བྱང་ཆུབ་སེམས་དཔས་མི་སྦྱིན་པར་བྱ་བའི་དངོས་པོ་དེ་ནི་མེད་པ་ཡིན་ནོ། །</s>
  </p>
  <p id="4303">
    <s id="4303:1">ཞེས་དེ་སྐད་ཅེས་སྨྲས་ལ། གལ་ཏེ་བྱང་ཆུབ་སེམས་དཔས་དེ་སྐད་ཅེས་ཐོས་ནས་ཞུམ་པར་མི་བྱེད། </s>
  </p>
  <p id="4304">
    <s id="4304:1">སྒྱིད་ལུག་པར་མི་བྱེད་ལ་མི་ལྡོག་པ་འདི་ནི་བྱ་བ་གསུམ་པ་སྟེ། </s>
  </p>
  <p id="4305">
    <s id="4305:1">འདི་ཡང་བྱང་ཆུབ་སེམས་དཔའི་ལྷག་པའི་བསམ་པ་ཕུན་སུམ་ཚོགས་པ་ཡིན་པར་བལྟ་བར་བྱའོ། །</s>
  </p>
  <p id="4306">
    <s id="4306:1">ཤ་ར་དྭ་ཏིའི་བུ་གཞན་ཡང་གལ་ཏེ་བྱང་ཆུབ་སེམས་དཔའི་ཐད་དུ་མི་ལ་ལ་ཞིག་འོངས་ནས། </s>
  </p>
  <p id="4307">
    <s id="4307:1">གང་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེས་ནི་སེམས་ཅན་ཐམས་ཅད་ལ་བདེ་བའི་ཡོ་བྱད་ཐམས་ཅད་ཉེ་བར་བསྒྲུབ་པར་བྱ་སྟེ། </s>
  </p>
  <p id="4308">
    <s id="4308:1">དེ་ལྟ་བས་ན་བདག་ནི་འདི་ལྟར་སྡུག་བསྔལ་ཞིང་བདག་ནི་མཆོག་ཏུ་སྡུག་བསྔལ་བ་ཡིན་པས་བདག་ཁོ་ན་ལ་ཁྱོད་ཀྱིས་བདེ་བའི་ཡོ་བྱད་ཉེ་བར་སྒྲུབས་ཤིག །</s>
    <s id="4308:2">ཕྱིས་ནི་སེམས་ཅན་གཞན་དག་ལ་བདེ་བའི་ཡོ་བྱད་ཉེ་བར་སྒྲུབས་ཤིག་ཅེས་དེ་སྐད་ཅེས་སྨྲས་ལ། </s>
    <s id="4308:3">གལ་ཏེ་བྱང་ཆུབ་སེམས་དཔས་དེ་སྐད་ཅེས་ཐོས་ནས་</s>
  </p>
  <p id="4309">
    <s id="4309:1">ཞུམ་པར་མི་བྱེད་ཅིང་། བདེ་བ་དེ་ཉེ་བར་སྒྲུབ་པར་ནུས་པ་ཡིན་ལ། </s>
    <s id="4309:2">དེ་ཡང་ཉེ་བར་མི་སྒྲུབ་པར་བདག་ནི་སེམས་ཅན་འདི་ལ་བདེ་བའི་ཡོ་བྱད་ཉེ་བར་སྒྲུབ་པར་ནུས་པ་ཡང་མ་ཡིན་ན</s>
  </p>
  <p id="4310">
    <s id="4310:1">སེམས་ཅན་ཐམས་ཅད་ལ་ལྟ་ཅི་སྨོས་ཞེས་ཞུམ་པའི་སེམས་སྐྱེད་པར་བྱེད་ཅིང་། ཀུན་ཏུ་ཞུམ་པའི་སེམས་སྐྱེད་པར་བྱེད་ན། </s>
  </p>
  <p id="4311">
    <s id="4311:1">གལ་ཏེ་དེ་ལྟ་ན་ཀུན་ཏུ་ཞུམ་པར་བྱེད་པ་དེ་ནི་ལྷག་པའི་བསམ་པ་མ་ཡིན་པར་བལྟ་བར་བྱའོ། །</s>
  </p>
  <p id="4312">
    <s id="4312:1">ཤ་ར་དྭ་ཏིའི་བུ་གལ་ཏེ་སེམས་ཅན་དེ་ལ་བདེ་བའི་ཡོ་བྱད་ཉེ་བར་སྒྲུབ་པ་ན། </s>
  </p>
  <p id="4313">
    <s id="4313:1" flag="alternateSource">དེ་ཡང་བྱང་ཆུབ་སེམས་དཔའ་དེ་ལ་གཤེ་བར་བྱེད་ཅིང་བརྒྱད་བཀག་བྱེད་ལ། ཚིག་རྩུབ་པོ་ཚོགས་པར་དབྱུང་བར་འོས་པ་མ་ཡིན་པ་སྡིག་པ་ཅན་གྱིས་ཀུན་ཏུ་སྦྱོང་བར་བྱེད་ན། </s>
  </p>
  <p id="4314">
    <s id="4314:1">བྱང་ཆུབ་སེམས་དཔས་ནི་དེ་ལ་ཁྲོ་བ་བསྐྱེད་པར་མི་བྱ། </s>
  </p>
  <p id="4315">
    <s id="4315:1">གནོད་སེམས་བསྐྱེད་པར་མི་བྱ། </s>
  </p>
  <p id="4316">
    <s id="4316:1">དེ་ལ་བྱམས་པའི་སེམས་ཉིད་དང་། སྙིང་རྗེ་ཉིད་བསྐྱེད་པར་བྱ། </s>
  </p>
  <p id="4317">
    <s id="4317:1">དེ་ལ་བདེ་བ་ཉིད་ཉེ་བར་བསྒྲུབ་པར་བྱ་ཞིང་སྡུག་བསྔལ་ནི་མ་ཡིན་ཏེ། </s>
  </p>
  <p id="4318">
    <s id="4318:1">ཤ་ར་དྭ་ཏིའི་བུ་དེ་ལྟར་ན་བྱང་ཆུབ་སེམས་དཔའི་ལྷག་པའི་བསམ་པ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་རིག་པར་བྱའོ། །</s>
  </p>
  <p id="4319">
    <s id="4319:1">བྱང་ཆུབ་སེམས་དཔའ་དེས་ནི་དུལ་བ་<ref folio="F.140.a"/>དང་ཞི་བའི་སེམས་བསྐྱེད་པ་དང་བདེ་བའི་ཡོ་བྱད་ཀྱི་སེམས་བསྐྱེད་པ་དེ་དག་གིས་འཁོར་བ་དཔག་ཏུ་མེད་པ་དུམ་བུར་ཆད་པར་ཡང་དག་པར་རྗེས་སུ་མཐོང་ངོ་། །</s>
  </p>
  <p id="4320">
    <s id="4320:1">སེམས་ཅན་དཔག་ཏུ་མེད་པ་ལ་བདེ་བའི་ཡོ་བྱད་ཉེ་བར་བསྒྲུབས་པར་ཡང་ཡང་དག་པར་རྗེས་སུ་མཐོང་ངོ་། །</s>
  </p>
  <p id="4321">
    <s id="4321:1">བདག་ཉིད་ཀྱི་སངས་རྒྱས་ཀྱི་ཆོས་ཡོངས་སུ་སྨིན་པར་ཡང་ཡང་དག་པར་རྗེས་སུ་མཐོང་ངོ་། །</s>
  </p>
  <p id="4322">
    <s id="4322:1">སེམས་བསྐྱེད་པ་རེ་རེ་ལ་ཡང་སངས་རྒྱས་ཀྱི་ཆོས་དཔག་ཏུ་མེད་པ་སྒྲུབ་པ་ཉིད་དུ་ཡང་དག་པར་རྗེས་སུ་མཐོང་སྟེ། </s>
  </p>
  <p id="4323">
    <s id="4323:1">དེ་ལྟར་ན་བྱང་ཆུབ་སེམས་དཔའ་ནི་ལྷག་པའི་བསམ་པ་དང་ལྡན་ཞིང་ཐབས་ལ་མཁས་པར་རིག་པར་བྱའོ། །</s>
  </p>
  <p id="4324">
    <s id="4324:1">གང་སེམས་མ་སྨས་ཤིང་སེམས་མ་ཉམས་པས་སེམས་ཅན་དེ་ལ་བདེ་བའི་ཡོ་བྱད་ཉེ་བར་བསྒྲུབས་ལ། སེམས་ཅན་དེ་ཡང་གཤེ་བར་བྱེད་ཅིང་བརྒྱད་བཀག་བྱེད་ལ་ཚིག་ཚོགས་པར་དབྱུང་བར་འོས་པ་མ་ཡིན་པ་སྡིག་པ་ཅན་གྱིས་ཀུན་ཏུ་སྤྱོད་པར་བྱེད་ན་</s>
  </p>
  <p id="4325">
    <s id="4325:1">བྱང་ཆུབ་སེམས་དཔའ་ནི་དེ་ལ་བཟོད་པར་བྱེད་ཅིང་། དེ་ལ་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ནི་འདི་སྙམ་དུ་སེམས་ཏེ། </s>
  </p>
  <p id="4326">
    <s id="4326:1">སེམས་ཅན་འདི་དག་ལ་ནི་བདག་ལ་སངས་རྒྱས་ཀྱི་ཆོས་རྣམས་རབ་ཏུ་སྟོན་པར་བྱེད་དེ། </s>
  </p>
  <p id="4327">
    <s id="4327:1">བདག་གིས་དེ་ལ་གནོད་སེམས་གང་ཅི་ཡང་རུང་བ་བསྐྱེད་པར་གྱུར་ན། </s>
  </p>
  <p id="4328">
    <s id="4328:1">དེ་ཙམ་དུ་བདག་བྱང་ཆུབ་ལས་ཉམས་པར་འགྱུར་རོ་སྙམ་པ་འདི་ནི་བྱང་ཆུབ་སེམས་དཔའི་ལྷག་པའི་བསམ་པ་བླ་ན་</s>
  </p>
  <p id="4329">
    <s id="4329:1">མེད་པ་ཡང་དག་པར་རྫོགས་པའི་བྱང་ཆུབ་ཀྱི་ཐབས་ལ་མཁས་པ་ཡིན་པར་བལྟ་བར་བྱའོ། །</s>
  </p>
  <p id="4330">
    <s id="4330:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའི་ཐད་དུ་མི་ལ་ལ་ཞིག་འོངས་ནས། </s>
  </p>
  <p id="4331">
    <s id="4331:1">བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་རྙེད་པར་དཀའ་སྟེ། </s>
  </p>
  <p id="4332">
    <s id="4332:1">ཁྱོད་ཀྱིས་བླ་ན་</s>
  </p>
  <p id="4333">
    <s id="4333:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པར་མི་ནུས་ཤིང་། </s>
    <s id="4333:2">ཁྱོད་ཀྱིས་སངས་རྒྱས་ཀྱི་ཆོས་རྣམས་ཡང་དག་པར་སྒྲུབ་པར་མི་ནུས་སོ་ཞེས་དེ་སྐད་ཅེས་སྨྲས་ལ། </s>
    <s id="4333:3" flag="alternateSource">གལ་ཏེ་ཐོས་ནས་</s>
  </p>
  <p id="4334">
    <s id="4334:1">ཡིད་གཏོད་པར་བྱེད་ན་</s>
  </p>
  <p id="4335">
    <s id="4335:1">ལྷག་པའི་བསམ་པ་མ་ཡིན་པར་བལྟ་བར་བྱའོ། །</s>
  </p>
  <p id="4336">
    <s id="4336:1">གལ་ཏེ་དེ་ལ་སངས་རྒྱས་ཀྱི་ཆོས་རྙེད་པར་དཀའ་བ་ཉིད་ལ་རྙེད་སླ་བ་ཉིད་སྐྱེས་ན་དེ་ལྟ་ན་ལྷག་པའི་བསམ་པ་མ་ཡིན་པར་བལྟ་བར་བྱའོ། །</s>
  </p>
  <p id="4337">
    <s id="4337:1">ཤ་ར་དྭ་ཏིའི་བུ་གཞན་ཡང་གལ་ཏེ་<ref folio="F.140.b"/>བྱང་ཆུབ་སེམས་དཔའི་ཐད་དུ་མི་ལ་ལ་ཞིག་འོངས་ནས་</s>
  </p>
  <p id="4338">
    <s id="4338:1">རིགས་ཀྱི་བུ་གང་བླ་ན་</s>
  </p>
  <p id="4339">
    <s id="4339:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེ་ནི་རང་གི་ལུས་དང་རང་གི་སྲོག་ལ་ཡང་དབང་མེད་པ་ཡིན་ན</s>
  </p>
  <p id="4340">
    <s id="4340:1">ལོངས་སྤྱོད་རྣམས་ལ་དབང་ཡོད་པར་འགྱུར་བ་ལྟ་ཅི་སྨོས་ཏེ། </s>
  </p>
  <p id="4341">
    <s id="4341:1">ཀྱེ་མ་རིགས་ཀྱི་བུ་ཁྱོད་ལུས་དང་སྲོག་ལ་ཡང་དབང་མེད་པར་གྱུར་ན་</s>
  </p>
  <p id="4342">
    <s id="4342:1">མི་རུང་གིས་སེམས་དེ་ཐོང་ཤིག །ཅེས་དེ་སྐད་ཅེས་སྨྲས་ལ། </s>
    <s id="4342:2">དེ་ལ་ཡང་གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་འདི་སྙམ་དུ་སེམས་ཏེ། </s>
  </p>
  <p id="4343">
    <s id="4343:1">སེམས་ཅན་ཐམས་ཅད་ནི་ལུས་དང་སྲོག་ལ་དབང་མེད་དེ་ལུས་དང་སྲོག་ལ་དབང་མེད་པར་གྱུར་པས་ཀུན་ཏུ་སྲུང་བའི་ཕྱིར་མངོན་པར་བརྩོན་ནོ། །</s>
  </p>
  <p id="4344">
    <s id="4344:1">ཀུན་ཏུ་སྲུང་བའི་ཕྱིར་མངོན་པར་བརྩོན་པ། དེ་དག་ཉིད་ཀྱི་ལུས་འཇིག་པར་འགྱུར་བ་ཉིད་ཡིན་ཞིང་ལུས་འགག་པར་འགྱུར་བ་ཉིད་ཡིན་ལ། </s>
    <s id="4344:2">སྲོག་ཀྱང་འགག་པར་འགྱུར་བ་ཉིད་ཡིན་ན</s>
  </p>
  <p id="4345">
    <s id="4345:1">བདག་གི་ལྟ་ཅི་སྨོས་སྙམ་ན། </s>
  </p>
  <p id="4346">
    <s id="4346:1">ལྷག་པའི་བསམ་པ་དང་ལྡན་པ་མ་ཡིན་པར་རིག་པར་བྱ་ཞིང་ཐབས་ལ་མཁས་པ་མ་ཡིན་པར་རིག་པར་བྱའོ། །</s>
  </p>
  <p id="4347">
    <s id="4347:1">ཤ་ར་དྭ་ཏིའི་བུ་གལ་ཏེ་དེ་འདི་སྙམ་དུ་སེམས་ཏེ། </s>
  </p>
  <p id="4348">
    <s id="4348:1">སེམས་ཅན་ཐམས་ཅད་ནི་ལུས་དང་སྲོག་ལ་ཀུན་ཏུ་སྲུང་བའི་ཕྱིར་མངོན་པར་བརྩོན་པ་དག་སྟེ། </s>
  </p>
  <p id="4349">
    <s id="4349:1">དེ་དག་ནི་ལུས་དང་སྲོག་ལ་དབང་མེད་པ་ཡིན་ནོ། །</s>
  </p>
  <p id="4350">
    <s id="4350:1">དབང་མེད་པར་གྱུར་པ་དེ་དག་གི་ལུས་རབ་ཏུ་འཇིག་པར་འགྱུར་བ་ཉིད་ཡིན་ཞིང་ལུས་འགག་པར་འགྱུར་བ་ཉིད་ཡིན་ལ། </s>
    <s id="4350:2">སྐྱེ་བ་དང་། རྒ་བ་དང་། ན་བ་དང་། འཆི་བ་ལ་སོགས་པའི་གནོད་པ་དག་གིས་མངོན་པར་གསོད་པ་ཉིད་ཡིན་ཏེ</s>
  </p>
  <p id="4351">
    <s id="4351:1">དེ་དག་ནི་ལུས་ཀུན་ཏུ་སྲུང་བའི་ཕྱིར་མངོན་པར་བརྩོན་པ་དག་ཡིན་པས་ལས་རྣམ་པ་སྣ་ཚོགས་དག་མངོན་པར་འདུ་བྱེད་དེ། </s>
  </p>
  <p id="4352">
    <s id="4352:1">དེ་དག་གིས་ལུས་ཀུན་ཏུ་བསྲུངས་པ་ཉིད་ཡིན་ཞིང་། སྲོག་ཀུན་ཏུ་བསྲུངས་པ་ཉིད་ཡིན་ཡང་། </s>
    <s id="4352:2">ལུས་གཞན་ཉིད་དུ་འགྲོ་བར་འགྱུར་ཞིང་། སྲོག་གཞན་ཉིད་དུ་འགྲོ་བར་འགྱུར་རོ་སྙམ་ནས</s>
  </p>
  <p id="4353">
    <s id="4353:1">གལ་ཏེ་བདག་ལུས་དང་སྲོག་ལ་ལྟ་བ་དང་བཅས་པར་གྱུར་ཅིང་། ཀུན་ཏུ་སྲུང་བར་གྱུར་ན། </s>
  </p>
  <p id="4354">
    <s id="4354:1">དེ་ལྟ་ན་བདག་ནི་ལུས་དང་སྲོག་ལ་ལྟ་བ་དང་བཅས་པ་ཡིན་པས། སྡིག་པ་ཅན་གྱི་ལས་རྣམས་བྱས་ནས་</s>
  </p>
  <p id="4355">
    <s id="4355:1">འགྲོ་བ་ལྔ་དང་ལྡན་པའི་འཁོར་བར་སྡུག་བསྔལ་ཉམས་སུ་མྱོང་བར་འགྱུར་<ref folio="F.141.a"/>བས་ཀྱེ་མ་བདག་གིས་ནི་ལུས་དང་སྲོག་ལ་ལྟ་བ་མེད་པར་བྱ། </s>
  </p>
  <p id="4356">
    <s id="4356:1">མི་བསྲུང་བར་བྱ། </s>
  </p>
  <p id="4357">
    <s id="4357:1">བདག་གིས་ནི་ལུས་དང་སྲོག་ཡང་དོར་བ་ཉིད་དུ་བྱ། </s>
  </p>
  <p id="4358">
    <s id="4358:1">བདག་གིས་ནི་སངས་རྒྱས་ཀྱི་ཡེ་ཤེས་ལ་ཡང་ལྟ་བ་དང་བཅས་པར་བྱ་ཞིང་། ལུས་དང་སྲོག་ལ་ནི་མ་ཡིན་པར་བྱ། </s>
  </p>
  <p id="4359">
    <s id="4359:1">སེམས་ཅན་ཐམས་ཅད་ཀྱང་ཐར་པ་ལ་མངོན་པར་བརྩོན་པར་ལྟ་བ་དང་བཅས་པར་བྱ། </s>
  </p>
  <p id="4360">
    <s id="4360:1">ལུས་དང་སྲོག་ལ་ཡང་སྲེད་པ་དང་བྲལ་བར་བྱ། </s>
  </p>
  <p id="4361">
    <s id="4361:1">བདག་གིས་ནི་སངས་རྒྱས་བཅོམ་ལྡན་འདས་ཐམས་ཅད་ལ་སྲེད་པ་དང་ལྡན་པར་བྱ། </s>
  </p>
  <p id="4362">
    <s id="4362:1">བདག་གིས་ནི་སྐྱེ་བ་མེད་པ་ལ་མོས་པར་བྱ། </s>
  </p>
  <p id="4363">
    <s id="4363:1">བདག་གིས་ནི་ཆོས་བསྟན་པའི་ཕྱིར་སྐྱོ་བ་མེད་པར་བྱ། </s>
  </p>
  <p id="4364">
    <s id="4364:1">བདག་གིས་ནི་མ་བཅིངས་མ་གྲོལ་བའི་ཆོས་བསྟན་པར་བྱའོ་སྙམ་མོ། །</s>
  </p>
  <p id="4365">
    <s id="4365:1">དེ་ལ་ཡང་བྱང་ཆུབ་སེམས་དཔའ་འདི་ལྟར་སོ་སོར་རྟོག་པར་བྱེད་དེ། </s>
  </p>
  <p id="4366">
    <s id="4366:1">བདག་གིས་སེམས་ཅན་དེ་ལ་ཀྱེ་མི་གང་ལུས་དང་སྲོག་ལ་དབང་མེད་པ་ཉིད་འདི་ནི་རྩོལ་བ་མཆོག་ཡིན། </s>
  </p>
  <p id="4367">
    <s id="4367:1">འདི་ནི་གོ་ཆ་མཆོག་ཡིན་ནོ་ཞེས་དེ་སྐད་ཅེས་བརྗོད་པར་བྱའོ། །</s>
  </p>
  <p id="4368">
    <s id="4368:1">དེ་ཅིའི་ཕྱིར་ཞེ་ན། </s>
    <s id="4368:2">ཀྱེ་མི་ཆོས་ཐམས་ཅད་ནི་རང་བཞིན་མེད་པའི་ཕྱིར་ཏེ། </s>
  </p>
  <p id="4369">
    <s id="4369:1">ཀྱེ་མི་ཆོས་ཐམས་ཅད་ནི་རྟེན་པ་མེད་པའོ་ཞེས་</s>
    <s id="4369:2">གལ་ཏེ་དེ་སྐད་ཅེས་སྨྲས་ན། </s>
  </p>
  <p id="4370">
    <s id="4370:1">བྱང་ཆུབ་སེམས་དཔའ་ལྷག་པའི་བསམ་པ་དང་ལྡན་པ་ཡིན་པར་རིག་པར་བྱའོ། །</s>
  </p>
  <p id="4371">
    <s id="4371:1">ཤ་ར་དྭ་ཏིའི་བུ་གཞན་ཡང་གལ་ཏེ་བྱང་ཆུབ་སེམས་དཔའི་ཐད་དུ་མི་ལ་ལ་ཞིག་འོངས་ནས་</s>
  </p>
  <p id="4372">
    <s id="4372:1">གང་བླ་ན་</s>
  </p>
  <p id="4373">
    <s id="4373:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེས་ནི་སེམས་ཅན་ཐམས་ཅད་ཀྱི་སློབ་མར་གྱུར་པར་བྱ་དགོས་ཏེ</s>
  </p>
  <p id="4374">
    <s id="4374:1">ཁྱོད་ཀྱིས་ཀྱང་ད་ཕྱིན་ཆད་ངའི་སློབ་མར་གྱུར་པར་བྱ་དགོས་སོ་ཞེས་དེ་སྐད་ཅེས་སྨྲ་ན་</s>
  </p>
  <p id="4375">
    <s id="4375:1">དེ་ལ་བྱང་ཆུབ་སེམས་དཔས་ཀྱེ་མི་བདག་ནི་ཁྱོད་གཅིག་པུ་ཁོ་ནའི་སློབ་མར་གྱུར་པ་མ་ཡིན་གྱི། </s>
    <s id="4375:2">བདག་ནི་སེམས་ཅན་ཐམས་ཅད་ཀྱི་སློབ་མར་གྱུར་པའོ། །</s>
  </p>
  <p id="4376">
    <s id="4376:1">དེ་ཅིའི་ཕྱིར་ཞེ་ན། </s>
    <s id="4376:2">འདི་ལྟར་བདག་གིས་སེམས་ཅན་གྱི་ཁུར་ཉེ་བར་བླངས་པའི་ཕྱིར་ཏེ། </s>
  </p>
  <p id="4377">
    <s id="4377:1">ཁུར་དེ་ཡང་ནད་མེད་པའི་ཁུར་དང་། མི་ངལ་བའི་ཁུར་དང་། བདེ་བའི་ཁུར་དང་། གཙོ་བོ་འབྱུང་བར་འགྱུར་བའི་ཁུར་དང་། དེ་བཞིན་གཤེགས་པའི་བསྟན་པའི་ཁུར་དང་། དམ་པའི་ཆོས་ཉན་པའི་ཁུར་དང་། ཆོས་ཐོས་པ་སྒྲུབ་པའི་ཁུར་དང་། ཐར་བར་འགྱུར་བའི་ཁུར་དང་། </s>
    <s id="4377:2">ཀྱེ་མི་ཁུར་དེ་</s>
  </p>
  <p id="4378">
    <s id="4378:1">ནི་དེ་ལྟ་བུ་ཡིན་<ref folio="F.141.b"/>པས། ཀྱེ་མི་ཁུར་དེ་</s>
  </p>
  <p id="4379">
    <s id="4379:1">ནི་ལུས་དུབ་པར་བྱེད་པ་མ་ཡིན་ཞིང་། </s>
    <s id="4379:2">སེམས་དུབ་པར་བྱེད་པ་མ་ཡིན་ལ། བདག་ལ་མ་འོངས་པ། གཞན་ལས་མ་འོངས་པ། བདག་སྡུག་བསྔལ་བར་མི་བྱེད་པ། གཞན་སྡུག་བསྔལ་བར་མི་བྱེད་པ་ཡིན་ན</s>
  </p>
  <p id="4380">
    <s id="4380:1">ཀྱེ་མི་ཁྱོད་ཀྱིས་ཁྱོད་ང་འབའ་ཞིག་གི་སློབ་མར་གྱུར་པར་བྱོས་ཤིག་ཅེས་དེ་སྐད་ཅེས་སྨྲས་ན། </s>
  </p>
  <p id="4381">
    <s id="4381:1">ཀྱེ་མི་ཁྱོད་ལ་ཅི་དགོས་ཞེས་དེ་སྐད་ཅེས་བརྗོད་པར་བྱའོ། །</s>
  </p>
  <p id="4382">
    <s id="4382:1">གལ་ཏེ་ལུས་དང་སྲོག་དགོས་སོ་ཞེས་དེ་སྐད་ཅེས་སྨྲས་ན། </s>
  </p>
  <p id="4383">
    <s id="4383:1">དེས་དེ་</s>
  </p>
  <p id="4384">
    <s id="4384:1">ལ་ཀྱེ་མི་བདག་གིས་ནི་ལུས་ཡོངས་སུ་གཏོང་ཞིང་། </s>
    <s id="4384:2">སྲོག་ཡོངས་སུ་གཏང་གི་</s>
    <s id="4384:3">བདག་གིས་ཁྱོད་ཡོངས་སུ་གཏང་བ་མ་ཡིན་གྱིས། </s>
    <s id="4384:4">ཀྱེ་མི་ཁྱོད་བདག་པོ་མེད་ཅིང་དབང་ཕྱུག་མེད་པའི་ཆོས་རྣམས་ལ་དབང་ཕྱུག་ཏུ་འདུ་ཤེས་མ་སྐྱེད་ཅིག །</s>
  </p>
  <p id="4385">
    <s id="4385:1">དབང་ཕྱུག་གི་འདུ་ཤེས་བསྐྱེད་དེ། </s>
  </p>
  <p id="4386">
    <s id="4386:1">སྡིག་པ་ཅན་གྱི་ལས་རྣམས་བྱས་ན་</s>
    <s id="4386:2">ཁྱོད་ནི་སྡིག་པ་ཅན་གྱི་ལས་དག་གིས་སྡིག་པ་ཅན་གྱི་འགྲོ་བར་འགྱུར་ཏེ། </s>
  </p>
  <p id="4387">
    <s id="4387:1">ཀྱེ་མི་ཁྱོད་ལ་སྡིག་པ་ཅན་གྱི་འགྲོ་བར་འགྱུར་བས་ཁྱོད་སྡིག་པ་ཅན་གྱི་ལས་དག་ལ་སྦྱོར་བར་ནི་མི་སྤྲོའོ། །</s>
    <s id="4387:2">ཇི་སྟེ་དེ་ལྟར་མི་སེམས་ན་ནི་ཅི་འདོད་པ་བཞིན་དུ་བྱོས་ཤིག་ཅེས་དེ་སྐད་ཅེས་བརྗོད་པར་བྱའོ། །</s>
  </p>
  <p id="4388">
    <s id="4388:1">ཤ་ར་དྭ་ཏིའི་བུ་གལ་ཏེ་བྱང་ཆུབ་སེམས་དཔའ་ལུས་དང་སྲོག་ལ་དེ་ལྟར་མི་ལྟ་བར་གནས་ན། </s>
  </p>
  <p id="4389">
    <s id="4389:1">ཤ་ར་དྭ་ཏིའི་བུ་ལྷག་པའི་བསམ་པ་དེ་ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བལྟ་བར་བྱ་སྟེ། </s>
  </p>
  <p id="4390">
    <s id="4390:1">བླ་ན་མེད་པ་ཡང་དག་པར་རྫོགས་པའི་བྱང་ཆུབ་དང་ཉེ་བར་གྱུར་པ་ཡིན། </s>
  </p>
  <p id="4391">
    <s id="4391:1">དེའི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་རྣམ་པར་མ་ཉམས་པ་ཉིད་ཡིན། </s>
  </p>
  <p id="4392">
    <s id="4392:1">འཁོར་བ་ཡང་ཐག་རིང་པོར་བྱེད་པ་ཡིན། </s>
  </p>
  <p id="4393">
    <s id="4393:1">ཐམས་ཅད་མཁྱེན་པའི་ཡེ་ཤེས་དང་ཉེ་བར་གྱུར་པ་ཡིན། </s>
  </p>
  <p id="4394">
    <s id="4394:1">དེ་སེམས་ཅན་ཡོངས་སུ་སྨིན་པར་བྱེད་པ་ཡང་ཡིན། </s>
  </p>
  <p id="4395">
    <s id="4395:1">སངས་རྒྱས་ཀྱི་ཞིང་ཡང་ཡོངས་སུ་སྦྱོང་བ་ཡིན། </s>
  </p>
  <p id="4396">
    <s id="4396:1">བདག་ཉིད་ཀྱི་དགེ་བའི་རྩ་བ་ཡང་ཡོངས་སུ་བྱང་བ་ཡིན་ནོ། །</s>
  </p>
  <p id="4397">
    <s id="4397:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="4398">
    <s id="4398:1">དཔེར་ན་</s>
    <s id="4398:2">ནོར་བུ་མཁན་དེས་ཇི་ལྟ་ཇི་ལྟར་ནོར་བུ་རིན་པོ་ཆེ་རིན་ཐང་མེད་པ་ཤིན་ཏུ་སྦྱངས་པ་ཡོངས་སུ་བྱང་བར་བྱེད་པ་དེ་ལྟ་དེ་ལྟར་ནོར་བུ་རིན་པོ་ཆེ་དེ་ཆེས་འོད་གསལ་བ་ཡིན་ཞིང་། ཆེས་ཡོངས་སུ་དག་པ་ཡིན་ལ། </s>
    <s id="4398:3" flag="alternateSource">དེ་ལྟ་དེ་ལྟར་བདག་ལ་རྒྱལ་པོས་མངོན་པར་གཏོད་པ་བྱིན་པར་འགྱུར་རོ་སྙམ་ནས་ </s>
  </p>
  <p id="4399">
    <s id="4399:1"><ref folio="F.142.a"/>ནོར་བུ་མཁན་དེས་བདག་ཉིད་ཀྱི་ལོངས་སྤྱོད་ཕུན་སུམ་ཚོགས་པ་མཐོང་སྟེ</s>
  </p>
  <p id="4400">
    <s id="4400:1">དེས་རྒྱལ་པོའམ། དེ་ལས་གཞན་པ་མཁས་པ་དག་ལས་བསྟི་སྟང་དུ་བྱ་བ་དག་འཐོབ་ཅིང་། ནོར་བུ་རིན་པོ་ཆེ་དེའི་ཡོན་ཏན་དེ་དག་ཀུན་ཏུ་སྟོན་པར་བྱེད་ལ། </s>
    <s id="4400:2">ནོར་བུ་རིན་པོ་ཆེ་དེ་ལ་ཡང་རྒྱལ་པོ་དང་། གཞོན་ནུ་དང་། བློན་པོ་ཆེན་པོ་དང་། མཁས་པ་དེ་དག་ནོར་བུ་རིན་པོ་ཆེའི་ཡོན་ཏན་དག་ལ་དགའ་བ་སྐྱེད་པར་བྱེད་ཅིང་། ནོར་བུ་རིན་པོ་ཆེ་དེ་མཐོང་ན་</s>
  </p>
  <p id="4401">
    <s id="4401:1">ཡང་དགའ་བ་སྐྱེད་པར་བྱེད་པ་དེ་བཞིན་དུ། </s>
    <s id="4401:2">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་གི་ཚེ་དེ་ལྟར་མཉམ་པ་ཉིད་ཀྱི་སོ་སོར་རྟོག་པས་ལན་མང་དུ་གནས་པར་བྱེད་པ་དེ་ལྟ་དེ་ལྟར་རང་གི་དགེ་བའི་རྩ་བ་སངས་རྒྱས་ཀྱི་ཡེ་ཤེས་ཡོངས་སུ་བྱང་བར་བྱེད་པ་ཡིན། </s>
  </p>
  <p id="4402">
    <s id="4402:1" flag="alternateSource">མངོན་པར་གཏོང་བར་ཡང་ནུས་པ་ཡིན། </s>
  </p>
  <p id="4403">
    <s id="4403:1">སངས་རྒྱས་བཅོམ་ལྡན་འདས་རྣམས་དང་ཡང་ཕྲད་པར་འགྱུར་བ་ཡིན། </s>
  </p>
  <p id="4404">
    <s id="4404:1">དེ་ལ་སངས་རྒྱས་བཅོམ་ལྡན་འདས་རྣམས་ཀྱང་སྟོན་པར་མཛད་པ་ཡིན། </s>
  </p>
  <p id="4405">
    <s id="4405:1">སེམས་ཅན་ཐམས་ཅད་ཀྱིས་ཀྱང་བགྲོད་པར་བྱ་བ་ཡིན་ནོ། །</s>
  </p>
  <p id="4406">
    <s id="4406:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="4407">
    <s id="4407:1">དཔེར་ན་མི་ཞིག་གིས་སྨན་གྱི་ཤིང་ལྗོན་པ་བསྐྱེད་ལ། </s>
    <s id="4407:2">མི་དེ་ཇི་ལྟ་ཇི་ལྟར་དུས་དུས་སུ་འོབས་ཀྱང་རྐོ་བར་བྱེད་ཅིང་ཆུ་ཡང་ལྡུགས་པར་བྱེད་ལ། རི་དགས་དང་བྱ་དང་རླུང་གི་སྐྱོན་བསལ་བའི་ཕྱིར་ཡང་ཀུན་དུ་སྲུང་བར་བྱེད་པ་དེ་ལྟ་དེ་ལྟར་སྨན་གྱི་ཤིང་ལྗོན་པ་དེ་རྣམ་པར་འཕེལ་བར་འགྱུར་ལ། </s>
    <s id="4407:3">རྣམ་པར་འཕེལ་ནས་</s>
  </p>
  <p id="4408">
    <s id="4408:1">ཀྱང་</s>
    <s id="4408:2">སེམས་ཅན་གྲངས་མེད་དཔག་ཏུ་མེད་པའི་ནད་སེལ་བར་བྱེད་ཅིང་། ནད་ཀུན་ཏུ་གཅོད་པར་བྱེད་ལ། སེམས་ཅན་ནད་མེད་པ་རྣམས་ཀྱིས་བགྲོད་པར་བྱ་བ་ཡང་ཡིན་པ་དེ་བཞིན་དུ། </s>
    <s id="4408:3">ཤ་ར་དྭ་ཏིའི་བུ་བྱང་ཆུབ་སེམས་དཔའ་ཇི་ལྟ་ཇི་ལྟར་བླ་ན་</s>
  </p>
  <p id="4409">
    <s id="4409:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེད་པར་བྱེད་པ་དང་། དགེ་བའི་རྩ་བ་ཡང་སྐྱེད་པར་བྱེད་པ་དང་། ཆོས་ཤེས་པ་དེ་ཡང་ཡོངས་སུ་ཚོལ་བར་བྱེད་པ་དང་། ཆོས་ཡོངས་སུ་ཚོལ་བ་ལ་མངོན་པར་བརྩོན་པ་ཡིན་པ་དང་། དེ་བཞིན་དུ་བདུད་ཀྱི་ལས་དང་། ཉོན་མོངས་པ་ཡོངས་སུ་སྐྱོབ་པར་བྱེད་པ་དེ་ལྟ་དེ་ལྟར་བྱང་ཆུབ་སེམས་དཔའ་ནི་སངས་རྒྱས་ཀྱི་ཆོས་རྣམ་པར་འཕེལ་བར་བྱེད་པ་ཡིན་ཏེ</s>
  </p>
  <p id="4410">
    <s id="4410:1">དེ་རྣམ་<ref folio="F.142.b"/>པར་འཕེལ་བར་བྱས་ནས་ཀྱང་</s>
    <s id="4410:2">སེམས་ཅན་གྲངས་མེད་དཔག་ཏུ་མེད་པའི་ནད་ངེས་པར་འཇོམས་པར་བྱེད་པ་ཡིན། </s>
  </p>
  <p id="4411">
    <s id="4411:1">ཡེ་ཤེས་ཀྱི་སྨན་སྦྱོར་བར་བྱེད་པ་ཡིན། </s>
  </p>
  <p id="4412">
    <s id="4412:1">དེ་བླ་ན་</s>
  </p>
  <p id="4413">
    <s id="4413:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་ཀྱང་</s>
    <s id="4413:2">ལྷ་དང་། མི་དང་། ལྷ་མ་ཡིན་གྱི་འཇིག་རྟེན་དུ་བཅས་པའི་སེམས་ཅན་ཉོན་མོངས་པ་དང་བཅས་པ་དང་། ཉོན་མོངས་པ་མེད་པ་རྣམས་ཀྱིས་བགྲོད་པར་བྱ་བ་ཡང་ཡིན་ནོ། །</s>
  </p>
  <p id="4414">
    <s id="4414:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་ཐད་དུ་མི་ལ་ལ་ཞིག་འོངས་ནས་</s>
  </p>
  <p id="4415">
    <s id="4415:1">གང་བླ་ན་</s>
  </p>
  <p id="4416">
    <s id="4416:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེ་ནི་སེམས་ཅན་དམྱལ་བ་ཆེན་པོར་སྐྱེ་བར་འགྱུར་ཏེ</s>
  </p>
  <p id="4417">
    <s id="4417:1">དེ་ཅིའི་ཕྱིར་ཞེ་ན། རིགས་ཀྱི་བུ་བྱང་ཆུབ་སེམས་དཔའ་ནི་ཇི་ཙམ་དུ་སེམས་ཅན་དག་ཐར་བར་བྱེད་པ་དེ་ཙམ་ཁོ་ནར་གྲངས་མེད་པར་སེམས་ཅན་དམྱལ་བ་རྣམས་སུ་སྐྱེ་བར་འགྱུར་ཏེ། </s>
  </p>
  <p id="4418">
    <s id="4418:1">སེམས་ཅན་དེ་དག་ཐམས་ཅད་ཀྱི་སྡུག་བསྔལ་གང་ཡིན་པ་དེ་གཅིག་པུས་ཉམས་སུ་མྱང་བར་བྱ་དགོས་ཤིང་། </s>
    <s id="4418:2">དེ་བཞིན་དུ་བདག་གི་སྡུག་བསྔལ་ཡང་གཅིག་པུ་འབའ་ཞིག་གིས་ཉམས་སུ་མྱང་བར་བྱ་དགོས་ལ། </s>
    <s id="4418:3">ཐམས་ཅད་མཁྱེན་པའི་ཡེ་ཤེས་ལ་སེམས་བསྐྱེད་པ་བྱས་པའི་སྡུག་བསྔལ་དེ་ཡང་ཁྱོད་གཅིག་པུ་འབའ་ཞིག་གིས་ཉམས་སུ་མྱང་བར་བྱ་དགོས་ཏེ</s>
  </p>
  <p id="4419">
    <s id="4419:1">སེམས་ཅན་ཐམས་ཅད་ནི་ཐར་བར་གྱུར་ན། </s>
  </p>
  <p id="4420">
    <s id="4420:1">ཁྱོད་ནི་སྡུག་བསྔལ་ཉམས་སུ་མྱོང་བར་འགྱུར་རོ། །</s>
  </p>
  <p id="4421">
    <s id="4421:1">གལ་ཏེ་ཁྱོད་ཀྱིས་དེ་ལྟར་བཏང་ན། </s>
  </p>
  <p id="4422">
    <s id="4422:1">དེ་ལྟ་ན་ཁྱོད་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པར་ནུས་སོ་ཞེས་དེ་སྐད་ཅེས་སྨྲས་ན། </s>
  </p>
  <p id="4423">
    <s id="4423:1">གལ་ཏེ་བྱང་ཆུབ་སེམས་དཔས་དེ་ལྟར་མོས་པ་བཟློག་པ་ཉེ་བར་བསྒྲུབས་པའི་ཚིག་ཐོས་ནས་དང་དུ་ལེན་པར་བྱེད་དེ། </s>
  </p>
  <p id="4424">
    <s id="4424:1">སྐྲག་ཅིང་དངངས་ལ་དེ་མི་ནུས་སོ་སྙམ་དུ་མངོན་པར་བསམས་ནས་ཞུམ་པར་བྱེད་ན། </s>
  </p>
  <p id="4425">
    <s id="4425:1">ལྷག་པའི་བསམ་པ་མ་ཡིན་པར་བལྟ་བར་བྱའོ། །</s>
  </p>
  <p id="4426">
    <s id="4426:1">གལ་ཏེ་བྱང་ཆུབ་སེམས་དཔའ་ལ་སེམས་འདི་ལྟ་བུ་སྐྱེ་སྟེ། </s>
  </p>
  <p id="4427">
    <s id="4427:1">གལ་ཏེ་བདག་སེམས་ཅན་དམྱལ་བར་སྐྱེས་ནས་</s>
  </p>
  <p id="4428">
    <s id="4428:1">སེམས་ཅན་དེ་དག་ཡོངས་སུ་སྨིན་པར་གྱུར་ཅིང་། རྣམ་པ་དེས་བླ་ན་</s>
  </p>
  <p id="4429">
    <s id="4429:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་གྱུར་ལ། སེམས་ཅན་དམྱལ་བ་ཆེན་<ref folio="F.143.a"/>པོའི་འཇིགས་པ་དག་ལས་ཐར་བར་གྱུར་ན</s>
  </p>
  <p id="4430">
    <s id="4430:1">སེམས་ཅན་རེ་རེའི་དོན་གྱི་ཕྱིར་ཡང་བདག་བསྐལ་པ་གྲངས་མེད་དཔག་ཏུ་མེད་པར་སེམས་ཅན་དམྱལ་བ་ཆེན་པོར་སྐྱེ་བ་ཡོངས་སུ་འཛིན་པར་སྤྲོའོ། །</s>
    <s id="4430:2">དེ་ཅིའི་ཕྱིར་ཞེ་ན། </s>
  </p>
  <p id="4431">
    <s id="4431:1">སངས་རྒྱས་ཀྱི་ཡེ་ཤེས་དེ་ལྟ་བུ་དེ་དང་། སངས་རྒྱས་ཀྱི་སྟོབས་དེ་ལྟ་བུ་དེ་དང་། སངས་རྒྱས་ཀྱི་མི་འཇིགས་པ་དེ་ལྟ་བུ་དེ་དང་། ཇི་ལྟར་དེ་བཞིན་གཤེགས་པ་བླ་ན་</s>
  </p>
  <p id="4432">
    <s id="4432:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་</s>
    <s id="4432:2">སེམས་ཅན་ཆགས་པ་རྣམས་ཀྱི་འདོད་ཆགས་རྣམ་པར་གཞིག་པའི་ཕྱིར་གཏམ་མཛད་པ་དང་། དེ་བཞིན་དུ་ཞེ་སྡང་དང་། གཏི་མུག་རྣམ་པར་གཞིག་པའི་ཕྱིར་གཏམ་མཛད་པ་དང་། གང་གཏམ་དེ་མཛད་པ་དང་། ཇི་ལྟར་སྡུག་བསྔལ་གྱི་ཕུང་པོ་གྲངས་མེད་པ་རྒྱུན་ཆད་པ་ཡིན་པ་དང་། ཐོག་མ་མེད་པའི་སེམས་ཅན་དེ་སྙེད་རྒྱུན་ཆད་པར་བྱས་པ་ཡིན་པ་དང་། བསྐལ་པ་ཚད་མེད་པར་ཡོངས་སུ་བསྐྱབ་པར་བྱས་པ་ཡིན་པ་དང་། སེམས་ཅན་རྣམས་ཀྱིས་འདོད་ཆགས་དང་བྲལ་བའི་བདེ་བ་ཉིད་དེ་ལྟ་བུ་རྗེས་སུ་ཐོབ་པ་ཡིན་པའི་ཕྱིར་ཏེ་</s>
    <s id="4432:3">རྣམ་གྲངས་དེས་ན་</s>
  </p>
  <p id="4433">
    <s id="4433:1">བདག་བསྐལ་པ་གྲངས་མེད་དཔག་ཏུ་མེད་པར་སེམས་ཅན་དམྱལ་བ་ཆེན་པོར་གནས་པར་སྤྲོའོ་སྙམ་ནས</s>
  </p>
  <p id="4434">
    <s id="4434:1" flag="alternateSource">དེ་ལ་ཡང་བྱང་ཆུབ་སེམས་དཔའ་ཀུན་ཏུ་མི་ཞུམ་པ་ཡིན། </s>
  </p>
  <p id="4435">
    <s id="4435:1">དེ་ལ་ཡང་བྱང་ཆུབ་སེམས་དཔའ་མི་ནུར་བ་ཡིན། </s>
  </p>
  <p id="4436">
    <s id="4436:1">དེ་ལ་ཡང་བྱང་ཆུབ་སེམས་དཔའ་ངན་པའི་འདུ་ཤེས་སྐྱེད་ན། </s>
  </p>
  <p id="4437">
    <s id="4437:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་དེ་ནི་ལེ་ལོ་མེད་ཅིང་ལྷག་པའི་བསམ་པ་དང་ལྡན་པ་ཡིན་པར་ཤེས་པར་བྱའོ། །</s>
  </p>
  <p id="4438">
    <s id="4438:1">ཤ་ར་དྭ་ཏིའི་བུ་ཁྱོད་བྱང་ཆུབ་སེམས་དཔའི་ལྷག་པའི་བསམ་པ་རྒྱས་པར་ཉན་པར་འདོད་དམ། </s>
    <s id="4438:2">གསོལ་པ་</s>
    <s id="4438:3">བཅོམ་ལྡན་འདས་འཚལ་ལགས་སོ། །</s>
    <s id="4438:4">བཅོམ་ལྡན་འདས་དེའི་དུས་ལགས་སོ། །</s>
    <s id="4438:5">བདེ་བར་གཤེགས་པ་དེ་ནི་དུས་ལ་བབ་པ་ལགས་ཏེ། </s>
  </p>
  <p id="4439">
    <s id="4439:1">བཅོམ་ལྡན་འདས་བྱང་ཆུབ་སེམས་དཔའ་ལྷག་པའི་བསམ་པ་གང་དང་ལྡན་ན་</s>
  </p>
  <p id="4440">
    <s id="4440:1">བླ་ན་</s>
  </p>
  <p id="4441">
    <s id="4441:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བའི་བྱང་ཆུབ་སེམས་དཔའ་རྣམས་ཀྱི་ལྷག་པའི་བསམ་པ་རྣམ་པར་དབྱེ་བར་གསོལ། </s>
  </p>
  <p id="4442">
    <s id="4442:1">དེ་ནས་བཅོམ་<ref folio="F.143.b"/>ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="4443">
    <s id="4443:1">ཤ་ར་དྭ་ཏིའི་བུ་སྔོན་བྱུང་བ་འདས་པའི་དུས་ན་བསྐལ་པ་གྲངས་མེད་པའི་ཡང་ཆེས་གྲངས་མེད་པ་ཡངས་པ་ཚད་མེད་པ་བསམ་གྱིས་མི་ཁྱབ་པ་དེའི་ཕ་རོལ་གྱི་ཡང་ཆེས་ཕ་རོལ་ཏུ་གྱུར་པ་དེའི་ཚེ་དེའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་</s>
  </p>
  <p id="4444">
    <s id="4444:1">མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་ཡོན་ཏན་རྒྱལ་པོའི་འོད་ཅེས་བྱ་བ་འཇིག་རྟེན་དུ་བྱུང་ངོ་། །</s>
  </p>
  <p id="4445">
    <s id="4445:1">བཅོམ་ལྡན་འདས་དེའི་ཉན་ཐོས་ཆེན་པོ་འདུས་པ་ནི་ཉན་ཐོས་བརྒྱད་ཁྲི་བཞི་སྟོང་བྱུང་ངོ་། །</s>
  </p>
  <p id="4446">
    <s id="4446:1">བྱང་ཆུབ་སེམས་དཔའ་འདུས་པ་ཡང་བྱང་ཆུབ་སེམས་དཔའ་བརྒྱད་ཁྲི་བཞི་སྟོང་བྱུང་ངོ་། །</s>
  </p>
  <p id="4447">
    <s id="4447:1">ཉན་ཐོས་འདུས་པ་རེ་རེ་ལ་ཡང་དགྲ་བཅོམ་པ་བྱེ་བ་ཕྲག་བརྒྱད་ཅུ་རྩ་བཞི་བྱུང་ངོ་། །</s>
  </p>
  <p id="4448">
    <s id="4448:1">བྱང་ཆུབ་སེམས་དཔའ་འདུས་པ་རེ་རེ་ལ་ཡང་བྱང་ཆུབ་སེམས་དཔའ་བྱེ་བ་སྟོང་ཕྲག་བརྒྱད་ཅུ་རྩ་བཞི་བྱུང་ངོ་། །</s>
  </p>
  <p id="4449">
    <s id="4449:1">བཅོམ་ལྡན་འདས་དེའི་སློབ་མ་དག་ནི་ཉན་ཐོས་དགྲ་བཅོམ་པ་དེ་དག་ཇི་སྙེད་བྱུང་བ་དེའི་ཉིས་འགྱུར་དུ་བྱུང་ངོ་། །</s>
  </p>
  <p id="4450">
    <s id="4450:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་རྒྱལ་པོའི་གཞོན་ནུ་དྲན་པ་རྙེད་ཅེས་བྱ་བ་བྱུང་ངོ་། །</s>
  </p>
  <p id="4451">
    <s id="4451:1">དེ་ནས་རྒྱལ་པོའི་གཞོན་ནུ་དྲན་པ་རྙེད་དུས་གཞན་ཞིག་ན། </s>
  </p>
  <p id="4452">
    <s id="4452:1">བཅོམ་ལྡན་འདས་དེ་བཞིན་གཤེགས་པ་ཡོན་ཏན་རྒྱལ་པོའི་འོད་དེ་ག་ལ་བ་དེར་སོང་སྟེ་</s>
    <s id="4452:2">ཕྱིན་ནས་བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ། </s>
  </p>
  <p id="4453">
    <s id="4453:1">ཕྱོགས་གཅིག་ཏུ་འདུག་གོ། །</s>
  </p>
  <p id="4454">
    <s id="4454:1">རྒྱལ་པོའི་གཞོན་ནུ་དྲན་པ་རྙེད་ཕྱོགས་གཅིག་ཏུ་འདུག་པ་དེ་ལ་ཡང་སེམས་ཀྱི་ཡོངས་སུ་རྟོག་པ་འདི་ལྟ་བུ་སྐྱེས་ཏེ། </s>
  </p>
  <p id="4455">
    <s id="4455:1">ཇི་ཙམ་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱལ་པོའི་འོད་རྒྱ་ཆེན་པོའི་ཆོས་དང་ལྡན་པ་ནི་ངོ་མཚར་ཏེ། </s>
  </p>
  <p id="4456">
    <s id="4456:1">གང་དེ་བཞིན་གཤེགས་པ་ཡོན་ཏན་རྒྱལ་པོའི་འོད་དེའི་ཡེ་ཤེས་ཇི་འདྲ་བ་དེ་ལྟ་བུ་ཡང་དག་པར་བསྒྲུབ་པར་བྱ་བའི་རྣམ་གྲངས་དེ་ནི་ཇི་འདྲ་བ་ཡིན། </s>
  </p>
  <p id="4457">
    <s id="4457:1">བདག་གིས་ནི་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ལ་ཚིགས་སུ་བཅད་པའི་དབྱངས་ཀྱི་ཞུ་བ་ཞུའོ་སྙམ་ནས་</s>
  </p>
  <p id="4458">
    <s id="4458:1">དེ་དེའི་ཚེ་དེ་བཞིན་<ref folio="F.144.a"/>གཤེགས་པ་ཡོན་ཏན་རྒྱལ་པོའི་འོད་ལ་སེམས་དང་བ་ཡང་དག་པར་ལྡན་པའི་ཚིགས་སུ་བཅད་པ་དག་གིས་ཞུ་བ་ཞུས་པ། </s>
    <s id="4458:2">རྐང་གཉིས་དམ་པ་སངས་རྒྱས་མཐོང་ནས་</s>
  </p>
  <p id="4459">
    <s id="4459:1">སུ། །བདག་ལ་འདུན་སྐྱེད་བྱང་ཆུབ་འཚལ་བར་གྱུར། །</s>
  </p>
  <p id="4460">
    <s id="4460:1">ལས་གང་བགྱིས་པ་འདི་འདྲ་མཐའ་ཡས་གཟིགས། །</s>
  </p>
  <p id="4461">
    <s id="4461:1">གང་གིས་ཐེག་མཆོག་བདུད་རྩི་རེག་པར་འགྱུར། །</s>
  </p>
  <p id="4462">
    <s id="4462:1">རྒྱལ་བ་དམ་པ་སྐར་མའི་ཚོགས་ནང་ཟླ་འདྲ་གཟུགས་ཀྱི་མཆོག །</s>
    <s id="4462:2">རྒྱལ་བ་དམ་པ་རྟག་ཏུ་ཆོས་སྟོན་དེ་འདྲ་རྫུ་འཕྲུལ་མཆོག །</s>
    <s id="4462:3">དེ་འདྲ་རྟག་ཏུ་ལྷ་གནས་དབང་པོ་འདྲ་བ་ཤེས་རབ་མཆོག །</s>
    <s id="4462:4">ཀུན་མཁྱེན་ཡོན་ཏན་རྒྱལ་པོ་ཁྱུ་མཆོག་གཙོ་བོ་ཁྱོད་ལ་ཞུ། །</s>
  </p>
  <p id="4463">
    <s id="4463:1">ཡེ་ཤེས་ཐོགས་མེད་དྲི་བྲལ་རྣམ་པར་སྦྱངས། །</s>
  </p>
  <p id="4464">
    <s id="4464:1">དུས་གསུམ་དག་ལ་ཐོགས་པ་མེད་པར་འཇུག །</s>
  </p>
  <p id="4465">
    <s id="4465:1">སེམས་ཅན་མཆོག་གཙོ་མཆོག་རབ་དྲང་སྲོང་ཆེ། །</s>
  </p>
  <p id="4466">
    <s id="4466:1">ཆོས་རྣམས་ཀུན་ལ་ཁྱོད་ཀྱི་དབང་ཕྱུག་ལགས། །</s>
    <s id="4466:2">ཁྱོད་ཀྱིས་སྔོན་ཚེ་སངས་རྒྱས་གཟིགས་ནས་</s>
  </p>
  <p id="4467">
    <s id="4467:1">སུ །_།</s>
    <s id="4467:2">ཁྱོད་ཀྱིས་བྱང་ཆུབ་མཆོག་གཙོ་ཞུས་པ་དང་། །དེ་ཚེ་བྱང་ཆུབ་སླད་དུ་ཡེ་ཤེས་མཆོག །དེ་ལ་ཁྱོད་ཞུས་ཆོས་རྒྱལ་བཤད་དུ་གསོལ། །</s>
  </p>
  <p id="4468">
    <s id="4468:1">གང་གིས་བྱང་ཆུབ་དམ་པ་མཆོག་རེག་ཅིང་། །སེམས་ཅན་ཀུན་གྱི་སྐྱབས་སུ་འགྱུར་བ་དང་། །འཆི་འཕོ་སྐྱེ་བ་ཀུན་ལས་གྲོལ་འགྱུར་བ། །ཆགས་མེད་གཟིགས་པ་བདག་ཀྱང་ཞུ་ལགས་སོ། །</s>
    <s id="4468:2">ཤ་ར་དྭ་ཏིའི་བུ་དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱལ་པོའི་འོད་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་ཚིགས་སུ་བཅད་པ་དག་གིས་བཀའ་སྩལ་པ། </s>
    <s id="4468:3">གཞོན་ནུ་ཇི་ལྟར་དེ་སྐད་ཚིག་སྨྲས་པ། །སེམས་ཀྱིས་ལས་ཀུན་ཡང་དག་བསྒྲུབས་ནས་</s>
  </p>
  <p id="4469">
    <s id="4469:1">སུ །_།</s>
    <s id="4469:2">ཇི་ལྟར་གང་གཱའི་ཀླུང་གི་བྱེ་སྙེད་ཀྱི། །སངས་རྒྱས་མང་པོ་སྔོན་ཆད་མཐོང་བ་ཡིན། །</s>
  </p>
  <p id="4470">
    <s id="4470:1">གཞོན་ནུ་དེ་ཡི་སྐབས་སུ་སངས་རྒྱས་མཐོང་། །</s>
  </p>
  <p id="4471">
    <s id="4471:1">དེ་དག་མིང་བརྗོད་ངས་ནི་ནུས་མ་ཡིན། །</s>
  </p>
  <p id="4472">
    <s id="4472:1">ཇི་ལྟར་གང་གཱའི་བྱེ་སྙེད་བསྐལ་བཞུགས་པ། །དེ་དག་ངས་ནི་མཐོང་ཞིང་ཞུ་བ་བྱས། །</s>
  </p>
  <p id="4473">
    <s id="4473:1">རྐང་གཉིས་དམ་པ་སངས་རྒྱས་གྱུར་ཅིག་ཅེས། །བྱང་ཆུབ་རྒྱུ་ཡི་སེམས་ནི་ཁྱོད་ལ་སྐྱེས། །</s>
  </p>
  <p id="4474">
    <s id="4474:1">ངས་བཤད་ཆོས་ནི་ཁྱོད་ཀྱིས་མཉན་པར་གྱིས། །</s>
    <s id="4474:2">ཆོས་དེ་<ref folio="F.144.b"/>ཐོས་ནས་བསྒྲུབ་ལ་གནས་པར་བྱོས། །</s>
  </p>
  <p id="4475">
    <s id="4475:1">རྟག་ཏུ་སྦྱིན་པས་ངོམས་མི་ཤེས་པར་གྱིས། །</s>
    <s id="4475:2">རྟག་ཏུ་ཚུལ་ཁྲིམས་ངོམས་མི་ཤེས་པར་གྱིས། །</s>
    <s id="4475:3">རྟག་ཏུ་བསམ་གཏན་ངོམས་མི་ཤེས་པར་གྱིས། །</s>
    <s id="4475:4">གཞོན་ནུ་ཤེས་རབ་རྟག་ཏུ་བསྟེན་པར་གྱིས། །</s>
    <s id="4475:5">མདོར་བསྡུས་ཚིགས་བཅད་ཀྱིས་ནི་གཏམས་ནས་</s>
  </p>
  <p id="4476">
    <s id="4476:1">སུ །_།</s>
    <s id="4476:2">དེ་ལས་གཞན་པའི་སེམས་ཅན་སྨིན་བྱའི་ཕྱིར། །རྗེས་སུ་བསྟན་པར་བྱ་ཕྱིར་གཞོན་ནུ་གཏམས། །</s>
  </p>
  <p id="4477">
    <s id="4477:1">མགུ་ཞིང་གུས་དང་བཅས་པར་ཤེས་ནས་འདུག །</s>
  </p>
  <p id="4478">
    <s id="4478:1">སྦྱིན་པས་ཆོག་པར་མ་བྱེད་ཅིག །</s>
  </p>
  <p id="4479">
    <s id="4479:1">ཚུལ་ཁྲིམས་ཀྱིས་ཀྱང་ཆོག་མ་བྱེད། །</s>
  </p>
  <p id="4480">
    <s id="4480:1">དྲི་བས་ཆོག་པར་མ་བྱེད་ཅིག །</s>
  </p>
  <p id="4481">
    <s id="4481:1">དེ་ལས་ཡེ་ཤེས་འབྱུང་བར་འགྱུར། །</s>
  </p>
  <p id="4482">
    <s id="4482:1">ཡེ་ཤེས་དེ་ནི་ཡུལ་མི་གནས། །</s>
  </p>
  <p id="4483">
    <s id="4483:1">ཕྱོགས་ན་གནས་པའང་ཡོད་མ་ཡིན། །</s>
  </p>
  <p id="4484">
    <s id="4484:1">རྫོགས་སངས་རྒྱས་ལ་ཡོངས་ཞུས་པས། །ཡེ་ཤེས་ཐོབ་པར་འགྱུར་བ་ཡིན། །</s>
  </p>
  <p id="4485">
    <s id="4485:1">ཡེ་ཤེས་མིག་ལ་རྟེན་མ་ཡིན། །</s>
  </p>
  <p id="4486">
    <s id="4486:1">མིག་ཀྱང་ངོ་བོ་ཉིད་ཀྱིས་སྟོང་། །</s>
    <s id="4486:2">དེ་ཕྱིར་མིག་ཡོད་མ་ཡིན་པས། །</s>
    <s id="4486:3">སངས་རྒྱས་ཆོས་རྣམས་བསྟན་པར་བྱས། །</s>
  </p>
  <p id="4487">
    <s id="4487:1">རྣ་བ་སྣ་ཡང་དེ་བཞིན་ཞིང་། །ལྕེ་དང་ལུས་ཡིད་དེ་བཞིན་ཏེ། །</s>
  </p>
  <p id="4488">
    <s id="4488:1">དེ་དག་ཐམས་ཅད་རྟག་ཏུ་སྟོང་། །དེ་ཡང་སྙིང་པོ་ཡོད་མ་ཡིན། །</s>
  </p>
  <p id="4489">
    <s id="4489:1">འབྱུང་བ་ཆེན་པོ་བཞི་འདི་དག །མ་བྱུང་སེམས་ཀྱི་གནས་ཡིན་ནོ། །</s>
  </p>
  <p id="4490">
    <s id="4490:1">ལུས་ནི་ཀུན་ཏུ་བརྟགས་ལས་བྱུང་། །</s>
  </p>
  <p id="4491">
    <s id="4491:1">ཀུན་ཏུ་རྟོག་པའང་ཡོད་མ་ཡིན། །</s>
  </p>
  <p id="4492">
    <s id="4492:1">ལུས་ལ་གནས་པ་མེད་གྱུར་ཅིང་། །སྲོག་ལའང་གནས་པ་མེད་པར་གྱུར། །</s>
  </p>
  <p id="4493">
    <s id="4493:1">ལོངས་སྤྱོད་གནས་པ་མེད་གྱུར་ནས། །</s>
  </p>
  <p id="4494">
    <s id="4494:1">བྱང་ཆུབ་དེ་ནི་རྟོགས་པར་ནུས། །</s>
  </p>
  <p id="4495">
    <s id="4495:1">རྟག་ཏུ་ངེས་འབྱུང་བརྩམ་པར་བྱ། །</s>
  </p>
  <p id="4496">
    <s id="4496:1">རྟག་ཏུ་བརྩོན་འགྲུས་བརྟེན་པར་བྱ། །</s>
  </p>
  <p id="4497">
    <s id="4497:1">རྟག་ཏུ་འདོད་རྣམས་སྤང་བར་བྱ། །</s>
  </p>
  <p id="4498">
    <s id="4498:1">ཁྱོད་ནི་ངན་འགྲོར་མ་འགྲོ་ཤིག །</s>
    <s id="4498:2">སེམས་ཅན་ཀུན་གྱི་ཆེད་ཀྱི་ཕྱིར། །སྦྱིན་པ་དེ་ནི་སྦྱིན་བྱེད་ཀྱང་། །</s>
    <s id="4498:3">དེས་ནི་སེམས་ཅན་རློམ་མ་སེམས། །སྦྱིན་པ་ལ་ཡང་མ་གནས་ཤིག །</s>
    <s id="4498:4">ཤ་ར་དྭ་ཏིའི་བུ་དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱལ་པོའི་འོད་ལ་རྒྱལ་པོའི་གཞོན་ནུ་དྲན་པ་རྙེད་ཀྱིས་ཚིགས་སུ་བཅད་པ་དག་གིས་སླར་གསོལ་པ། </s>
    <s id="4498:5">འཁོར་བའི་ལམ་ལས་ཁྱོད་ནི་ཤིན་ཏུ་བཞེངས། །སོམ་ཉི་བཅད་ཅིང་ཐེ་ཚོམ་བསལ་<ref folio="F.145.a"/>དུ་གསོལ། །</s>
  </p>
  <p id="4499">
    <s id="4499:1">རྒྱལ་བས་བདག་ལ་ཆོས་དེ་འདིར་བསྟན་ནས། །</s>
  </p>
  <p id="4500">
    <s id="4500:1">བདག་ལ་ཆོས་མང་འདུ་བར་བགྱིས་པ་ལགས། །</s>
    <s id="4500:2">ཇི་ལྟར་འཇིག་རྟེན་མགོན་པོས་འདིར་ཆོས་བསྟན། །</s>
  </p>
  <p id="4501">
    <s id="4501:1">དེ་ཚེ་བདུད་ཀྱི་བཅིང་བ་ཀུན་བཅད་ནས། །</s>
  </p>
  <p id="4502">
    <s id="4502:1">བདག་གིས་བྱང་ཆུབ་མཆོག་ནི་ཐོབ་སྙམ་བགྱིད། །</s>
    <s id="4502:2">བྱང་ཆུབ་སྙིང་པོར་བདག་ནི་མཆིས་སྙམ་བགྱིད། །</s>
    <s id="4502:3">འཇིག་རྟེན་མགོན་པོས་ཆོས་དེ་འདི་བསྟན་པས། །བདག་གིས་ཆོ་འཕྲུལ་བསྟན་པར་བགྱི་སྙམ་བགྱིད། །</s>
    <s id="4502:4">ས་འདི་དག་ཀྱང་གཡོ་བར་བགྱི་སྙམ་བགྱིད། །</s>
    <s id="4502:5">དགེ་འདུན་རྒྱ་ཆེན་དགང་བར་བགྱི་སྙམ་བགྱིད། །</s>
    <s id="4502:6">བདག་གིས་དེ་རིང་ཚེ་ནི་བཏང་སྙམ་བགྱིད། །</s>
    <s id="4502:7">བདག་དེང་ཡོངས་སུ་མྱ་ངན་འདས་སྙམ་བགྱིད། །</s>
    <s id="4502:8">འདི་ལྟར་ཆོས་རྣམས་ཐམས་ཅད་སྟོང་པ་སྟེ། །</s>
  </p>
  <p id="4503">
    <s id="4503:1">འདི་ལ་དེ་རིང་ཞི་བར་བདག་མི་སེམས། །</s>
    <s id="4503:2">ཆོས་དེ་ཐམས་ཅད་ཟད་པར་འཚལ་ལགས་ཏེ། །</s>
  </p>
  <p id="4504">
    <s id="4504:1">གང་དུའང་ཆོས་རྣམས་ཟད་པར་དམིགས་མ་ལགས། །</s>
    <s id="4504:2">ཐམས་ཅད་ཟད་དང་སྟོང་པའི་ཆོས་ཉིད་གསུངས། །</s>
  </p>
  <p id="4505">
    <s id="4505:1">ཆོས་ཉིད་ཐམས་ཅད་ཟད་པའི་ཆོས་ཉིད་འཚལ། །</s>
  </p>
  <p id="4506">
    <s id="4506:1">ཕ་མ་དག་གི་ཐད་དུ་མཆིས་ནས་སུ། །བཟོད་པ་གསོལ་ནས་སླར་ཡང་མཆི་བར་བགྱི། །</s>
  </p>
  <p id="4507">
    <s id="4507:1">རྟག་ཏུ་སངས་རྒྱས་ཆོས་དེ་ཚོལ་བགྱིད་ཅིང་། །བདག་ནི་བསྟན་ལ་རབ་ཏུ་འབྱུང་བར་བགྱི། །</s>
  </p>
  <p id="4508">
    <s id="4508:1">དེ་བཞིན་གཤེགས་པའི་ཞབས་ལ་ཕྱག་འཚལ་ཏེ། །</s>
  </p>
  <p id="4509">
    <s id="4509:1">རྒྱལ་ལ་ལན་གསུམ་བསྐོར་བ་བྱས་ནས་སུ། །ཕ་མའི་ཐད་དུ་དེ་ནི་སོང་བར་གྱུར། །</s>
  </p>
  <p id="4510">
    <s id="4510:1">བློ་གྲོས་ངན་བདུད་ལམ་གྱི་འགྲམ་དུ་འདུག །</s>
  </p>
  <p id="4511">
    <s id="4511:1">གཞོན་ནུ་དེ་ནི་འདི་ལ་བྱང་ཆུབ་ཞུགས། །</s>
  </p>
  <p id="4512">
    <s id="4512:1">རྒྱལ་བའི་ཐད་དུ་རབ་ཏུ་འབྱུང་བར་འདོད། །</s>
  </p>
  <p id="4513">
    <s id="4513:1">འདི་ལྟར་དེ་རིང་ངེས་པར་གླགས་བཙལ་ཞིང་། །</s>
    <s id="4513:2">དེ་རིང་ཀུན་རྨོངས་སེམས་ནི་བསྐྱེད་བྱ་སྙམ། །</s>
  </p>
  <p id="4514">
    <s id="4514:1">ལམ་དུ་འདུག་ནས་གཞོན་ལ་སྨྲ་བྱེད་པ། །</s>
    <s id="4514:2">གཞོན་ནུ་ཁྱོད་ནི་གང་ནས་འོངས་ཞེས་དྲིས། །</s>
  </p>
  <p id="4515">
    <s id="4515:1">ཅི་ཕྱིར་ཁྱོད་ནི་མྱུར་བ་མྱུར་བར་འགྲོ། །</s>
  </p>
  <p id="4516">
    <s id="4516:1">ཡུད་ཙམ་སྡོད་པར་བྱོས་ཤིག་དྲི་བར་བྱ། །</s>
  </p>
  <p id="4517">
    <s id="4517:1">མི་དེ་ལ་ནི་གཞོན་ནུ་སྨྲ་བྱེད་པ། །</s>
    <s id="4517:2">སངས་རྒྱས་བསྙེན་བཀུར་བྱས་ནས་འོངས་པ་ཡིན། །</s>
  </p>
  <p id="4518">
    <s id="4518:1">དེས་ནི་བདག་ལ་ཆོས་ཀྱི་མཆོག་བསྟན་ཏེ། །</s>
  </p>
  <p id="4519">
    <s id="4519:1">སངས་རྒྱས་ཆོས་དེ་བདག་གིས་བསྒོམ་པར་བྱ། །</s>
  </p>
  <p id="4520">
    <s id="4520:1">འདི་ལ་སངས་རྒྱས་ཆོས་རྣམས་བཙལ་ཆེད་དུ། །གཞོན་ནུ་<ref folio="F.145.b"/>བརྩོན་འགྲུས་བརྩམས་པ་ཕུལ་དུ་བྱུང་། །</s>
  </p>
  <p id="4521">
    <s id="4521:1">ཅི་ནས་ཁྱོད་ནི་རབ་ཏུ་འབྱུང་འདོད་ན། །</s>
  </p>
  <p id="4522">
    <s id="4522:1">འདོད་རྣམས་འདིར་སྤྱོད་ཕྱི་ནས་རབ་ཏུ་བྱུང་། །</s>
  </p>
  <p id="4523">
    <s id="4523:1">ཁྱོད་ཀྱིས་ལོངས་སྤྱོད་རྒྱ་ཆེན་རྒྱལ་སྲིད་རྙེད། །</s>
  </p>
  <p id="4524">
    <s id="4524:1">འདོད་བཟངས་ཅི་ཡང་བདག་གིས་མ་བསྟེན་ཅེས། །རབ་ཏུ་བྱུང་ནས་འགྱོད་གྱུར་མི་རུང་གིས། །</s>
    <s id="4524:2">འདོད་རྣམས་བསྟེན་ཏེ་འདི་ལ་རབ་ཏུ་བྱུང་། །</s>
  </p>
  <p id="4525">
    <s id="4525:1">ཁྱོད་ཀྱི་ལོངས་སྤྱོད་ཆེ་དང་རྒྱལ་སྲིད་མཆོག །</s>
    <s id="4525:2">དལ་བ་ཕུན་སུམ་ཚོགས་དེ་རྙེད་པར་དཀའ། །</s>
  </p>
  <p id="4526">
    <s id="4526:1" flag="alternateSource">གལ་ཏེ་འདོད་པ་བསྟེན་པར་རབ་བྱུང་ན། །</s>
  </p>
  <p id="4527">
    <s id="4527:1">གཞོན་ནུ་ཁྱོད་ནི་ཕྱི་ནས་འགྱོད་པར་འགྱུར། །</s>
  </p>
  <p id="4528">
    <s id="4528:1">དེ་ཚེ་རྒྱལ་པོའི་གཞོན་ནུས་བདུད་ལ་སྨྲས། །</s>
  </p>
  <p id="4529">
    <s id="4529:1">འདོད་བསྟེན་བདག་ལ་བདེ་ལེགས་འགྱུར་མ་ཡིན། །</s>
  </p>
  <p id="4530">
    <s id="4530:1">འདོད་པ་གསོག་གི་བསྔགས་པ་བརྗོད་པས་ན། །</s>
  </p>
  <p id="4531">
    <s id="4531:1">འདུ་ཤེས་ཕྱིན་ཅི་ལོག་ལ་ཁྱོད་གནས་སོ། །</s>
  </p>
  <p id="4532">
    <s id="4532:1">གང་ཚེ་མི་ཁོམ་ཉིད་ལ་རྙེད་པར་དཀའ། །</s>
  </p>
  <p id="4533">
    <s id="4533:1">ད་ལྟར་དེ་རིང་དེ་ནི་ཉམས་ལོན་དཀའ། །</s>
  </p>
  <p id="4534">
    <s id="4534:1">དལ་བ་རྙེད་ནས་བདག་གིས་ཆོས་སྤྱད་ཅིང་། །བདག་མྱུར་སོང་ལ་དེར་ནི་རབ་ཏུ་བྱུང་། །</s>
  </p>
  <p id="4535">
    <s id="4535:1">བདག་གིས་འདོད་པའི་ཁམས་འདིར་སྐྱོན་མཐོང་སྟེ། །</s>
  </p>
  <p id="4536">
    <s id="4536:1">དེ་བཞིན་གཟུགས་ཁམས་སྐྱོན་དང་བཅས་པར་མཐོང་། །</s>
  </p>
  <p id="4537">
    <s id="4537:1">གཟུགས་མེད་ཁམས་ཀྱང་སྐྱོན་དང་བཅས་པར་མཐོང་། །</s>
  </p>
  <p id="4538">
    <s id="4538:1">བདག་གིས་མྱ་ངན་འདས་ཞི་སྐྱོན་མེད་མཐོང་། །</s>
  </p>
  <p id="4539">
    <s id="4539:1">འདུས་མ་བྱས་ཆོས་ཡོངས་སུ་བཙལ་ནས་སུ། །</s>
    <s id="4539:2">མི་རྣམས་ཀྱི་ནི་རྒྱ་ཆེན་དོན་བྱ་ཞིང་། །རྒ་ནད་གཟིར་བའི་སེམས་ཅན་ཐར་བར་བྱ། །</s>
  </p>
  <p id="4540">
    <s id="4540:1">འགྲོ་བར་རྒྱུག་པ་དག་ནི་བཟློག་པར་བྱ།། །།</s>
  </p>
  <p id="4541">
    <s id="4541:1">བམ་པོ་བཅུ་གཉིས་པ། </s>
    <s id="4541:2">ཤ་ར་དྭ་ཏིའི་བུ་དེ་ནས་བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ། </s>
    <s id="4541:3">གཞོན་ནུ་ཁྱོད་ཀྱིས་སངས་རྒྱས་ཀྱི་ཆོས་རྣམས་ཡོངས་སུ་བཙལ་བར་བྱའོ་ཞེས་དེ་སྐད་ཅེས་སྨྲས་ན</s>
  </p>
  <p id="4542">
    <s id="4542:1">གཞོན་ནུ་ཁོ་བོ་ནི་ཁྱོད་ལ་དོན་འདོད་པ། ཕན་པ་འདོད་པ། གྲུབ་པ་དང་། བདེ་བ་འདོད་པ་ཡིན་པས་གཞོན་ནུ་ཁོ་བོས་ཁྱོད་ལ་རྗེས་སུ་བསྟན་པར་བྱ་སྟེ་</s>
  </p>
  <p id="4543">
    <s id="4543:1"> གལ་ཏེ་ཁྱོད་ཁོ་བོའི་རྗེས་སུ་འཇུག་ན་</s>
  </p>
  <p id="4544">
    <s id="4544:1">དེ་ཁྱོད་ཀྱི་དོན་དུ་འགྱུར་རོ། །</s>
  </p>
  <p id="4545">
    <s id="4545:1">ཤ་ར་དྭ་ཏིའི་བུ་དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་ངས་ལ་སྨྲས་པ། </s>
    <s id="4545:2">ཀྱེ་མི་བདག་ལ་རྗེས་སུ་སྟོན་ཅིག་</s>
    <s id="4545:3">དང་</s>
    <s id="4545:4">ཐོས་ནས་རིག་པར་བྱའོ། །</s>
  </p>
  <p id="4546">
    <s id="4546:1">དེ་ནས་བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་<ref folio="F.146.a"/>ལ་འདི་སྐད་ཅེས་སྨྲས་སོ། །</s>
  </p>
  <p id="4547">
    <s id="4547:1">རིགས་ཀྱི་བུ་གལ་ཏེ་ཁྱོད་རང་གི་དམ་བཅས་པ་ལ་གནས་པར་བྱོས་ཤིག་དང་</s>
    <s id="4547:2">དེ་ལྟ་ན་ཁོ་བོས་ཁྱོད་ལ་ཕྱིས་རྗེས་སུ་བསྟན་པར་བྱའོ། །</s>
  </p>
  <p id="4548">
    <s id="4548:1">རྒྱལ་པོའི་གཞོན་ནུས་སྨྲས་པ། </s>
    <s id="4548:2">ཀྱེ་མི་བདག་ལ་རྗེས་སུ་སྟོན་ཅིག་དང་ཐོས་ནས་རིག་པར་བྱའོ། །</s>
  </p>
  <p id="4549">
    <s id="4549:1">ཞེས་ཁོ་བོས་ཁྱོད་ལ་མ་སྨྲས་སམ། </s>
    <s id="4549:2">དེ་སྐད་ཅེས་སྨྲས་པ་དང་། </s>
    <s id="4549:3">བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ། </s>
    <s id="4549:4">གཞོན་ནུ་ཁྱོད་ཀྱིས་ཐོས་ནས་</s>
  </p>
  <p id="4550">
    <s id="4550:1">རིག་པར་བྱའོ་ཞེས་དེ་སྐད་ཅེས་བརྗོད་པར་མི་བྱ་སྟེ</s>
  </p>
  <p id="4551">
    <s id="4551:1">གཞོན་ནུ་ཁྱོད་ཀྱིས་ནི་མི་བདག་ལ་རྗེས་སུ་སྟོན་ཅིག་དང་བདག་གིས་ཁྱོད་ཀྱི་ཚིག་བཞིན་དུ་བྱའོ་ཞེས་དེ་སྐད་ཅེས་བརྗོད་པར་བྱའོ། །</s>
  </p>
  <p id="4552">
    <s id="4552:1">རྒྱལ་པོའི་གཞོན་ནུས་སྨྲས་པ། </s>
    <s id="4552:2">ཀྱེ་མི་ཁྱོད་ཀྱིས་ངའི་ཚིག་བཞིན་དུ་མགོ་གཅིག་ཏུ་རྗེས་སུ་ཞུགས་ཤིག་ཅེས་དེ་སྐད་བརྗོད་པར་མི་བྱའོ། །</s>
  </p>
  <p id="4553">
    <s id="4553:1">དེ་ཅིའི་ཕྱིར་ཞེ་ན། </s>
    <s id="4553:2">ཀྱེ་མི་གལ་ཏེ་ཁྱོད་ཆོས་ཀྱི་འདུ་ཤེས་ཀྱིས་ཆོས་མ་ཡིན་པ་སྟོན་ཏམ། ཆོས་མ་ཡིན་པའི་འདུ་ཤེས་ཀྱིས་ཆོས་སྟོན་ན་</s>
    <s id="4553:3">བདག་གིས་ཡོངས་སུ་དཔྱད་དེ་</s>
  </p>
  <p id="4554">
    <s id="4554:1">དོར་བར་བྱ་ཞིང་</s>
    <s id="4554:2">ཇི་སྟེ་ཡང་དག་པར་སྟོན་ན་</s>
  </p>
  <p id="4555">
    <s id="4555:1">དེ་གཟུང་བར་བྱ་བའི་ཕྱིར་རོ། །</s>
  </p>
  <p id="4556">
    <s id="4556:1">ཀྱེ་མི་དེ་ལྟ་བས་ན་གང་འདི་ཐོས་ནས་རིག་པར་བྱའོ་ཞེས་བྱ་བ་དེ་དག་ནི་མཁས་པའི་མཚན་ཉིད་ཡིན། </s>
  </p>
  <p id="4557">
    <s id="4557:1">དེ་དག་ནི་མཛངས་པའི་ལས་ཡིན། </s>
  </p>
  <p id="4558">
    <s id="4558:1">དེ་དག་ནི་ཤིན་ཏུ་ལེགས་པར་བརྟགས་པའི་ལས་ཡིན་ནོ། །</s>
  </p>
  <p id="4559">
    <s id="4559:1">ཀྱེ་མི་ཁྱོད་ཀྱིས་ངའི་ཚིག་བཞིན་དུ་མགོ་གཅིག་ཏུ་རྗེས་སུ་ཞུགས་ཤིག་ཅེས་དེ་སྐད་སྨྲས་ན་</s>
  </p>
  <p id="4560">
    <s id="4560:1">དེ་དག་ནི་མཛངས་པའི་ཆོས་ཉིད་མ་ཡིན་ཞིང་། མཁས་པས་བསྟོད་པ་མ་ཡིན་ལ། </s>
    <s id="4560:2">དེ་ནི་བདུད་ཀྱི་ལས་ཡིན་ཞིང་། དེ་དག་ནི་སངས་རྒྱས་ཀྱི་ཕྲིན་ལས་མ་ཡིན་ནོ། །</s>
  </p>
  <p id="4561">
    <s id="4561:1">ཀྱེ་མི་དེ་ལྟ་བས་ན་སྔར་དམ་བཅས་པ་ལ་ད་རྗེས་སུ་མི་འཇུག་པར་སྨྲས་སོ་ཞེས་བདག་ལ་ཆོས་མ་ཡིན་པའི་གདམས་ངག་བྱིན་ན་</s>
  </p>
  <p id="4562">
    <s id="4562:1">མི་རུང་བས་ཁོ་བོ་ནི་མགོ་གཅིག་ཏུ་ཚིག་མི་སྨྲ་སྟེ། </s>
  </p>
  <p id="4563">
    <s id="4563:1">དེ་ལྟ་བས་ན་ཁོ་བོས་སྐྱོན་དེ་དག་མཐོང་ནས་རྗེས་སུ་འཇུག་གོ་ཞེའམ། རྗེས་སུ་མི་འཇུག་གོ་ཞེས་མགོ་གཅིག་ཏུ་ཚིག་མ་སྨྲས་སོ། །</s>
  </p>
  <p id="4564">
    <s id="4564:1">དེ་ནས་བདུད་བརྗེད་ངས་འདི་སྙམ་དུ་སེམས་ཏེ། </s>
  </p>
  <p id="4565">
    <s id="4565:1">རྒྱལ་པོའི་གཞོན་ནུ་འདི་ནི་འདི་ལྟར་རྗེས་སུ་འཇུག་པར་བྱའོ་ཞེའམ། རྗེས་སུ་འཇུག་པར་མི་བྱའོ་<ref folio="F.146.b"/>ཞེས་མགོ་གཅིག་ཏུ་མི་སྨྲ་བས་དཔྱོད་པ་ཐོབ་པའོ་སྙམ་མོ། །</s>
  </p>
  <p id="4566">
    <s id="4566:1">དེ་ནས་བདུད་བརྗེད་ངས་ཀྱིས་མིག་གིས་མི་རྩོལ་བར་བྱ་བའི་ཕྱིར་རྒྱལ་པོའི་གཞོན་ནུ་དྲན་པ་རྙེད་ལ་ལེགས་སོ་ཞེས་བྱ་བ་བྱིན་ཏེ་</s>
  </p>
  <p id="4567">
    <s id="4567:1">གཞོན་ནུ་དེ་དག་ནི་མཁས་པའི་ལས་ཡིན་ཏེ</s>
  </p>
  <p id="4568">
    <s id="4568:1">གཞོན་ནུ་ཁྱོད་རྗེས་སུ་འཇུག་པར་བྱའོ་ཞེས་མགོ་གཅིག་ཏུ་ཚིག་མི་སྨྲ་བ་ནི་ལེགས་སོ་ལེགས་སོ། །</s>
  </p>
  <p id="4569">
    <s id="4569:1">གཞོན་ནུ་གཞན་ཡང་ཁོ་བོས་ཁྱེད་ལ་རྗེས་སུ་བསྟན་པར་བྱས་དེ་ཡང་ཁྱོད་ཀྱིས་རྣམ་པར་རྟོགས་ཤིག །</s>
    <s id="4569:2">གཞོན་ནུ་ཁྱོད་གང་ལ་སྐྱོན་ཆེས་མང་དུ་མཐོང་བ་དེ་ལ་སྟེན་པར་མ་བྱེད་ཅིག་</s>
    <s id="4569:3">གཞོན་ནུས་སྨྲས་པ། </s>
    <s id="4569:4">ཀྱེ་མི་དེ་ལ་དེ་སྐད་ཅེས་བརྗོད་པར་མི་བྱའོ། །</s>
  </p>
  <p id="4570">
    <s id="4570:1">དེ་ཅིའི་ཕྱིར་ཞེ་ན། </s>
    <s id="4570:2">གང་ལ་སྐྱོན་ཆེས་མང་བ་དེ་ནི་བསྟེན་པར་བྱ་བ་མ་ཡིན་ཞིང་གང་ལ་སྐྱོན་ཆེས་ཉུང་བ་དེ་ཡང་བསྟེན་པར་བྱ་བ་མ་ཡིན་པའི་ཕྱིར་ཏེ། </s>
  </p>
  <p id="4571">
    <s id="4571:1">དེ་ཅིའི་ཕྱིར་ཞེ་ན། </s>
    <s id="4571:2">ཀྱེ་མི་དུག་མང་པོ་ཡང་གསོད་པར་བྱེད་ལ། ཉུང་ངུ་ཡང་གསོད་པར་བྱེད་ཅིང་། </s>
    <s id="4571:3">གང་ཡང་འཁོར་ལོས་སྒྱུར་བའི་ཟས་དུག་དང་འདྲེས་པ་དེ་ཡང་གསོད་པར་བྱེད་ལ། གང་ཡང་མི་ཕལ་པའི་ཟས་དུག་དང་འདྲེས་པ་དེ་ཡང་གསོད་པར་བྱེད་པའི་ཕྱིར་དེ་དག་ནི་བཟར་མི་རུང་ཞིང་བསྟེན་པར་བྱ་བ་མ་ཡིན་ནོ། །</s>
  </p>
  <p id="4572">
    <s id="4572:1">ཀྱེ་མི་དེ་བཞིན་དུ་གང་ལ་སྐྱོན་མང་བ་དེ་ལ་སྟེན་པར་མ་བྱེད་ཅིག །</s>
  </p>
  <p id="4573">
    <s id="4573:1">གང་ལ་ཆེས་ཉུང་བ་དེ་ལ་སྟེན་ཅིག །</s>
  </p>
  <p id="4574">
    <s id="4574:1">ཅེས་དེ་སྐད་སྨྲས་ན། </s>
  </p>
  <p id="4575">
    <s id="4575:1">ཀྱེ་མི་དེ་དག་གཉིས་ཀ་ཡང་བསྟེན་པར་བྱ་བ་མ་ཡིན་ནོ། །</s>
  </p>
  <p id="4576">
    <s id="4576:1">ཀྱེ་མི་མཁས་པས་བསྟེན་པར་བྱ་བ་ཡང་གང་ཡིན་ཞེ་ན། </s>
  </p>
  <p id="4577">
    <s id="4577:1">ཀྱེ་མི་མཁས་པས་ནི་གང་སྐྱོན་མེད་པ་དང་། ཅི་ཡང་མེད་པ་དང་། སྙིགས་མ་མེད་པ་དང་། རིམས་ནད་མེད་པ་དང་། ནད་མེད་པ་དང་། མི་གཡོ་བ་དང་། བསིལ་བར་གྱུར་པ་དང་། བདེ་བ་དེ་བསྟེན་པར་བྱའོ། །</s>
  </p>
  <p id="4578">
    <s id="4578:1">དེ་ནས་བདུད་བརྗེད་ངས་འདི་སྙམ་དུ་སེམས་ཏེ། </s>
  </p>
  <p id="4579">
    <s id="4579:1">བདག་གིས་གཞོན་ནུ་དྲན་པ་རྙེད་རྗེས་སུ་བསྟན་པ་གང་ཁོ་ན་ལ་བཞག་པ་དེ་དང་དེ་ནི་དེས་སྐྱོན་དང་བཅས་པར་མཐོང་ཞིང་ཕྱིས་ཀྱང་ལན་འདེབས་པར་བྱེད་དོ་སྙམ་སྟེ</s>
  </p>
  <p id="4580">
    <s id="4580:1">དེ་ལྟར་རྗེས་སུ་བསམས་ནས་</s>
  </p>
  <p id="4581">
    <s id="4581:1">ཡང་སྨྲས་པ། </s>
    <s id="4581:2">གཞོན་ནུ་འདི་ལྟར་གང་རིམས་ནད་མེད་པ་དང་། སྐྱོན་མེད་པ་དང་། ཞི་བ་དེ་ལ་མཁས་པ་རྣམས་དགའ་བ་སྐྱེད་པར་བྱེད་དོ་ཞེས་ཟེར་བ་ནི་ཁྱོད་ཀྱིས་ལེགས་པར་སྨྲས་ན</s>
  </p>
  <p id="4582">
    <s id="4582:1">གཞོན་ནུ་བྱང་ཆུབ་སེམས་དཔའི་སྤྱོད་པ་དེ་ནི་སྐྱོན་མང་བའོ། །</s>
  </p>
  <p id="4583">
    <s id="4583:1"><ref folio="F.147.a"/>སྐྱོན་དེ་དག་ཀྱང་གང་ཞེ་ན། </s>
  </p>
  <p id="4584">
    <s id="4584:1">འདི་ལྟ་སྟེ། སྐྱེ་བའི་སྐྱོན་དང་། འགྲོ་བའི་སྐྱོན་དང་། འཁོར་བའི་སྐྱོན་དང་། རྗེས་སུ་ཆགས་པ་དང་། ཁོང་ཁྲོ་བའི་སྐྱོན་དང་། དུས་མ་ཡིན་པར་སློང་བར་བྱེད་པའི་སྐྱོན་དང་། ཡིད་དུ་འོང་བའི་དངོས་པོ་ཡོངས་སུ་གཏོང་བའི་སྐྱོན་འདི་ལྟ་སྟེ། </s>
  </p>
  <p id="4585">
    <s id="4585:1">མིག་དང་། རྣ་བ་དང་། སྣ་དང་། ལྕེ་དང་། ལུས་ཡོངས་སུ་གཏོང་བའི་སྐྱོན་ཏེ། </s>
  </p>
  <p id="4586">
    <s id="4586:1">དེ་ལྟར་བྱང་ཆུབ་སེམས་དཔའི་སྤྱོད་པ་ལ་སྐྱོན་ཆེས་མང་བ་ཡིན་ནོ། །</s>
  </p>
  <p id="4587">
    <s id="4587:1">གལ་ཏེ་བྱང་ཆུབ་ཏུ་སེམས་སྐྱེད་པར་མི་བྱེད་ན་ནི་ཉུང་སྟེ། </s>
  </p>
  <p id="4588">
    <s id="4588:1">ཁྱོད་མང་པོ་དག་ཀྱང་བསྟེན་པར་བྱ་བ་མ་ཡིན་ཞིང་། ཉུང་ངུ་དག་ཀྱང་བསྟེན་པར་བྱ་བ་མ་ཡིན་པར་སེམས་པ་དེ་ནི་ལེགས་སོ། །</s>
  </p>
  <p id="4589">
    <s id="4589:1">གཞོན་ནུ་ཁྱོད་ཅི་དེ་ལྟར་མཁས་ཤིང་མཛངས་པ་ཡིན་པར་ཁོ་བོས་མ་ཤེས་སོ། །</s>
  </p>
  <p id="4590">
    <s id="4590:1" flag="alternateSource">ཁོ་བོས་ཁྱོད་ཀྱིས་ལྷག་པའི་བསམ་པ་ཤིན་ཏུ་བཟང་པོར་མཐོང་ན་ཁོ་བོས་ཀྱང་བརྗེད་ནས་སྨྲས་སོ། །</s>
  </p>
  <p id="4591">
    <s id="4591:1">དེ་དེ་བཞིན་ཏེ། ལོག་པར་ལྟུང་བའི་མཚན་ཉིད་ཡིན་པའི་ཕྱིར་མང་པོ་དག་ཀྱང་བསྟེན་པར་བྱ་བ་མ་ཡིན་ཞིང་། ཉུང་ངུ་དག་ཀྱང་བསྟེན་པར་བྱ་བ་མ་ཡིན་ནོ། །</s>
  </p>
  <p id="4592">
    <s id="4592:1">གཞོན་ནུ་ཡང་འདི་ལ་སྙིང་པོ་ནི་འདི་ཉིད་ཡིན་ཏེ། </s>
  </p>
  <p id="4593">
    <s id="4593:1">འདི་ལྟ་སྟེ། </s>
    <s id="4593:2">ཕུང་པོ་ཐམས་ཅད་སྤངས་པ་མྱ་ངན་ལས་འདས་པའོ། །</s>
  </p>
  <p id="4594">
    <s id="4594:1">གཞོན་ནུ་གང་ལ་ཡང་དང་ཡང་དུ་འཆི་བ་ཡོད་པའི་འཁོར་བའི་འགྲོ་བ་སྐྱོན་དང་བཅས་པ་ཡང་དང་ཡང་ཉམས་སུ་མྱོང་བས་ཅི་ཞིག་བྱ་སྟེ། </s>
  </p>
  <p id="4595">
    <s id="4595:1">ཁྱོད་ཀྱིས་ནི་མྱ་ངན་ལས་འདས་པ་ལ་འདུན་པར་བྱའོ། །</s>
  </p>
  <p id="4596">
    <s id="4596:1">གཞོན་ནུ་སྲོག་ཆགས་རྣམས་མངལ་ན་གནས་པ་ནི་སྡུག་བསྔལ་བའོ། །</s>
  </p>
  <p id="4597">
    <s id="4597:1">སྡུག་པ་དང་བྲལ་བ་དང་། མི་སྡུག་པ་དང་ཕྲད་པ་ནི་སྡུག་བསྔལ་བའོ། །</s>
  </p>
  <p id="4598">
    <s id="4598:1">གཞོན་ནུ་ལུས་སྙིང་པོ་མེད་པ་མི་རྟག་པ་ཡོངས་སུ་འདྲེན་པ་ནི་སྡུག་བསྔལ་བའོ། །</s>
  </p>
  <p id="4599">
    <s id="4599:1">སྲོག་མི་རྟག་པ་ཉིད་ནི་སྡུག་བསྔལ་བའོ། །</s>
  </p>
  <p id="4600">
    <s id="4600:1">ལོངས་སྤྱོད་མི་རྟག་པ་ཉིད་དང་ལོངས་སྤྱོད་སྙིང་པོ་མེད་པ་ཉིད་ནི་སྡུག་བསྔལ་བའོ། །</s>
  </p>
  <p id="4601">
    <s id="4601:1">གཞོན་ནུ་ཡང་དང་ཡང་དུ་འཆི་བ་ཉིད་ནི་སྡུག་བསྔལ་བའོ། །</s>
  </p>
  <p id="4602">
    <s id="4602:1">གཞོན་ནུ་དེ་ལྟ་བས་ན་ཁོ་བོ་ནི་ཁྱོད་ལ་འདི་སྐད་དུ་དེ་བཞིན་གཤེགས་པ་འབྱུང་བ་དང་། མི་ཉིད་རྙེད་པ་དང་། དལ་བ་ཕུན་སུམ་ཚོགས་པ་དང་། དེ་བཞིན་གཤེགས་པའི་བསྟན་པ་ལ་དད་པ་བླ་ན་</s>
  </p>
  <p id="4603">
    <s id="4603:1">མེད་པ་ནི་རྙེད་པར་དཀའོ་ཞེས་སྨྲ་སྟེ</s>
  </p>
  <p id="4604">
    <s id="4604:1">གཞོན་ནུ་དེ་ལྟ་<ref folio="F.147.b"/>བས་ན་གནས་དེ་དག་ཐོབ་ནས་</s>
  </p>
  <p id="4605">
    <s id="4605:1">མ་སྤོང་ཤིག །</s>
    <s id="4605:2">གཞོན་ནུ་ཁོ་བོ་ནི་གནས་དེ་དག་ཉིད་སྟོན་པར་འདོད་པ་དང་། ཉེ་བར་རྗོད་པར་འདོད་པ་ཡིན་ན་</s>
  </p>
  <p id="4606">
    <s id="4606:1">ཁྱོད་ནི་ལན་འདེབས་པར་འདོད་པས་ཉན་ནོ། །</s>
  </p>
  <p id="4607">
    <s id="4607:1">གལ་ཏེ་ཁོ་བོས་རྗེས་སུ་བསྟན་པ་ལ་གནས་ན་</s>
  </p>
  <p id="4608">
    <s id="4608:1">དེ་ནི་ཁྱོད་ཀྱི་རྗེས་སུ་བསྟན་པ་ཡིན་གྱིས་ཉོན་ལ་རིག་པར་བྱོས་ཤིག །</s>
    <s id="4608:2">དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་ངས་ལ་འདི་སྐད་ཅེས་སྨྲས་སོ། །</s>
  </p>
  <p id="4609">
    <s id="4609:1">ཀྱེ་མི་ཁྱོད་ལ་རྗེས་སུ་ཡི་རང་ངོ་། །</s>
  </p>
  <p id="4610">
    <s id="4610:1">གང་ཁྱོད་འདི་སྐད་དུ་སྐྱེ་བ་དང་། རྒ་བ་དང་། ན་བ་དང་། འཆི་བ་ནི་སྡུག་བསྔལ་བའོ། །</s>
  </p>
  <p id="4611">
    <s id="4611:1">ཡང་དང་ཡང་དུ་འཁོར་བའི་བར་དུའང་དེ་བཞིན་ནོ་ཞེས་ཟེར་བ་ནི་མངོན་པར་རྗེས་སུ་ཡི་རང་ངོ་། །</s>
  </p>
  <p id="4612">
    <s id="4612:1">ཀྱེ་མི་ཡང་ཁྱོད་ཀྱིས་མྱུར་དུ་ཡོངས་སུ་མྱ་ངན་ལས་འདའ་བར་གྱིས་ཤིག་ཅེས་བརྗོད་དེ། </s>
  </p>
  <p id="4613">
    <s id="4613:1">ཀྱེ་མི་ཁྱོད་ཀྱི་ཚིག་དེ་ཐོས་ནས་ཁོ་བོ་ནི་སེམས་ཅན་རྣམས་ལ་སྙིང་རྗེ་ཤས་ཆེར་སྐྱེས་ཏེ། </s>
  </p>
  <p id="4614">
    <s id="4614:1">སེམས་ཅན་འདི་དག་ནི་ཡང་དང་ཡང་སྐྱེ་བ་དང་། རྒ་བ་དང་། ན་བ་དང་། འཆི་བས་གཟིར་བ་ཡིན་ཏེ། </s>
  </p>
  <p id="4615">
    <s id="4615:1">བདག་གིས་བླ་ན་</s>
  </p>
  <p id="4616">
    <s id="4616:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་སེམས་ཅན་དེ་དག་ཡང་དང་ཡང་དུ་སྐྱེ་བ་དང་། རྒ་བ་དང་། ན་བ་དང་། འཆི་བའི་དབང་དུ་གྱུར་པར་མི་འགྱུར་བར་སྐྱེ་བ་དང་། རྒ་བ་དང་ན་བ་དང་འཆི་བའི་འཇིགས་པ་ལས་ཡོངས་སུ་ཐར་བར་བྱའོ་སྙམ་མོ། </s>
  </p>
  <p id="4617">
    <s id="4617:1">ཀྱེ་མི་ཁྱོད་ཁོ་བོ་ལ་འདི་སྐད་དུ་མྱ་ངན་ལས་འདས་པ་ཐོབ་ནས་འཁོར་བའི་སྡུག་བསྔལ་དག་རབ་ཏུ་སྟོན་པ་ནི་ངོ་མཚར་ཏེ། </s>
  </p>
  <p id="4618">
    <s id="4618:1">ཁོ་བོས་དེ་དག་ཐོས་ནས་སེམས་ཅན་རྣམས་ལ་སྙིང་རྗེ་ཆེན་པོ་ཤས་ཆེར་སྐྱེས་སོ། །</s>
  </p>
  <p id="4619">
    <s id="4619:1">གལ་ཏེ་ཁོ་བོ་ཡོངས་སུ་མྱ་ངན་ལས་འདས་ན་སེམས་ཅན་དེ་དག་གི་སྐྱོབ་པར་འགྱུར་བ་དང་། ཐར་བར་བྱེད་པར་འགྱུར་བ་སུ་ཡིན། </s>
  </p>
  <p id="4620">
    <s id="4620:1">དེ་ནས་བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་འདི་སྐད་ཅེས་སྨྲས་སོ། །</s>
  </p>
  <p id="4621">
    <s id="4621:1">གཞོན་ནུ་ཁྱོད་ཀྱིས་འདི་སྐད་དུ་གང་ལ་སྐྱོན་ཆེས་ཉུང་བ་དེ་ཡང་བསྟེན་པར་བྱ་བ་མ་ཡིན་ནོ་ཞེས་མ་སྨྲས་སམ་སྨྲས་པ། </s>
    <s id="4621:2">ཀྱེ་མི་དེ་དེ་བཞིན་ཏེ། </s>
  </p>
  <p id="4622">
    <s id="4622:1">གང་ལ་སྐྱོན་ཆེས་ཉུང་བ་དེ་ཡང་བསྟེན་པར་བྱ་བ་མ་ཡིན་ནོ། །</s>
  </p>
  <p id="4623">
    <s id="4623:1">ཀྱེ་མི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་སྐྱོན་མེད་པ་སྟེ། </s>
  </p>
  <p id="4624">
    <s id="4624:1">དེ་ལྟ་བས་ན་དེ་ནི་བསྟེན་པར་བྱ་བ་ཡིན་ནོ། །</s>
  </p>
  <p id="4625">
    <s id="4625:1">དེ་ནས་བདུད་བརྗེད་<ref folio="F.148.a"/>ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་འདི་སྐད་ཅེས་སྨྲས་སོ། །</s>
  </p>
  <p id="4626">
    <s id="4626:1">གཞོན་ནུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་སྐྱོན་མེད་པ་ཡིན་མོད་ཀྱི་</s>
    <s id="4626:2">གཞོན་ནུ་འོན་ཀྱང་ཁོ་བོས་ཀྱང་མ་ཐོབ་ན་ཁྱོད་ཀྱིས་ལྟ་ག་ལ་ཐོབ། </s>
  </p>
  <p id="4627">
    <s id="4627:1">གཞོན་ནུ་ཁོ་བོ་ཡང་སྔོན་འདི་སྙམ་དུ་སེམས་ཏེ། </s>
  </p>
  <p id="4628">
    <s id="4628:1">བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་བྱའོ་སྙམ་མོ། </s>
  </p>
  <p id="4629">
    <s id="4629:1">ལོག་པའི་སེམས་དེ་ལྟ་བུ་བསྐྱེད་པ་དང་། དེ་མ་ཐག་ཏུ་སློང་མོ་པ་འདི་ལྟ་སྟེ། </s>
  </p>
  <p id="4630">
    <s id="4630:1">མགོ་སློང་བ་དང་། ལག་པ་དང་། རྐང་པ་དང་། མིག་དང་། རྣ་བ་དང་། བུ་དང་། ཆུང་མ་དང་། ལོངས་སྤྱོད་དང་། བཞོན་པ་དང་། ཁྱིམ་དང་། སླས་དང་། སྐྱེད་མོས་ཚལ་དང་། ནོར་བུ་དང་། མུ་ཏིག་དང་། བཻ་དཱུརྱ་དང་། དུང་དང་། མན་ཤེལ་དང་། བྱི་རུ་དང་། ནོར་དང་། འབྲུ་དང་། རྒྱལ་སྲིད་ལ་སོགས་པ་སློང་བ་དག་གིས་ཀུན་ཏུ་གདུངས་ཤིང་། རབ་ཏུ་གདུངས་ཏེ། </s>
  </p>
  <p id="4631">
    <s id="4631:1">ཚེགས་ཕྱུང་ནས་ཁོ་བོས་བདོག་པ་རྣམ་པར་གཏོང་བ་བྱས་པ་ན་ཡང་ལུས་ཞིག་པ་ལས་ཁྲག་གི་ཆུ་ཀླུང་བྱུང་བ་དག་གིས་ཁོ་བོའི་སེམས་གཟིར་ཏེ། </s>
  </p>
  <p id="4632">
    <s id="4632:1">དེས་ན་ཁོ་བོའི་སེམས་བསྐྱེད་པ་དེ་བཏང་ངོ་། །</s>
  </p>
  <p id="4633">
    <s id="4633:1">གལ་ཏེ་ཁྱོད་ཡིད་མི་ཆེས་ན་ཁོ་བོའི་དཀའ་བ་དེ་ལྟ་བར་འདོད་དམ། </s>
    <s id="4633:2">སྨྲས་པ། </s>
    <s id="4633:3">ཀྱེ་མི་བལྟ་བར་འདོད་དེ། </s>
  </p>
  <p id="4634">
    <s id="4634:1">དེ་ནི་ཁོ་བོའི་དོན་དུ་འགྱུར་རོ། །</s>
  </p>
  <p id="4635">
    <s id="4635:1">དེ་ནས་བདུད་བརྗེད་ངས་འདི་སྙམ་དུ་སེམས་ཏེ། </s>
  </p>
  <p id="4636">
    <s id="4636:1">བདག་གིས་བྱང་ཆུབ་སེམས་དཔའ་དྲན་པ་རྙེད་ཀྱི་མོས་པ་བཟློག་པ་གང་དང་གང་བྱས་པ་དེ་དང་དེ་ཉིད་ལ་དེ་ཡིད་ཆེས་པར་མི་བྱེད་ཀྱི། ཕྱིར་ཡང་འདི་སྐད་དུ་ཁོ་བོའི་དོན་དུ་འགྱུར་བ་སྟོན་ཅིག་ཅེས་ཟེར་རོ་སྙམ་མོ། །</s>
  </p>
  <p id="4637">
    <s id="4637:1">དེ་ནས་བདུད་དེས་རྒྱལ་པོའི་གཞོན་ནུ་དེའི་མདུན་དུ་ཁྲག་གི་ཆུ་ཀླུང་བཞི་མངོན་པར་སྤྲུལ་ཏོ། །</s>
  </p>
  <p id="4638">
    <s id="4638:1">གསེར་གྱི་ཕུང་པོ་གངས་ལྟ་བུ་བཞི་དང་། མགོ་ཐོད་རྣམ་པར་ཟོས་པ་དག་དང་། རྣམ་པར་དམར་བ་དག་དང་། རྣམ་པར་རྣགས་པ་དག་གི་ཕུང་པོ་རི་རབ་ལྟ་བུ་ཡང་མངོན་པར་སྤྲུལ་ཏོ། །</s>
  </p>
  <p id="4639">
    <s id="4639:1">རུས་པ་དག་གི་ཕུང་པོ་དུང་ལྟར་དཀར་བ་རི་ཙམ་གཞན་དག་ཀྱང་མངོན་པར་སྤྲུལ་ཏོ། །</s>
  </p>
  <p id="4640">
    <s id="4640:1">ལག་རྡུམ་དང་། རྐང་རྡུམ་དང་། རྣ་རྡུམ་དང་། ཡན་ལག་དང་། ཉིང་ལག་རྡུམ་པོ་རྣམ་པ་སྣ་ཚོགས་དང་། གཟུགས་རྣམ་པ་སྣ་ཚོགས་འདི་ལྟ་<ref folio="F.148.b"/>སྟེ། </s>
  </p>
  <p id="4641">
    <s id="4641:1">མི་དང་། དྲི་ཟ་དང་། གནོད་སྦྱིན་དང་། སེང་གེ་དང་། སྟག་དང་། རྟ་དང་། རི་བོང་དང་། སྤྲེའུ་དང་། དོམ་དང་། གཟིག་དང་། ཕག་དང་། རི་དགས་དང་། དྲེད་དང་། གླང་པོ་ཆེ་དང་། མ་ཧེ་ལ་སོགས་པའི་གཟུགས་དང་། དེ་བཞིན་དུ་ཉ་དང་། ཆུ་སྲིན་འཛིན་ཁྲི་དང་། ཆུ་སྲིན་བྱིས་པ་གསོད་དང་། ཆུ་སྲིན་ན་ཀྲའི་གཟུགས་དང་། དེ་བཞིན་དུ་ངང་པ་དང་། རྨ་བྱ་དང་། ཁྭ་དང་། ཁུ་བྱུག་དང་། ཀ་ལ་པིང་ཀ་དང་། ཤང་ཤང་ཏེའུ་དང་། བྱ་ཀུ་ཎ་ལ་དང་། ཆུ་སྐྱར་དང་། རི་སྐེགས་ལ་སོགས་པའི་གཟུགས་ཀྱི་རོ་དག་མངོན་པར་སྤྲུལ་ཏོ། །</s>
  </p>
  <p id="4642">
    <s id="4642:1">རོ་ཁ་ཅིག་ནི་ཁ་གཅིག་པ་དག་གོ། །</s>
  </p>
  <p id="4643">
    <s id="4643:1">ཁ་ཅིག་ནི་ཁ་གཉིས་པ་དང་། ཁ་གསུམ་པ་དང་། བཞི་པ་དང་། ལྔ་པ་དང་། དྲུག་པ་དང་། བདུན་པ་དང་། བརྒྱད་པ་དང་། དགུ་པ་དང་། བཅུ་པ་དང་། ཉི་ཤུ་པ་དང་། སུམ་ཅུ་པ་དང་། བཞི་བཅུ་པ་དང་། ལྔ་བཅུ་པ་ནས་ཁ་འབུམ་ཡོད་པའི་བར་དག་དང་། ལྕེ་གཅིག་པ་དང་། ལྕེ་གཉིས་པ་དང་། ལྕེ་གསུམ་པ་དང་། ལྕེ་བཞི་པ་དང་། ལྕེ་ལྔ་པ་ནས་ལྕེ་འབུམ་ཡོད་པའི་བར་དག་དང་། མིག་གཅིག་པ་ནས་མིག་འབུམ་ཡོད་པའི་བར་དག་གོ། །</s>
  </p>
  <p id="4644">
    <s id="4644:1">རོ་དག་ཀྱང་གཅིག་ལ་གཅིག་མིག་འགྱུར་བར་བྱེད་པ། རྣ་བ་འགྱུར་བར་བྱེད་པ། སོ་སྒྲ་ཙིག་ཙིག་བྱེད་པ། རང་གི་མཆུ་ལ་སོས་འདེབས་པ། གནོད་སྦྱིན་ལག་ན་མཚོན་ཆ་མི་འཐུན་པ་སྣ་ཚོགས་ཐོགས་ཤིང་ལངས་ནས་</s>
  </p>
  <p id="4645">
    <s id="4645:1">འཁོད་པར་གྱུར་པ་དག་གོ། །</s>
  </p>
  <p id="4646">
    <s id="4646:1">འཇིགས་པ་ཆེན་པོ་དང་འཇིགས་སུ་རུང་བའི་རྒྱུ་དེ་ལྟ་བུ་ཡང་མངོན་པར་སྤྲུལ་ནས་</s>
  </p>
  <p id="4647">
    <s id="4647:1">རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ། </s>
    <s id="4647:2">རྒྱལ་པོའི་གཞོན་ནུ་འདི་དག་ནི་ཁྲག་གི་ཆུ་ཀླུང་འབབ་པ་དག་གོ། །</s>
  </p>
  <p id="4648">
    <s id="4648:1">འདི་དག་ནི་རུས་པའི་རི་ཆེན་པོ་བཞི་པོ་དག་གོ། །</s>
  </p>
  <p id="4649">
    <s id="4649:1">སྨྲས་པ། </s>
    <s id="4649:2">ཀྱེ་མི་མཐོང་ངོ་། །</s>
  </p>
  <p id="4650">
    <s id="4650:1">སྨྲས་པ། </s>
    <s id="4650:2">གཞོན་ནུ་དེ་དག་ནི་ཁོ་བོའི་ཡན་ལག་དང་ཉིང་ལག་བཅད་པ་དག་ལས་ཁྲག་གི་ཆུ་ཀླུང་མངོན་པར་གྲུབ་པ་དག་གོ། །</s>
  </p>
  <p id="4651">
    <s id="4651:1">གཞོན་ནུ་ཁྱོད་ཀྱིས་མགོ་ཐོད་ཀྱི་རུས་པའི་རི་བཞི་པོ་རི་རབ་ཙམ་དེ་དག་མཐོང་ངམ། </s>
    <s id="4651:2">སྨྲས་པ། </s>
    <s id="4651:3">ཀྱེ་མི་མཐོང་ངོ་། །</s>
  </p>
  <p id="4652">
    <s id="4652:1">སྨྲས་པ། </s>
    <s id="4652:2">ཀྱེ་མི་ཁོ་བོ་བྱང་ཆུབ་སེམས་དཔའི་སྤྱད་པ་སྤྱོད་པ་ན་མགོ་ཐོད་བཅད་པ་དག་ནི་དེ་སྙེད་དོ། །</s>
  </p>
  <p id="4653">
    <s id="4653:1">ཀྱེ་མི་ཁྱོད་ཀྱིས་ལག་པ་རྡུམ་པོ། རྐང་པ་རྡུམ་<ref folio="F.149.a"/>པོ། མིག་ཕྱུང་བ། ཡན་ལག་དང་ཉིང་ལག་རྣམ་པ་སྣ་ཚོགས་བཅད་པའི་རོ་དག་གི་རི་བཞི་པོ་དག་མཐོང་ངམ། </s>
    <s id="4653:2">སྨྲས་པ། </s>
    <s id="4653:3">མཐོང་ངོ་། །</s>
  </p>
  <p id="4654">
    <s id="4654:1">སྨྲས་པ། </s>
    <s id="4654:2">གཞོན་ནུ་དེ་དག་ནི་ཁོ་བོས་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན། </s>
  </p>
  <p id="4655">
    <s id="4655:1">ཡན་ལག་དང་ཉིང་ལག་དག་བཏང་བའོ། །</s>
  </p>
  <p id="4656">
    <s id="4656:1">གཞོན་ནུ་ཁྱོད་ཀྱིས་ཕྱོགས་བཞིའི་གནོད་སྦྱིན་གྱི་སྡེ་དག་མཐོང་ངམ། </s>
    <s id="4656:2">སྨྲས་པ། </s>
    <s id="4656:3">ཀྱེ་མི་མཐོང་ངོ་། །</s>
  </p>
  <p id="4657">
    <s id="4657:1">སྨྲས་པ། </s>
    <s id="4657:2">གཞོན་ནུ་འཇིགས་པ་ཆེན་པོ་དང་། འཇིགས་སུ་རུང་བ་དེ་དག་ནི་གང་བྱང་ཆུབ་ཏུ་སེམས་སྐྱེད་པར་བྱེད་པ་དེའི་གཟི་བྱིན་འཕྲོག་པར་བྱེད་པ་དག་གོ། །</s>
  </p>
  <p id="4658">
    <s id="4658:1">དེ་དག་ནི་གང་བྱང་ཆུབ་ཏུ་སེམས་སྐྱེད་པར་བྱེད་པ་དེའི་མགོ་སློང་བར་བྱེད་པ་ཡིན་པ་ནས་ཡན་ལག་དང་། ཉིང་ལག་དག་གི་བར་དུ་སློང་བར་བྱེད་པ་དག་གོ། །</s>
  </p>
  <p id="4659">
    <s id="4659:1">གཞོན་ནུ་གང་གི་ཚེ་སྔོན་ཁོ་བོས་བྱང་ཆུབ་ཏུ་སེམས་བསྐྱེད་པ་དེའི་ཚེ་དེ་དག་ནི་མགོ་བསླངས་ཤིང་བཅད་པ་དག་ཡིན་པ་ནས་ཡན་ལག་དང་ཉིང་ལག་དག་གི་བར་དུ་བཅད་པ་དག་གོ། །</s>
  </p>
  <p id="4660">
    <s id="4660:1">དེ་ནས་བདུད་བརྗེད་ངས་ཀྱིས་ཡང་སྲིན་པོའི་སྡེ་མང་པོ་མངོན་པར་སྤྲུལ་ནས་</s>
  </p>
  <p id="4661">
    <s id="4661:1">ཡང་སྨྲས་པ། </s>
    <s id="4661:2">གཞོན་ནུ་ཁྱོད་ཀྱིས་སྲིན་པོའི་སྡེ་མང་པོ་དེ་མཐོང་ངམ། </s>
    <s id="4661:3">སྨྲས་པ། </s>
    <s id="4661:4">ཀྱེ་མི་མཐོང་ངོ་། །</s>
  </p>
  <p id="4662">
    <s id="4662:1">སྨྲས་པ། </s>
    <s id="4662:2">གཞོན་ནུ་དེ་དག་ནི་གང་དག་བྱང་ཆུབ་ཏུ་སེམས་སྐྱེད་པར་བྱེད་པ་མངལ་ན་གནས་པ་དེ་དག་གི་གཟི་བྱིན་འཕྲོག་པར་བྱེད་པ་དག་གོ། །</s>
  </p>
  <p id="4663">
    <s id="4663:1">མངལ་ན་གནས་པ་ན་ཡང་བྱང་ཆུབ་སེམས་དཔའ་སྲོག་དང་བྲལ་བར་བྱེད་པ་དག་གོ། །</s>
  </p>
  <p id="4664">
    <s id="4664:1">གཞོན་ནུ་གང་དང་གང་གི་ཚེ་ཁོ་བོས་བྱང་ཆུབ་ཏུ་སེམས་བསྐྱེད་པ་དེ་ཙམ་དུ་སྡུག་བསྔལ་དེ་དག་ལས་ཡོངས་སུ་གྲོལ་བར་མ་གྱུར་ཏེ། </s>
  </p>
  <p id="4665">
    <s id="4665:1">དེ་ཙམ་དུ་དེ་དག་ཁོ་བོའི་ཕྱི་བཞིན་འབྲང་བར་བྱེད་དོ། །</s>
  </p>
  <p id="4666">
    <s id="4666:1">གཞོན་ནུ་དེ་ལྟ་བས་ན་ཁོ་བོས་སྡུག་བསྔལ་དེ་དག་མ་བཟོད་དེ། </s>
  </p>
  <p id="4667">
    <s id="4667:1">བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་སེམས་ཕྱིར་ལོག་གོ། །</s>
  </p>
  <p id="4668">
    <s id="4668:1">གང་གི་ཚེ་ཁོ་བོའི་སེམས་བྱང་ཆུབ་ལས་ཕྱིར་ལོག་པ་དེའི་ཚེ། ཁོ་བོ་སྡུག་བསྔལ་དེ་དག་ལས་ཡོངས་སུ་གྲོལ་ཞིང་གནོད་པ་ཡང་མེད་པར་གྱུར་ཏོ། །</s>
  </p>
  <p id="4669">
    <s id="4669:1">གཞོན་ནུ་དེ་ལྟ་བས་ན་ཁོ་བོ་ནི་ཁྱོད་ལ་དོན་འདོད་པ། ཕན་པ་འདོད་པ། གྲུབ་པ་དང་། བདེ་བར་འདོད་པ་ཡིན་པས་གཞོན་ནུ་འདི་སྐད་དུ་ཁྱོད་བླ་ན་</s>
  </p>
  <p id="4670">
    <s id="4670:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་མ་སྐྱེད་ཅིག །</s>
  </p>
  <p id="4671">
    <s id="4671:1">གཞོན་ནུ་ཁྱོད་<ref folio="F.149.b"/>སྡུག་བསྔལ་དེ་ལྟ་བུ་ཐོབ་པར་མ་བྱེད་ཅིག །</s>
  </p>
  <p id="4672">
    <s id="4672:1">ཅེས་སྨྲའོ། །</s>
  </p>
  <p id="4673">
    <s id="4673:1">དེ་ནས་རྒྱལ་པོའི་གཞོན་ནུ་དྲན་པ་རྙེད་འདི་སྙམ་དུ་སེམས་ཏེ། </s>
  </p>
  <p id="4674">
    <s id="4674:1">དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཀྱི་ཐད་དུ་བདག་གིས་བླ་ན་</s>
  </p>
  <p id="4675">
    <s id="4675:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་ཡིན་ལ། </s>
    <s id="4675:2">མི་འདི་ཡང་བླ་ན་</s>
  </p>
  <p id="4676">
    <s id="4676:1">མེད་པ་ཡང་དག་པར་རྫོགས་པའི་བྱང་ཆུབ་ལས་བདག་གི་མོས་པ་ཟློག་པར་བྱེད་པ་ཡིན་ཏེ</s>
  </p>
  <p id="4677">
    <s id="4677:1">མིའི་ཆ་བྱད་ཀྱིས་འདི་བདུད་ཡིན་པར་གྱུར་ཏམ། འདི་བདུད་ཀྱིས་བྱིན་གྱིས་བརླབས་པར་གྱུར་ན་ཡང་མི་རུང་། </s>
  </p>
  <p id="4678">
    <s id="4678:1">ཡང་ན་མི་འདི་བྱང་ཆུབ་སེམས་དཔའ་ཡིན་པར་གྱུར་ལ། </s>
    <s id="4678:2">དེ་ནས་དེས་ལེ་ལོ་ཐོབ་ནས་</s>
  </p>
  <p id="4679">
    <s id="4679:1">བྱང་ཆུབ་ཀྱི་སེམས་ཕྱིར་བཟློག་པ་ཡིན་ཞིང་། </s>
    <s id="4679:2">གང་གི་ཕྱིར་མི་འདི་སྡུག་བསྔལ་དེ་ལྟ་བུ་དང་ཕྲད་ན་</s>
  </p>
  <p id="4680">
    <s id="4680:1">ཡན་ལག་དང་ཉིང་ལག་སློང་བར་བྱེད་པ་དག་ནས་</s>
  </p>
  <p id="4681">
    <s id="4681:1">སྲོག་དང་བྲལ་བར་བྱེད་པའི་བར་དག་གི་སློངས་མོ་པ་དེ་སྙེད་འོང་བ་ལས་ན་སྔོན་འདིས་ནི་སྡིག་པ་ཅན་གྱི་ལས་རྣམས་བྱས་པར་གྱུར་པ་ཡིན་ཏེ</s>
  </p>
  <p id="4682">
    <s id="4682:1">སློངས་མོ་པ་དེ་དག་ནི་བདག་གི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཕན་འདོགས་པར་གྱུར་པ་ཡིན་ནོ། །</s>
  </p>
  <p id="4683">
    <s id="4683:1">དེ་ཅིའི་ཕྱིར་ཞེ་ན། སེམས་ཅན་དེ་དག་ནི་མི་ཤེས་པ་དང་ལྡན་ཞིང་ཡོངས་སུ་མི་ཤེས་པ་སྲུང་བ་ཅན་ཡིན་ཏེ། </s>
  </p>
  <p id="4684">
    <s id="4684:1">འདོད་ཆགས་ཀྱི་དབང་དང་། ཞེ་སྡང་གི་དབང་དང་། གཏི་མུག་གི་དབང་དང་། ཕྲག་དོག་གི་དབང་དང་། ང་རྒྱལ་གྱི་དབང་གིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་དུས་ལས་ཡོལ་བར་སློང་ཞིང་སློང་བར་བྱེད་པ་དག་སྟེ</s>
  </p>
  <p id="4685">
    <s id="4685:1">གལ་ཏེ་སེམས་ཅན་དེ་དག་ལ་བདག་གིས་འཇིག་རྟེན་པའི་ཡང་དག་པར་ཚིམ་པ་ནི་བྱ་ན། </s>
  </p>
  <p id="4686">
    <s id="4686:1">ཇི་ལྟར་ན་བདག་གིས་འཇིག་རྟེན་ལས་འདས་པའི་ཡང་དག་པར་ཚིམ་པར་བྱ། </s>
  </p>
  <p id="4687">
    <s id="4687:1">མི་འདི་ཡང་འདུན་པ་མེད་པས་ལེ་ལོ་དང་། བརྩོན་འགྲུས་ཞན་པ་དང་། ལྷག་པའི་བསམ་པ་མ་ཡིན་པས་</s>
    <s id="4687:2">བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་ལོག་པ་ཡིན་ནོ། །</s>
  </p>
  <p id="4688">
    <s id="4688:1">ཀྱེ་མ་བདག་གིས་ཇེ་ཆེར་ཡང་དག་པའི་ལྟ་བ་ཅན་དུ་བྱའོ། །</s>
  </p>
  <p id="4689">
    <s id="4689:1">ཇེ་ཆེར་བརྩོན་འགྲུས་ཡང་དག་པར་བླངས་ཏེ་གནས་པར་བྱའོ། །</s>
  </p>
  <p id="4690">
    <s id="4690:1">གལ་ཏེ་བདག་གི་དབུགས་རྔུབ་པ་དང་། འབྱུང་བ་རེ་རེ་ལ་སྲོག་དང་འབྲལ་བར་གྱུར་ཀྱང་བདག་གིས་བླ་ན་</s>
  </p>
  <p id="4691">
    <s id="4691:1">མེད་པ་ཡང་དག་པར་<ref folio="F.150.a"/>རྫོགས་པའི་བྱང་ཆུབ་ལས་སེམས་ཕྱིར་ལྡོག་པར་མི་བྱའོ། །</s>
  </p>
  <p id="4692">
    <s id="4692:1">བདག་གིས་སྲོག་དང་འབྲལ་བ་དེ་སྙེད་ཀྱང་བཟོད་པར་བྱའོ། །</s>
  </p>
  <p id="4693">
    <s id="4693:1">བདག་གིས་སངས་རྒྱས་ཀྱི་ཆོས་རྣམས་ནི་ཡོངས་སུ་བཏང་བར་མི་བྱའོ། །</s>
  </p>
  <p id="4694">
    <s id="4694:1">དེ་ཅིའི་ཕྱིར་ཞེ་ན། </s>
    <s id="4694:2">སེམས་ཅན་གང་དག་བདག་སྲོག་དང་བྲལ་བར་བྱེད་པ་དེ་ལ་བདག་གིས་སེམས་ཅན་འདི་དག་ནི་ཉོན་མོངས་པའི་དབང་གིས་བདག་ལ་གནོད་པར་བྱ་བའི་ཕྱིར་སྡིག་པ་ཅན་གྱི་ལས་རྣམས་མངོན་པར་འདུ་བྱེད་པ་ཡིན་པས་</s>
    <s id="4694:3">དེ་དག་ལ་བདག་གིས་བླ་ན་</s>
  </p>
  <p id="4695">
    <s id="4695:1">མེད་པ་ཡང་དག་པར་རྫོགས་པའི་བྱང་ཆུབ་ཡང་དག་པར་བསྒྲུབ་པའི་ཆེད་དུ་ཉོན་མོངས་པ་སྤང་བར་བྱ་བའི་ཕྱིར་ཆོས་བསྟན་པར་བྱ་བ་དེ་ལྟ་བུའི་གོ་ཆ་བགོའོ་སྙམ་པའི་ཕྱིར་རོ། །</s>
  </p>
  <p id="4696">
    <s id="4696:1">དེ་ནས་བྱང་ཆུབ་སེམས་དཔའ་དྲན་པ་རྙེད་ཀྱིས་བདུད་བརྗེད་ངས་ལ་སྨྲས་པ། </s>
    <s id="4696:2">ཀྱེ་མི་ཁྱོད་ཁོ་བོ་ལ་འདི་ལྟ་སྟེ་དོན་འདོད་པ་ཡིན། </s>
  </p>
  <p id="4697">
    <s id="4697:1">འདི་ལྟ་སྟེ་ཕན་པ་འདོད་པ་ཡིན། </s>
  </p>
  <p id="4698">
    <s id="4698:1">ཀྱེ་མི་ཁྱོད་ཁོ་བོ་ལ་འདི་ལྟ་སྟེ། </s>
  </p>
  <p id="4699">
    <s id="4699:1">གྲུབ་པ་དང་བདེ་བར་འདོད་པ་ཡིན་ཏེ། </s>
  </p>
  <p id="4700">
    <s id="4700:1">ཁྱོད་ཀྱིས་གནས་དེ་ལྟ་བུ་དེ་དག་ཀུན་ཏུ་བསྟན་པ་ནི་ངོ་མཚར་ཏོ། །</s>
  </p>
  <p id="4701">
    <s id="4701:1">དེ་ཅིའི་ཕྱིར་ཞེ་ན། </s>
    <s id="4701:2">ཀྱེ་མི་ཁོ་བོས་དེ་མཐོང་ནས་</s>
  </p>
  <p id="4702">
    <s id="4702:1">ཤས་ཆེར་ཆེས་སྟོབས་དང་ལྡན་པའི་གོ་ཆ་བགོས་ཤིང་། བླ་ན་</s>
  </p>
  <p id="4703">
    <s id="4703:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ལྷག་པའི་བསམ་པ་བསྐྱེད་པའི་ཕྱིར་རོ། །</s>
  </p>
  <p id="4704">
    <s id="4704:1">དེ་ནས་བདུད་བརྗེད་ངས་འདི་སྙམ་དུ་སེམས་ཏེ། </s>
  </p>
  <p id="4705">
    <s id="4705:1">བདག་གིས་ཇི་ལྟ་ཇི་ལྟར་འཇིགས་པ་དང་། འཇིགས་སུ་རུང་བའི་གཟུགས་དག་བསྟན་པ་དེ་ལྟ་དེ་ལྟར་དེ་ཇེ་ཆེར་བརྟན་པའི་གོ་ཆ་གྱོན་པར་བྱེད་དོ་སྙམ་མོ། </s>
  </p>
  <p id="4706">
    <s id="4706:1">དེ་ནས་བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ། </s>
    <s id="4706:2">ཀྱེ་སྐྱེས་བུ་གལ་ཏེ་ཁྱོད་ཁོ་བོའི་ཚིག་བཞིན་དུ་མི་བྱེད་ན་རང་ཉིད་ཀྱིས་ཤེས་པར་གྱུར་ཏེ། </s>
  </p>
  <p id="4707">
    <s id="4707:1">འདི་ལྟར་ཁོ་བོ་ནི་ས་ཕྱོགས་འདི་ནས་འགྲོ་བར་བྱའོ། །</s>
  </p>
  <p id="4708">
    <s id="4708:1">བདུད་བརྗེད་ངས་ཀྱིས་ཚིག་དེ་སྨྲས་པའི་འོག་ཏུ་དེ་ནས་དེ་ཉིད་ཀྱི་ཚེ་བདུད་ཀྱིས་སྤྲུལ་པའི་གནོད་སྦྱིན་དེ་དག་གིས་ཚིག་སྨྲས་པ། </s>
    <s id="4708:2">སྐྱེས་བུ་རྒྱལ་པོའི་གཞོན་ནུ་དྲན་པ་རྙེད་འདི་ཁྱོད་ཀྱིས་བསྒོ་བ་བཞིན་དུ་མི་བྱེད་ན</s>
  </p>
  <p id="4709">
    <s id="4709:1">ཁྱོད་ས་ཕྱོགས་འདི་ནས་སོང་ཤིག་དང་</s>
    <s id="4709:2">ཁོ་བོ་ཅག་བཀྲེས་པའང་ཡིན། </s>
  </p>
  <p id="4710">
    <s id="4710:1">སྐོམ་པའང་ཡིན་པས་རྒྱལ་པོའི་གཞོན་ནུ་འདིའི་གཟི་བརྗིད་འཕྲོག་པར་བྱའོ། །</s>
  </p>
  <p id="4711">
    <s id="4711:1">གཞན་དག་གིས་ཀྱང་སྨྲས་པ། </s>
    <s id="4711:2">ཀྱེ་སྐྱེས་<ref folio="F.150.b"/>བུ་ཁྱོད་སོང་ཤིག་དང་</s>
    <s id="4711:3">ཁོ་བོ་ཅག་གིས་རྒྱལ་པོའི་གཞོན་ནུ་འདི་སྐད་ཅིག་ཏུ་ཐལ་བར་བརླག་པར་བྱའོ། །</s>
  </p>
  <p id="4712">
    <s id="4712:1">གཞན་དག་གིས་ཀྱང་སྨྲས་པ། </s>
    <s id="4712:2">ཁོ་བོ་ཅག་གིས་རྒྱལ་པོའི་གཞོན་ནུ་འདིའི་མགོ་བསླང་བར་བྱའོ། །</s>
  </p>
  <p id="4713">
    <s id="4713:1">གཞན་དག་གིས་ཀྱང་སྨྲས་པ། </s>
    <s id="4713:2">ཀྱེ་སྐྱེས་བུ་ཁྱོད་སོང་ཤིག་དང་</s>
    <s id="4713:3">འདི་ནི་ཡུན་རིང་དུ་གནས་པ་མ་ཡིན་ཏེ། </s>
  </p>
  <p id="4714">
    <s id="4714:1">འདིའི་སྲོག་གཞན་ཅི་ཡང་མེད་པར་འགྱུར་བས། </s>
    <s id="4714:2">འདིས་དོན་འདོད་པ། ཕན་པ་འདོད་པ། ཁྱོད་ཀྱི་ཚིག་བཞིན་དུ་བྱས་སམ་དད་པས་ཅི་ཞིག་བྱ། </s>
  </p>
  <p id="4715">
    <s id="4715:1">གང་འདི་ཁྱོད་ཀྱིས་བསྒོ་བ་བཞིན་དུ་མི་བྱེད་པས་</s>
    <s id="4715:2">འདི་མངལ་དུ་ཞུགས་ན་ཡང་གཟི་བྱིན་དོར་བར་བྱའོ། །</s>
  </p>
  <p id="4716">
    <s id="4716:1">ཤ་བཟའ་བར་བྱའོ། །</s>
  </p>
  <p id="4717">
    <s id="4717:1">ཁྲག་ཀྱང་བཏུང་བར་བྱའོ། །</s>
  </p>
  <p id="4718">
    <s id="4718:1">གཞན་དག་གིས་ཀྱང་ཚིག་འདི་སྐད་ཅེས་སྨྲས་སོ། །</s>
  </p>
  <p id="4719">
    <s id="4719:1">རྒྱལ་པོའི་གཞོན་ནུ་དྲན་པ་རྙེད་འདི་རྩ་འཇིངས་མ་རྙེད་པ་ཡིན་གྱིས། </s>
    <s id="4719:2">རྒྱལ་པོའི་གཞོན་ནུ་དྲན་པ་རྙེད་རྡེགས་ཤིག་རྡེགས་ཤིག །</s>
    <s id="4719:3">རྒྱལ་པོའི་གཞོན་ནུ་དྲན་པ་རྙེད་ཆོད་ཅིག་ཆོད་ཅིག་སོད་ཅིག །</s>
  </p>
  <p id="4720">
    <s id="4720:1">དེ་ནས་བདུད་བརྗེད་ངས་ཀྱིས་དེ་དག་ལ་སྨྲས་པ། </s>
    <s id="4720:2">དེ་ལྟར་མ་བྱེད་པར་ཡང་ཁྱེད་ཅག་སྡོད་ཅིག་དང་། </s>
    <s id="4720:3">ཁོ་བོས་རྒྱལ་པོའི་གཞོན་ནུ་དྲན་པ་རྙེད་སྡིག་པ་ཅན་གྱི་ལྟ་བ་འདི་ལས་བཟློག་པ་དང་འདི་ཁོ་བོའི་ཚིག་བཞིན་དུ་བྱེད་པར་འགྱུར་རོ། །</s>
  </p>
  <p id="4721">
    <s id="4721:1">ཁོ་བོ་ནི་ཡུན་རིང་པོ་ནས་དེའི་མཛའ་བཤེས་སུ་གྱུར་པ་ཡིན། </s>
  </p>
  <p id="4722">
    <s id="4722:1">ལྷན་ཅིག་སྐྱེས་པར་གྱུར་པ་ཡིན་ཏེ། </s>
  </p>
  <p id="4723">
    <s id="4723:1">ཇི་སྲིད་དུ་རྒྱལ་པོའི་གཞོན་ནུ་དྲན་པ་རྙེད་ཀྱི་ལྷག་པའི་བསམ་པ་རྣམ་པར་ཤེས་པར་གྱུར་པ་དེ་སྲིད་དུ་ཡུད་ཙམ་ཞིག་བཤོལ་བར་གྱིས་ཤིག །</s>
    <s id="4723:2">ཁོ་བོ་ལ་ཡང་བྱས་པ་གཟོ་བ་ཉིད་རྗེས་སུ་སྲུངས་ཤིག །</s>
    <s id="4723:3">གལ་ཏེ་རྒྱལ་པོའི་གཞོན་ནུ་དྲན་པ་རྙེད་སྡིག་པ་ཅན་གྱི་ལྟ་བ་དེ་མི་འདོར་བ་ལྟ་ན་དེའི་འོག་ཏུ་ཁྱེད་ཅག་གིས་ཅི་དགར་བྱ་བ་ཡིན་ནོ། །</s>
  </p>
  <p id="4724">
    <s id="4724:1">གལ་ཏེ་སྡིག་པ་ཅན་གྱི་ལྟ་བ་དེ་ལས་བཟློག་པར་ནུས་པ་ལྟ་ན། </s>
  </p>
  <p id="4725">
    <s id="4725:1">དེའི་ཕྱིར་ཁྱེད་ཅག་གིས་བྱས་པ་གཟོ་བ་ཉིད་གཟུང་བར་བྱ་སྟེ། </s>
  </p>
  <p id="4726">
    <s id="4726:1">གཞོན་ནུ་འདི་ཡང་བྱས་པ་གཟོ་བ་ཉིད་འཛིན་པར་འགྱུར་རོ། །</s>
  </p>
  <p id="4727">
    <s id="4727:1">ཤ་ར་དྭ་ཏིའི་བུ་བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་ལན་གཉིས་སུ་ཡང་འདི་སྐད་ཅེས་སྨྲས་སོ། །</s>
  </p>
  <p id="4728">
    <s id="4728:1">ཀྱེ་གཞོན་ནུ་སྙིང་བརྩེ་བར་བྱེད་པ་ཕན་པར་བྱེད་པ་ཁོ་བོའི་ཚིག་བཞིན་དུ་བྱོས་ཤིག་དང་</s>
    <s id="4728:2">ཇི་སྲིད་འཚོའི་བར་ཁྱོད་ཀྱི་མཛའ་བཤེས་སུ་འགྱུར་རོ། །</s>
  </p>
  <p id="4729">
    <s id="4729:1"><ref folio="F.151.a"/>གཞོན་ནུ་སྡིག་པ་ཅན་གྱི་ལྟ་བར་གྱུར་པ་འདིས་ཁྱོད་ལ་ཅི་ཞིག་བྱ། </s>
  </p>
  <p id="4730">
    <s id="4730:1">གཞོན་ནུ་ཁྱོད་ཀྱིས་ལྟ་བ་ད་ཐོང་ཤིག །</s>
    <s id="4730:2">གཞོན་ནུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་རྙེད་པར་དཀའ་བའོ། །</s>
  </p>
  <p id="4731">
    <s id="4731:1">གཞོན་ནུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་མཆོག་ཏུ་རྙེད་པར་དཀའ་བའོ། །</s>
  </p>
  <p id="4732">
    <s id="4732:1">གཞོན་ནུ་ཡང་ཁྱོད་བྱང་ཆུབ་སེམས་དཔའ་རྣམས་འགྲོ་བ་གང་དུ་སྐྱེ་བར་འགྱུར་བའི་གནས་གཞན་དག་ཀྱང་ལྟ་བར་འདོད་དམ། </s>
    <s id="4732:2">སྨྲས་པ། </s>
    <s id="4732:3">ཀྱེ་མི་ལྟ་བར་འདོད་དོ། །</s>
  </p>
  <p id="4733">
    <s id="4733:1">དེ་ནས་བདུད་བརྗེད་ངས་ཀྱིས་ས་ཕྱོགས་དེར་སེམས་ཅན་དམྱལ་བ་ཆེན་པོ་དག་མངོན་པར་སྤྲུལ་ཏེ། </s>
  </p>
  <p id="4734">
    <s id="4734:1">སྤྲུལ་ནས་</s>
  </p>
  <p id="4735">
    <s id="4735:1">ཀྱང་རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ། </s>
    <s id="4735:2">གཞོན་ནུ་ཁྱོད་ཀྱིས་སེམས་ཅན་དམྱལ་བ་ཆེན་པོ་དེ་དག་ན་གནོད་པ་རྣམ་པ་དུ་མ་ཉམས་སུ་མྱོང་བ། ཚོར་བ་རྣམ་པ་དུ་མ་ཉམས་སུ་མྱོང་བའི་སེམས་ཅན་དེ་དག་མཐོང་ངམ། </s>
    <s id="4735:3">སྨྲས་པ། </s>
    <s id="4735:4">ཀྱེ་མི་མཐོང་ངོ་། །</s>
  </p>
  <p id="4736">
    <s id="4736:1">སྨྲས་པ། </s>
    <s id="4736:2">གཞོན་ནུ་དེ་དག་གིས་ནི་སྔོན་བྱང་ཆུབ་ཏུ་སེམས་བསྐྱེད་པར་གྱུར་ཏེ། </s>
  </p>
  <p id="4737">
    <s id="4737:1">དེ་དག་ནི་སློངས་མོ་པ་རྣམས་ཀྱིས་གནོད་པར་གྱུར་ནས་སེར་སྣའི་སེམས་སུ་བྱས། </s>
  </p>
  <p id="4738">
    <s id="4738:1">གནོད་སེམས་སུ་བྱས་པས་སེམས་ཅན་དམྱལ་བ་ཆེན་པོ་དག་ཏུ་སྐྱེས་པ་ཡིན་ནོ། །</s>
  </p>
  <p id="4739">
    <s id="4739:1">གཞོན་ནུ་དེ་ལྟར་ལྷག་པར་སློང་བ་དག་ལ་སྦྱིན་པར་བྱེད་པ་དག་གི་འགྲོ་བ་ནི་འདི་ཡིན་ཏེ། </s>
  </p>
  <p id="4740">
    <s id="4740:1">གནོད་སེམས་སྐྱེའོ། །</s>
  </p>
  <p id="4741">
    <s id="4741:1">དེ་དག་གནོད་སེམས་ལ་རབ་ཏུ་གནས་པས་འགྲོ་བ་དེ་ལྟ་བུ་དེ་དག་ཏུ་སྐྱེས་སོ། །</s>
  </p>
  <p id="4742">
    <s id="4742:1">གཞོན་ནུ་གང་ཡང་ཁྱོད་སྦྱིན་པའི་སེམས་ཀྱི་གནོད་སེམས་སུ་མི་བྱེད་ན་དེའི་ཚེ་སྐྱེ་བ་ཕྱིར་ལོག་སྟེ། </s>
  </p>
  <p id="4743">
    <s id="4743:1">མངལ་ན་གནས་པའི་ཚེ་ཡང་གནོད་སྦྱིན་འདི་དག་གིས་གཟི་བྱིན་འཕྲོག་པར་བྱེད་དོ། །</s>
  </p>
  <p id="4744">
    <s id="4744:1">བཙས་ནས་ཀྱང་ཡན་ལག་དང་ཉིང་ལག་དག་བཅད་ནས་ཁྱེར་ཏེ་འདོང་བར་བྱེད་དོ། །</s>
  </p>
  <p id="4745">
    <s id="4745:1">གཞོན་ནུ་གལ་ཏེ་ཡིད་མི་ཆེས་ན་</s>
  </p>
  <p id="4746">
    <s id="4746:1">དྲིས་ཤིག །</s>
    <s id="4746:2">དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་སེམས་ཅན་དམྱལ་བ་དེ་དག་ལ་སྨྲས་པ། </s>
    <s id="4746:3">རིགས་ཀྱི་བུ་དག་ཅིའི་ཕྱིར་ཁྱོད་ཅག་སེམས་ཅན་དམྱལ་བ་ཆེན་པོ་འདི་དག་ཏུ་སྐྱེས། </s>
  </p>
  <p id="4747">
    <s id="4747:1">དེ་དག་གིས་འདི་སྐད་ཅེས་སྨྲས་སོ། །</s>
  </p>
  <p id="4748">
    <s id="4748:1">གཞོན་ནུ་བདག་ཅག་གིས་སྔོན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དེ། </s>
  </p>
  <p id="4749">
    <s id="4749:1">བདག་ཅག་ནི་སློངས་མོ་པ་རྣམས་ཀྱིས་བསླངས་པ་ན་ཀུན་དུ་གདུངས་ཤིང་རབ་ཏུ་<ref folio="F.151.b"/>གདུངས་ནས་སེར་སྣ་ཅན་དག་ཏུ་གྱུར་ཏེ། </s>
  </p>
  <p id="4750">
    <s id="4750:1">བདག་ཅག་ནི་སེམས་ཅན་དམྱལ་བ་ཆེན་པོ་འདི་དག་ཏུ་སྐྱེས་སོ། །</s>
  </p>
  <p id="4751">
    <s id="4751:1">གཞན་དག་གིས་ཀྱང་འདི་སྐད་ཅེས་སྨྲས་སོ། །</s>
  </p>
  <p id="4752">
    <s id="4752:1">གཞོན་ནུ་བདག་ཅག་ནི་སྔོན་བྱང་ཆུབ་ཏུ་སེམས་བསྐྱེད་པར་གྱུར་ཏེ། </s>
  </p>
  <p id="4753">
    <s id="4753:1">དེས་ན་བདག་ཅག་སློངས་མོ་པ་རྣམས་ཀྱིས་ཡན་ལག་དང་ཉིང་ལག་དག་བསླངས་པ་ན་ཞེ་སྡང་གི་སེམས་བསྐྱེད་པས་སེམས་ཅན་དམྱལ་བ་དེ་དག་ཏུ་སྐྱེས་སོ། །</s>
  </p>
  <p id="4754">
    <s id="4754:1">གཞོན་ནུ་དེ་ལྟ་བས་ན་མི་འདིས་ཁྱོད་ལ་བསྒོ་བ་བཞིན་དུ་དེ་གྱིས་ཤིག །</s>
    <s id="4754:2">འདིར་སྐྱེས་ནས་ཕྱིས་འགྱོད་པར་གྱུར་ན་ནི་མི་རུང་ངོ་། །</s>
  </p>
  <p id="4755">
    <s id="4755:1">དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་ངས་དེ་ལ་སྨྲས་པ། </s>
    <s id="4755:2">ཀྱེ་མི་འདི་ལྟ་སྟེ། </s>
  </p>
  <p id="4756">
    <s id="4756:1">ཁྱོད་ཁོ་བོ་ལ་དོན་འདོད་པ་དང་། ཕན་པ་འདོད་པ་དང་། གྲུབ་པ་དང་། བདེ་བར་འདོད་པ་དང་། ཁྱོད་ཀྱིས་ཁོ་བོ་ལ་སེམས་ཅན་དམྱལ་བ་ཆེན་པོ་དག་བསྟན་པ་དང་། བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པའི་སེམས་ཅན་དེ་དག་ཀུན་དུ་བསྟན་པ་ནི་ངོ་མཚར་ཏོ། །</s>
  </p>
  <p id="4757">
    <s id="4757:1">ཀྱེ་མི་དེས་ན་ཁོ་བོས་འདི་ཕྱིན་ཆད་སེམས་ཅན་སློངས་མོ་པ་གང་ཞིག་དངོས་པོ་གང་ལ་མངོན་པར་བརྩོན་པ་ལ་འཁྲུག་པར་མི་བྱའོ། །</s>
  </p>
  <p id="4758">
    <s id="4758:1">ཁོ་བོས་དངོས་པོ་ཐམས་ཅད་སྦྱིན་པ་ཁོ་ནར་བྱའོ། །</s>
  </p>
  <p id="4759">
    <s id="4759:1">ཁྲོ་བའི་སེམས་བསྐྱེད་པར་མི་བྱའོ། །</s>
  </p>
  <p id="4760">
    <s id="4760:1">གནོད་སེམས་སུ་མི་བྱའོ། །</s>
  </p>
  <p id="4761">
    <s id="4761:1">དེ་ཅིའི་ཕྱིར་ཞེ་ན། འདི་ལྟ་སྟེ། </s>
  </p>
  <p id="4762">
    <s id="4762:1">སེམས་ཅན་དམྱལ་བ་ཆེན་པོར་སྐྱེ་བ་འདི་ནི་སྦྱིན་པའི་འབྲས་བུ་མ་ཡིན་ཞིང་། འདི་ནི་སེར་སྣའི་འབྲས་བུ་ཡིན་པའི་ཕྱིར་རོ། །</s>
  </p>
  <p id="4763">
    <s id="4763:1">ཀྱེ་མི་ཡང་ཚུར་ཤོག་གཉི་ག་འགྲོགས་ཏེ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱལ་པོའི་འོད་ག་ལ་བ་དེར་འདོང་བར་བྱའོ། །</s>
  </p>
  <p id="4764">
    <s id="4764:1">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་ལ་ཡང་བསྙེན་བཀུར་བྱ་ཡོངས་སུ་ཞུ་བར་བྱ་སྟེ། </s>
  </p>
  <p id="4765">
    <s id="4765:1">དེས་ཇི་སྐད་གསུངས་པ་དེ་བཞིན་དུ་གཟུང་བར་བྱའོ། །</s>
  </p>
  <p id="4766">
    <s id="4766:1">དེ་ནས་བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་འདི་སྐད་ཅེས་སྨྲས་སོ། །</s>
  </p>
  <p id="4767">
    <s id="4767:1">རིགས་ཀྱི་བུ་བཅོམ་ལྡན་འདས་དེའི་ཐད་དུ་སོང་བས་ཁྱོད་ལ་ཅི་ཞིག་བྱ། </s>
  </p>
  <p id="4768">
    <s id="4768:1">གཞོན་ནུ་ཁྱོད་སོང་ཤིག །</s>
    <s id="4768:2">ཁོ་བོ་ནི་མི་འགྲོའོ། །</s>
  </p>
  <p id="4769">
    <s id="4769:1">དེ་ཅིའི་ཕྱིར་ཞེ་ན། </s>
    <s id="4769:2">དེར་ཁོ་བོ་སོང་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན་མི་རུང་བའི་ཕྱིར་རོ། །</s>
  </p>
  <p id="4770">
    <s id="4770:1">དེ་<ref folio="F.152.a"/>ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་ངས་ལ་སྨྲས་པ། </s>
    <s id="4770:2">ཀྱེ་མི་གལ་ཏེ་ཁྱོད་ཁོ་བོ་ལ་ཕན་པར་འདོད་པ་དང་། གྲུབ་པ་དང་བདེ་བར་འདོད་པ་ཡིན་ན</s>
  </p>
  <p id="4771">
    <s id="4771:1">དེའི་ཕྱིར་ཚུར་ཤོག་བཅོམ་ལྡན་འདས་དེའི་ཐད་དུ་འདོང་བར་བྱའོ། །</s>
  </p>
  <p id="4772">
    <s id="4772:1">འདི་ལྟ་སྟེ། བཅོམ་ལྡན་འདས་དེས་གསུངས་པ་དེ་བཞིན་དུ་གཟུང་བར་བྱའོ། །</s>
  </p>
  <p id="4773">
    <s id="4773:1">ལན་གཉིས་ལན་གསུམ་དུ་ཡང་སྨྲས་སོ། །</s>
  </p>
  <p id="4774">
    <s id="4774:1">བདུད་ཀྱིས་སྨྲས་པ། </s>
    <s id="4774:2">གཞོན་ནུ་ཆོག་གོ། །</s>
  </p>
  <p id="4775">
    <s id="4775:1" flag="alternateSource">དེས་བསྒོ་བ་མང་མོ་ཞིག་ཁོ་བོས་རྫོགས་པར་བྱས་ཏེ། </s>
  </p>
  <p id="4776">
    <s id="4776:1">དེ་ཁོ་ནའི་རྒྱུས་ཁོ་བོ་སྡུག་བསྔལ་ཆེན་པོ་ཐོབ་པར་གྱུར་པས་དེས་བསྒོ་བ་བཞིན་ཁོ་བོ་མི་བྱེད་དོ། །</s>
  </p>
  <p id="4777">
    <s id="4777:1">དེ་ནས་རྒྱལ་པོའི་གཞོན་ནུ་དེས་བདུད་བརྗེད་ངས་ཀྱི་ལག་པ་ནས་བཟུང་ནས་ཚུར་དྲངས་ཏེ་ཚུར་ཤོག་བཅོམ་ལྡན་འདས་དེ་ག་ལ་བ་དེར་འདོང་བར་བྱའོ། །</s>
  </p>
  <p id="4778">
    <s id="4778:1">དེས་སྨྲས་པ། </s>
    <s id="4778:2">གཞོན་ནུ་ཁྱོད་གདུལ་བྱ་མ་ཡིན་གྱིས་སོང་ཤིག །</s>
    <s id="4778:3">སྡུག་བསྔལ་གྱི་ཕུང་པོ་དེ་དག་ནི་ཁྱོད་ཀྱིས་ཉམས་སུ་མྱོང་བར་བྱ་བ་ཡིན་ནོ། །</s>
  </p>
  <p id="4779">
    <s id="4779:1">དེ་ནས་རྒྱལ་པོའི་གཞོན་ནུ་དྲན་པ་རྙེད་བཅོམ་ལྡན་འདས་དེ་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་དེ་ལ་བསྐོར་བ་བྱས་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="4780">
    <s id="4780:1">ཕྱོགས་གཅིག་ཏུ་འདུག་ནས་ཀྱང་ལམ་ཀར་བདུད་དེ་དང་གཏམ་ཇི་སྙེད་བྱས་པ་དེ་ཐམས་ཅད་བཅོམ་ལྡན་འདས་ལ་གསོལ་ཏོ། །</s>
  </p>
  <p id="4781">
    <s id="4781:1">དེ་སྐད་ཅེས་གསོལ་པ་དང་། </s>
    <s id="4781:2">བཅོམ་ལྡན་འདས་དེ་བཞིན་གཤེགས་པ་ཡོན་ཏན་རྒྱལ་པོའི་འོད་དེས་རྒྱལ་པོའི་གཞོན་ནུ་དྲན་པ་རྙེད་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="4782">
    <s id="4782:1">གཞོན་ནུ་ལེགས་སོ་ལེགས་སོ། །</s>
  </p>
  <p id="4783">
    <s id="4783:1">བདུད་བརྗེད་ངས་ཞེས་བྱ་བ་དེ་ཁྱོད་ཀྱི་མིག་གིས་མི་རྩོལ་བར་བྱ་བའི་ཕྱིར་དང་། </s>
    <s id="4783:2">མོས་པ་བཟློག་པར་བྱ་བའི་ཕྱིར་འོངས་པ་ཡིན་ནོ། །</s>
  </p>
  <p id="4784">
    <s id="4784:1">དེ་ནས་རྒྱལ་པོའི་གཞོན་ནུ་དེ་བདུད་དེ་ག་ལ་བ་དེར་སོང་ནས་སྨྲས་པ། </s>
    <s id="4784:2">བདུད་ཁྱོད་ཚུར་ཤོག །</s>
  </p>
  <p id="4785">
    <s id="4785:1">བཅོམ་ལྡན་འདས་ལ་སྐྱབས་སུ་སོང་ཤིག །</s>
    <s id="4785:2">ཆོས་ལ་སྐྱབས་སུ་སོང་ཤིག །</s>
    <s id="4785:3">དགེ་འདུན་ལ་སྐྱབས་སུ་སོང་ཤིག །</s>
    <s id="4785:4">དེ་ནས་བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ། </s>
    <s id="4785:5">གཞོན་ནུ་ཆོག་གོ། །</s>
  </p>
  <p id="4786">
    <s id="4786:1">ཁོ་བོ་སངས་རྒྱས་ལ་སྐྱབས་སུ་མི་འགྲོའོ། །</s>
  </p>
  <p id="4787">
    <s id="4787:1">ཆོས་ལ་སྐྱབས་སུ་མི་འགྲོའོ། །</s>
  </p>
  <p id="4788">
    <s id="4788:1">དགེ་འདུན་ལ་སྐྱབས་སུ་མི་འགྲོའོ་ཞེས་དེ་སྐད་སྨྲས་ནས་ཅང་མི་སྨྲ་བར་གྱུར་ཏོ། །</s>
  </p>
  <p id="4789">
    <s id="4789:1">དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་ངས་ལ་<ref folio="F.152.b"/>བདེན་པའི་བྱིན་གྱི་རླབས་ཀྱིས་རྣམ་པར་བལྟས་སོ། །</s>
  </p>
  <p id="4790">
    <s id="4790:1">རྣམ་པར་བལྟས་ནས་</s>
  </p>
  <p id="4791">
    <s id="4791:1">དེ་མ་ཐག་ཏུ་དེ་ནས་ཡང་བདུད་བརྗེད་ངས་ཀྱིས་བདག་ཉིད་ཀྱི་སྐྲ་ཞག་བདུན་དུ་བྲེགས་པ་དང་། བདག་ཉིད་གོས་ངུར་སྨྲིག་ཕྲ་ཞིང་འཇམ་པ་གྱོན་པ་མཐོང་ཞིང་། </s>
    <s id="4791:2">འཁར་གསིལ་དང་། ལྷུང་བཟེད་ཐོགས་པར་མཐོང་ངོ་། །</s>
  </p>
  <p id="4792">
    <s id="4792:1">དེ་ནས་བདུད་བརྗེད་ངས་ཀྱིས་བདག་ཉིད་རབ་ཏུ་བྱུང་ཞིང་། ཆོས་གོས་དང་ལྷུང་བཟེད་དང་འཁར་གསིལ་ཐོགས་པར་རིག་ནས་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ལ་འདི་སྐད་ཅེས་གསོལ་ཏོ། །</s>
  </p>
  <p id="4793">
    <s id="4793:1">བཅོམ་ལྡན་འདས་སུ་སངས་རྒྱས་ལ་སྐྱབས་སུ་མི་མཆི། ཆོས་ལ་སྐྱབས་སུ་མི་མཆི། དགེ་འདུན་ལ་སྐྱབས་སུ་མི་མཆི་བ་དེས་ཆོས་ཉིད་དེ་ཀུན་དུ་འཚལ་ལགས་སོ། །</s>
    <s id="4793:2">བཅོམ་ལྡན་འདས་དེས་བཀའ་སྩལ་པ། </s>
    <s id="4793:3">བརྗེད་ངས་སུས་ཁྱོད་ཀྱི་སྐྲ་དག་བྲེགས། </s>
  </p>
  <p id="4794">
    <s id="4794:1">གོས་ངུར་སྨྲིག་དག་བྱིན། </s>
  </p>
  <p id="4795">
    <s id="4795:1">ལྷུང་བཟེད་དང་འཁར་གསིལ་དག་བྱིན། </s>
  </p>
  <p id="4796">
    <s id="4796:1">དེ་འདི་སྙམ་དུ་སེམས་ཏེ། </s>
  </p>
  <p id="4797">
    <s id="4797:1">བདག་འོངས་ནས་སུས་ཀྱང་མགོ་བྲེགས་པ་མེད་དོ། །</s>
  </p>
  <p id="4798">
    <s id="4798:1">གོས་ངུར་སྨྲིག་དག་དང་ལྷུང་བཟེད་དང་འཁར་གསིལ་དག་བྱིན་པ་ཡང་མེད་དོ། །</s>
  </p>
  <p id="4799">
    <s id="4799:1">བདག་གིས་ཕྱོགས་གཅིག་ཏུ་བོར་ཏེ་འགྲོ་བར་བྱའོ་སྙམ་ནས་</s>
    <s id="4799:2">དེར་དོར་བར་འདོད་ན་ཡང་མ་ནུས་སོ། །</s>
  </p>
  <p id="4800">
    <s id="4800:1">དེ་འདི་སྙམ་དུ་སེམས་ཏེ། </s>
  </p>
  <p id="4801">
    <s id="4801:1">ཇི་སྲིད་དུ་བདག་འཁོར་དེར་འདུག་པ་དེ་སྲིད་དུ་འཁོར་དེ་བདག་ལ་འཕྱ་བར་འགྱུར་ཞིང་བདག་ཀྱང་ངོ་ཚ་བར་འགྱུར་ཏེ། </s>
  </p>
  <p id="4802">
    <s id="4802:1">བདག་འདི་ནས་མི་སྣང་བར་བྱ་ཞིང་རང་གི་གནས་སུ་འགྲོ་བར་བྱའོ་སྙམ་ནས། </s>
  </p>
  <p id="4803">
    <s id="4803:1">དེ་ནས་བདུད་བརྗེད་ངས་འཁོར་དེ་ནས་མི་སྣང་བར་གྱུར་ཅིང་རང་གི་གནས་སུ་ཡང་སོང་ངོ་། །</s>
  </p>
  <p id="4804">
    <s id="4804:1">ཤ་ར་དྭ་ཏིའི་བུ་དེ་ནས་བདུད་ཀྱི་རིས་ཀྱི་ལྷ་མོ་དེ་དག་གིས་རབ་ཏུ་བྱུང་བ་དེ་མཐོང་ནས་</s>
  </p>
  <p id="4805">
    <s id="4805:1">འབྲོས་ཤིང་སྨྲས་པ། </s>
    <s id="4805:2">མགོ་བྲེགས་ཤིང་ཆོས་གོས་འཆང་བ་འདི་ལྟ་བུ་འདི་སུ་ཡིན་ཏེ</s>
  </p>
  <p id="4806">
    <s id="4806:1">སྔོན་མ་བྱུང་བའི་མཚན་མ་འདི་ལྟ་བུ་སྣང་བས་བདག་ཅག་མི་རྟག་པ་ཉིད་དུ་གྱུར་ན་མི་རུང་ངོ་། །</s>
  </p>
  <p id="4807">
    <s id="4807:1">དེས་རང་གི་འཁོར་ན་འདུག་པའི་སླས་དེ་ལ་སྨྲས་པ། </s>
    <s id="4807:2">བཟོད་ལྡན་དག་ཁོ་བོ་དགེ་སློང་མ་ཡིན་ཏེ། </s>
  </p>
  <p id="4808">
    <s id="4808:1">ཁོ་བོ་ནི་བདུད་བརྗེད་ངས་ཡིན་ནོ། །</s>
  </p>
  <p id="4809">
    <s id="4809:1">མིག་གིས་མི་རྩོལ་བར་བྱ་བའི་ཕྱིར་དེ་བཞིན་གཤེགས་པ་ཡོན་ཏན་རྒྱལ་པོའི་འོད་དེའི་ཐད་དུ་སོང་ནས་</s>
    <s id="4809:2">བཅོམ་ལྡན་འདས་དེས་ཁོ་བོ་འདི་ལྟར་མི་སྡུག་པར་བསྒྱུར་ཏོ། །</s>
  </p>
  <p id="4810">
    <s id="4810:1">ཤ་ར་དྭ་ཏིའི་བུ་དེ་ནས་<ref folio="F.153.a"/>བདུད་ཀྱི་རིས་ཀྱི་ལྷ་མོ་དེ་དག་གིས་སྨྲས་པ། </s>
    <s id="4810:2">གོས་ངུར་སྨྲིག་གྱོན་པ་ནི་བླུན་པོ་ཡིན་ན། </s>
  </p>
  <p id="4811">
    <s id="4811:1">ཁྱོད་ཅིའི་ཕྱིར་འདི་སྐད་དུ་མི་འཐུན་པར་སྨྲ། </s>
  </p>
  <p id="4812">
    <s id="4812:1">ཁྱོད་ནི་བདུད་ཀྱི་གནས་འདི་ལས་ཉམས་སོ། །</s>
  </p>
  <p id="4813">
    <s id="4813:1">འདིར་ནི་བདུད་གཞན་ཞིག་སྐྱེས་སོ། །</s>
  </p>
  <p id="4814">
    <s id="4814:1">ཤ་ར་དྭ་ཏིའི་བུ་དེ་ནས་བདུད་བརྗེད་ངས་ཀྱིས་ཚིག་དེ་ཐོས་ནས་སྡུག་བསྔལ་ཞིང་ཡིད་མི་བདེ་བར་གྱུར་ཏེ། </s>
  </p>
  <p id="4815">
    <s id="4815:1">འགྱོད་པ་དང་བཅས་པས་ཉམ་ཐག་པའི་སྐད་ཕྱུང་ངོ་། །</s>
  </p>
  <p id="4816">
    <s id="4816:1">དེ་ཡང་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ག་ལ་བ་དེར་སོང་ནས་བཅོམ་ལྡན་འདས་ཀྱི་སྤྱན་སྔར་འདུག་པར་གྱུར་ཏོ། །</s>
  </p>
  <p id="4817">
    <s id="4817:1">དེ་ནས་བཅོམ་ལྡན་འདས་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཀྱིས་ཇི་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་པས་སེམས་ཅན་དམྱལ་བ་ཆེན་པོ་མནར་མེད་པ་ཀུན་ཏུ་སྟོན་པ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ། །</s>
  </p>
  <p id="4818">
    <s id="4818:1">དེ་ནས་དེ་ན་ཡོད་པའི་སེམས་ཅན་དམྱལ་བའི་སྲུངས་མ་རྣམས་ཀུན་ཏུ་འབར་བ་རབ་ཏུ་འབར་བ། ཀུན་ཏུ་རབ་ཏུ་མཆེད་ཅིང་འབར་བ། ཀུན་ནས་འབར་བར་གྱུར་པ། རི་རབ་ཙམ་གྱི་ལྕགས་ཀྱི་ཐུ་ལུམ་དག་ཐོགས་ཤིང་འཁར་བའི་ཐུ་ལུམ་དག་ཐོགས་ནས་</s>
  </p>
  <p id="4819">
    <s id="4819:1">རྒྱུག་ཅིང་རྗེས་སུ་དོང་ངོ་། །</s>
  </p>
  <p id="4820">
    <s id="4820:1">འདི་སྐད་ཅེས་ཀྱང་སྨྲས་སོ། །</s>
  </p>
  <p id="4821">
    <s id="4821:1">བདུད་བརྗེད་ངས་ད་གར་སོང་། </s>
  </p>
  <p id="4822">
    <s id="4822:1">སེམས་ཅན་དམྱལ་བའི་སྲུངས་མ་གཞན་དག་གིས་ཀྱང་སྨྲས་པ། </s>
    <s id="4822:2">དེས་ཅི་ཞིག་བྱ། </s>
  </p>
  <p id="4823">
    <s id="4823:1">དེ་དག་གིས་སྨྲས་པ། </s>
    <s id="4823:2">དེའི་ཁར་ལྕགས་ཀྱི་ཐུ་ལུམ་ཀུན་ཏུ་འབར་བ། རབ་ཏུ་འབར་བ། ཀུན་དུ་རབ་ཏུ་མཆེད་ཅིང་འབར་བ། ཀུན་ནས་འབར་བར་གྱུར་པ་དེ་དག་གཞུག་པར་བྱའོ། །</s>
  </p>
  <p id="4824">
    <s id="4824:1">གཞན་དག་གིས་ཀྱང་སྨྲས་པ། </s>
    <s id="4824:2">གྲོགས་པོ་དག་དེ་ནི་རབ་ཏུ་བྱུང་བ་ཡིན། </s>
  </p>
  <p id="4825">
    <s id="4825:1">དེ་ནི་སེམས་ཅན་དམྱལ་བ་ཆེན་པོ་དག་ལས་གྲོལ་བ་ཡིན་གྱིས་མ་བྱེད་ཅིག །</s>
  </p>
  <p id="4826">
    <s id="4826:1">དེ་ན་ཡོད་པའི་སེམས་ཅན་དམྱལ་བའི་སྲུངས་མ་གཞན་དག་ནི་ཀུན་ཏུ་འབར་བ། རབ་ཏུ་འབར་བ། ཀུན་ཏུ་རབ་ཏུ་མཆེད་ཅིང་འབར་བ། ཀུན་ནས་རབ་ཏུ་འབར་བར་གྱུར་པའི་རི་དག་ཐོགས་ནས་</s>
  </p>
  <p id="4827">
    <s id="4827:1">རྒྱུག་ཅིང་དོང་ངོ་། །</s>
  </p>
  <p id="4828">
    <s id="4828:1">འདི་སྐད་ཅེས་ཀྱང་སྨྲས་སོ། །</s>
  </p>
  <p id="4829">
    <s id="4829:1">བདུད་བརྗེད་ངས་དགར་སོང་། </s>
  </p>
  <p id="4830">
    <s id="4830:1">དེ་ནས་གཞན་དག་གིས་ཀྱང་སྨྲས་པ། </s>
    <s id="4830:2">དེས་ཅི་ཞིག་བྱ། </s>
  </p>
  <p id="4831">
    <s id="4831:1">དེ་དག་གིས་སྨྲས་པ། </s>
    <s id="4831:2">མེའི་རི་ཆེན་པོ་དེ་དག་གིས་ཐལ་བར་བརླག་པར་བྱའོ། །</s>
  </p>
  <p id="4832">
    <s id="4832:1">དེར་གཞན་དག་གིས་<ref folio="F.153.b"/>སྨྲས་པ། </s>
    <s id="4832:2">གྲོགས་པོ་དག་དེ་ནི་རབ་ཏུ་བྱུང་བ་ཡིན། </s>
  </p>
  <p id="4833">
    <s id="4833:1">དེ་ནི་སེམས་ཅན་དམྱལ་བ་ཆེན་པོའི་འཇིགས་པ་དག་ལས་གྲོལ་བ་ཡིན་གྱིས་མ་བྱེད་ཅིག །</s>
  </p>
  <p id="4834">
    <s id="4834:1">དེ་ནས་གཞན་དག་ཀྱང་སྤུ་གྲིའི་སོ་ལྟ་བུའི་གྲི་དག་ཐོགས་ནས་རྗེས་སུ་རྒྱུག་ཅིང་དོང་ངོ་། །</s>
  </p>
  <p id="4835">
    <s id="4835:1">འདི་སྐད་ཅེས་ཀྱང་སྨྲས་སོ། །</s>
  </p>
  <p id="4836">
    <s id="4836:1">བདུད་བརྗེད་ངས་ད་གར་སོང་། </s>
  </p>
  <p id="4837">
    <s id="4837:1">དེ་ནས་གཞན་དག་གིས་སྨྲས་པ། </s>
    <s id="4837:2">དེས་ཅི་ཞིག་བྱ། </s>
  </p>
  <p id="4838">
    <s id="4838:1">དེ་དག་གིས་སྨྲས་པ། </s>
    <s id="4838:2">འདི་དག་གིས་དེའི་ལུས་ཤ་མེད་པར་བྱའོ། །</s>
  </p>
  <p id="4839">
    <s id="4839:1">དེ་ནས་གཞན་དག་གིས་སྨྲས་པ། </s>
    <s id="4839:2">གྲོགས་པོ་དག་དེ་ནི་རབ་ཏུ་བྱུང་བ་ཡིན། ཞི་བ་ཡིན། </s>
  </p>
  <p id="4840">
    <s id="4840:1">དུལ་བ་ཡིན་ཏེ། </s>
    <s id="4840:2">དེ་ནི་སེམས་ཅན་དམྱལ་བའི་འཇིགས་པ་དག་ལས་གྲོལ་བར་གྱུར་ཏོ། །</s>
  </p>
  <p id="4841">
    <s id="4841:1">དེ་ནས་གཞན་དག་ཀྱང་ཟངས་བསྐོལ་བའི་བུམ་པ་དག་ཕྲག་པར་ཐོགས་ནས་ཕྱོགས་བཞིར་རྒྱུག་ཅིང་དོང་ངོ་། །</s>
  </p>
  <p id="4842">
    <s id="4842:1">འདི་སྐད་ཅེས་ཀྱང་སྨྲས་སོ། །</s>
  </p>
  <p id="4843">
    <s id="4843:1">བདུད་བརྗེད་ངས་ད་གར་སོང་། </s>
  </p>
  <p id="4844">
    <s id="4844:1">དེ་ནས་གཞན་ཞིག་གིས་སྨྲས་པ། </s>
    <s id="4844:2">དེས་ཅི་ཞིག་བྱ། </s>
  </p>
  <p id="4845">
    <s id="4845:1">དེ་དག་གིས་སྨྲས་པ། </s>
    <s id="4845:2">འདི་ལ་ཁའི་སྒོར་ཟངས་ཀུན་ཏུ་བསྐོལ་བའི་བུམ་པ་དག་བླུགས་པར་བྱ་སྟེ། </s>
  </p>
  <p id="4846">
    <s id="4846:1">དེ་དག་གིས་འདིའི་མཆུ་དག་ཚིག་པར་བྱེད་དོ། །</s>
  </p>
  <p id="4847">
    <s id="4847:1">རྐན་ཚིག་པར་བྱེད་དོ། །</s>
  </p>
  <p id="4848">
    <s id="4848:1">སྙིང་ཚིག་པར་བྱེད་དོ། །</s>
  </p>
  <p id="4849">
    <s id="4849:1">རྒྱུ་མ་དག་དང་། མཉེ་མ་དག་དང་། ལྟོ་ཚིག་པར་བྱེད་དོ། །</s>
  </p>
  <p id="4850">
    <s id="4850:1">གཞང་ཚིག་པར་བྱེད་དོ། །</s>
  </p>
  <p id="4851">
    <s id="4851:1">དེའི་འོག་གི་ཆར་ཡང་འབྱུང་བར་བྱེད་དོ། །</s>
  </p>
  <p id="4852">
    <s id="4852:1">དེ་དག་གིས་སྨྲས་པ། </s>
    <s id="4852:2">གྲོགས་པོ་དག་དེ་ནི་བཅོམ་ལྡན་འདས་ཀྱི་བསྟན་པ་ལ་རབ་ཏུ་བྱུང་བ་ཡིན། </s>
  </p>
  <p id="4853">
    <s id="4853:1">དེ་ནི་སེམས་ཅན་དམྱལ་བའི་སྡུག་བསྔལ་དག་ལས་གྲོལ་བ་ཡིན་ནོ། །</s>
  </p>
  <p id="4854">
    <s id="4854:1">དེ་ནས་སེམས་ཅན་དམྱལ་བའི་སྲུངས་མ་གཞན་དག་ཀྱང་ལག་ན་མཚོན་ཆ་མི་འཐུན་པ་རྣམ་པ་སྣ་ཚོགས་ཐོགས་པ་དག་ཀུན་ཏུ་རྒྱུག་སྟེ། </s>
  </p>
  <p id="4855">
    <s id="4855:1">འདི་ལྟ་སྟེ། ལག་ན་མདུང་ཐུང་དང་། མདའ་བོ་ཆེ་དང་། མཚོན་ཆ་རྩེ་གཅིག་པ་དང་། ལྕགས་མདའ་དང་། སྟེའུ་ཁ་ཉ་རྔ་དང་། གཏུན་དང་། རལ་གྲི་དང་། དགྲ་སྟ་དང་། མདུང་དང་། དབྱུག་པ་ཐོགས་པ་དག་རྗེས་སུ་རྒྱུག་ཅིང་དོང་ལ་</s>
    <s id="4855:2">འདི་སྐད་ཅེས་ཀྱང་འཛེར་ཏེ། </s>
  </p>
  <p id="4856">
    <s id="4856:1">ཧི་ཧི་དང་། ཧ་ཧ་དགོད་པ་དང་། ཤུགས་འབྱིན་པ་དང་། ཆོ་ངེས་འདེབས་པ་དང་། རྔ་པ་ཊ་ཧའི་སྒྲ་དང་། </s>
    <s id="4856:2">རྣམ་པར་སྐྲག་པར་བྱེད་པ་ལ་མཁས་པ། </s>
    <s id="4856:3">སོ་དག་གིས་འོག་ཏུ་འདེབས་པར་བྱེད། </s>
  </p>
  <p id="4857">
    <s id="4857:1">ལག་པ་<ref folio="F.154.a"/>དག་སྒྱུར་བར་བྱེད། </s>
  </p>
  <p id="4858">
    <s id="4858:1">མགོ་དག་གཅོད་པར་བྱེད། </s>
  </p>
  <p id="4859">
    <s id="4859:1">སྨིན་གཉེར་གྱིས་བཞིན་འཕུལ་བར་བྱེད་ཅིང་འདི་སྐད་ཅེས་ཀྱང་འཛེར་ཏེ། </s>
  </p>
  <p id="4860">
    <s id="4860:1">ཟུང་ཤིག་ཟུང་ཤིག །</s>
    <s id="4860:2">རྒྱོབ་ཤིག་རྒྱོབ་ཤིག །</s>
    <s id="4860:3">ཆོད་ཅིག་ཆོད་ཅིག །</s>
  </p>
  <p id="4861">
    <s id="4861:1">སོད་ཅིག་སོད་ཅིག །</s>
  </p>
  <p id="4862">
    <s id="4862:1">ཡང་སྨྲས་པ། </s>
    <s id="4862:2">བདུད་བརྗེད་ངས་ད་གར་སོང་། </s>
  </p>
  <p id="4863">
    <s id="4863:1">དེ་ནས་གཞན་དག་གིས་སྨྲས་པ། </s>
    <s id="4863:2">དེས་ཅི་ཞིག་བྱ། </s>
  </p>
  <p id="4864">
    <s id="4864:1">དེ་དག་གིས་སྨྲས་པ། </s>
    <s id="4864:2">དགྲའི་ཁྲག་གིས་གཅིག་ཏུ་བསྐུས་པའི་མཚོན་ཆ་དག་གིས་དེའི་ལུས་གཅད་པར་བྱའོ། །</s>
  </p>
  <p id="4865">
    <s id="4865:1">རྣམ་པར་གཞིག་པར་བྱའོ། །</s>
  </p>
  <p id="4866">
    <s id="4866:1">དུམ་བུར་བརླག་པར་བྱའོ། །</s>
  </p>
  <p id="4867">
    <s id="4867:1">ཐལ་བར་བརླག་པར་བྱའོ། །</s>
  </p>
  <p id="4868">
    <s id="4868:1">ཁོ་བོ་ཅག་ནི་དེའི་གཤིན་རྗེའི་ཕོ་ཉ་ཡིན་ནོ། །</s>
  </p>
  <p id="4869">
    <s id="4869:1">དེ་ནས་གཞན་དག་གིས་སྨྲས་པ། </s>
    <s id="4869:2">གྲོགས་པོ་དེ་ནི་རབ་ཏུ་བྱུང་བ་ཡིན། </s>
  </p>
  <p id="4870">
    <s id="4870:1">དེ་ནི་སེམས་ཅན་དམྱལ་བའི་འཇིགས་པ་དག་ལས་གྲོལ་བ་ཡིན་གྱིས་ཐབ་མོ་མ་བྱེད་ཅིག །</s>
  </p>
  <p id="4871">
    <s id="4871:1">བདུད་བརྗེད་ངས་ཀྱིས་བདག་ཉིད་ལ་མཐོ་འཚམ་པ་དེ་ཐོས་ཏེ། </s>
  </p>
  <p id="4872">
    <s id="4872:1">བདག་གནས་དེ་ལས་ཉམས་པ་འདི་ནི་བདེན་ནོ། །</s>
  </p>
  <p id="4873">
    <s id="4873:1">བདག་གིས་ཀྱང་རབ་ཏུ་འབྱུང་བ་བླངས་ཏེ། </s>
  </p>
  <p id="4874">
    <s id="4874:1">རབ་ཏུ་འབྱུང་བ་དེ་ཡང་དོན་ཆེན་པོ་དང་ལྡན་པ་ཡིན་ནོ། །</s>
  </p>
  <p id="4875">
    <s id="4875:1">སེམས་ཅན་དམྱལ་བའི་སྲུངས་མ་རྣམས་བདག་གི་རྗེས་སུ་འབྲང་ཡང་བདག་ལ་དུམ་བུར་རླག་པར་མ་ནུས་སོ། །</s>
  </p>
  <p id="4876">
    <s id="4876:1">གལ་ཏེ་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཀྱིས་བདག་རབ་ཏུ་ཕྱུང་ན་</s>
    <s id="4876:2">བདག་ལྷག་པའི་བསམ་པས་རབ་ཏུ་འབྱུང་བར་བྱའོ། །</s>
  </p>
  <p id="4877">
    <s id="4877:1">སེམས་ཅན་དམྱལ་བ་ཆེན་པོ་དེ་དག་ལས་ཀྱང་ཡོངས་སུ་གྲོལ་བར་བྱའོ་སྙམ་སྟེ། </s>
  </p>
  <p id="4878">
    <s id="4878:1">དེ་རྒྱལ་པོའི་གཞོན་ནུ་དྲན་པ་རྙེད་ག་ལ་བ་དེར་སོང་ནས་དོན་དེ་སྨྲས་ཏེ། </s>
  </p>
  <p id="4879">
    <s id="4879:1">གཞོན་ནུ་བཅོམ་ལྡན་འདས་ཀྱི་བསྟན་པ་ལ་ཁོ་བོ་ལྷག་པའི་བསམ་པས་རབ་ཏུ་འབྱུང་བར་འདོད་དོ། །</s>
  </p>
  <p id="4880">
    <s id="4880:1">ཤ་ར་དྭ་ཏིའི་བུ་དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་ངས་ལ་འདི་སྐད་ཅེས་སྨྲས་སོ། །</s>
  </p>
  <p id="4881">
    <s id="4881:1">སུ་ཞིག་ཁྱོད་ལ་རབ་ཏུ་འབྱུང་བ་སྦྱིན་པར་བྱེད། </s>
  </p>
  <p id="4882">
    <s id="4882:1">བརྗེད་ངས་ཁྱོད་ཚུར་ཤོག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེད་ཅིག །</s>
  </p>
  <p id="4883">
    <s id="4883:1">བརྗེད་ངས་གོས་ངུར་སྨྲིག་བཅངས་པས་ནི་བསྟན་པ་འདི་ལ་རབ་ཏུ་བྱུང་བ་ཞེས་བྱ་བ་མ་ཡིན་ནོ། །</s>
  </p>
  <p id="4884">
    <s id="4884:1">ཡང་ལམ་གང་གིས་རབ་ཏུ་བྱུང་བ་ཞེས་བྱ་བའི་ཆོས་དེ་དག་ཡང་དག་པར་སྒྲུབས་ཤིག །</s>
    <s id="4884:2">བརྗེད་ངས་ལམ་དེ་ལ་ནི་སེམས་ཅན་དམྱལ་བ་དག་དམིགས་པའམ། སེམས་ཅན་དམྱལ་<ref folio="F.154.b"/>བའི་འཇིགས་པ་དག་དམིགས་པར་མི་འགྱུར་རོ། །</s>
  </p>
  <p id="4885">
    <s id="4885:1">དེ་ནས་བདུད་བརྗེད་ངས་ལྷག་པའི་བསམ་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་གྱུར་ཏོ། །</s>
  </p>
  <p id="4886">
    <s id="4886:1">དེ་ཆོས་ལ་སོ་སོར་རྟོག་པའི་མངོན་པར་བརྩོན་པ་དེ་ལྟ་བུ་དང་། ཆོས་ལ་མཁས་པ་དེ་ལྟ་བུས་ལྷག་པའི་བསམ་པས་མི་སྐྱེ་བའི་ཆོས་ལ་ཡང་བཟོད་པ་ཐོབ་བོ། །</s>
    <s id="4886:2">ཤ་ར་དྭ་ཏིའི་བུ་རྒྱལ་པོའི་གཞོན་ནུ་དྲན་པ་རྙེད་ཀྱིས་ནི་བདུད་བརྗེད་ངས་བླ་ན་</s>
  </p>
  <p id="4887">
    <s id="4887:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །</s>
  </p>
  <p id="4888">
    <s id="4888:1">མི་སྐྱེ་བའི་ཆོས་ལ་ཡང་བཟོད་པ་ཐོབ་པར་བྱས་སོ། །</s>
  </p>
  <p id="4889">
    <s id="4889:1">དེ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱལ་པོའི་འོད་དེས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="4890">
    <s id="4890:1">ཤ་ར་དྭ་ཏིའི་བུ་འདི་ནི་བྱང་ཆུབ་སེམས་དཔའ་རྣམས་ཀྱི་ལྷག་པའི་བསམ་པ་ཡིན་པར་རིག་པར་བྱ་སྟེ། </s>
  </p>
  <p id="4891">
    <s id="4891:1">དེ་ལྟར་བྱང་ཆུབ་སེམས་དཔའ་ལྷག་པའི་བསམ་པ་ཕུན་སུམ་ཚོགས་པ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཡང་དག་པར་སྒྲུབ་པར་བྱེད་དོ། །</s>
  </p>
  <p id="4892">
    <s id="4892:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་རྒྱལ་པོའི་གཞོན་ནུ་དྲན་པ་རྙེད་ཅེས་བྱ་བ་བྱུང་བར་གྱུར་པ་དེ་གཞན་ཞིག་ཡིན་པ་སྙམ་དུ་ཁྱོད་སོམ་ཉིའམ་ཡིད་གཉིས་ཟ་བར་གྱུར་ན</s>
  </p>
  <p id="4893">
    <s id="4893:1">ཁྱོད་ཀྱིས་དེ་ལྟར་བལྟ་བར་མི་བྱའོ། །</s>
  </p>
  <p id="4894">
    <s id="4894:1">དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་བརྟན་པའི་བློ་གྲོས་འདི་ཉིད་དེའི་ཚེ་དེའི་དུས་ན་རྒྱལ་པོའི་གཞོན་ནུ་དྲན་པ་རྙེད་ཅེས་བྱ་བར་གྱུར་ཏོ། །</s>
  </p>
  <p id="4895">
    <s id="4895:1">ཤ་ར་དྭ་ཏིའི་བུ་དེ་ནས་བྱང་ཆུབ་སེམས་དཔའ་དྲན་པ་རྙེད་དེ་རང་གི་ཕ་མ་དག་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="4896">
    <s id="4896:1">རྐང་པ་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="4897">
    <s id="4897:1">ཕྱོགས་གཅིག་ཏུ་འདུག་ནས་</s>
  </p>
  <p id="4898">
    <s id="4898:1">ཀྱང་སྨྲས་པ། </s>
    <s id="4898:2">ཡབ་ཡུམ་བདག་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱལ་པོའི་འོད་དེའི་ཐད་དུ་རབ་ཏུ་འབྱུང་བར་འཚལ་ལོ། །</s>
  </p>
  <p id="4899">
    <s id="4899:1">དེ་སྐད་ཅེས་སྨྲས་ནས་རང་གི་ཕ་མ་ལ་ཚིགས་སུ་བཅད་པ་དག་གིས་སྨྲས་པ། </s>
    <s id="4899:2">འདོད་པ་དེ་ནི་རྒྱལ་བས་མི་རྟག་གསུངས། །</s>
  </p>
  <p id="4900">
    <s id="4900:1">རྒྱལ་བའི་ཐད་དུ་རབ་ཏུ་འབྱུང་བར་བགྱི། །</s>
  </p>
  <p id="4901">
    <s id="4901:1">དེ་ལས་བདེ་བ་དེ་དག་ཐམས་ཅད་འབྱུང་། །</s>
  </p>
  <p id="4902">
    <s id="4902:1">ཁྱེད་ནི་བདག་ལ་བར་ཆད་མ་མཛད་ཅིག ། </s>
  </p>
  <p id="4903">
    <s id="4903:1"><ref folio="F.155.a"/>རྒྱལ་སྲིད་དང་ནི་བདེ་བ་དོན་གཉེར་དང་། །ལོངས་སྤྱོད་དག་དང་མཐོ་རིས་དོན་གཉེར་དང་། །ཡོན་ཏན་ཡེ་ཤེས་ཀྱང་ནི་དོན་གཉེར་ཏེ། །</s>
  </p>
  <p id="4904">
    <s id="4904:1">འཇིག་རྟེན་མཁས་པའི་བསྟན་ལ་རབ་བྱུང་ཤིག །</s>
    <s id="4904:2">དེར་ནི་སྦྱིན་དང་ཚུལ་ཁྲིམས་རྣམ་པར་སྨིན། །</s>
  </p>
  <p id="4905">
    <s id="4905:1">དེ་དང་དེར་ནི་བསྔགས་ཤིང་སྐྱེ་བ་ལགས། །</s>
    <s id="4905:2">དེར་ནི་བསྟེན་པའི་རྩ་བ་དེ་རབ་བགྱི། །</s>
  </p>
  <p id="4906">
    <s id="4906:1">དེ་སླད་བདག་ནི་ཆོས་ཀྱི་རྒྱལ་པོར་འགྱུར། །</s>
  </p>
  <p id="4907">
    <s id="4907:1">འདི་ནི་སྔོན་ཆད་སུག་ལས་བགྱིས་པ་དང་། །སྦྱིན་པ་སྩལ་དང་དུལ་བའི་འབྲས་བུ་ལགས། །</s>
    <s id="4907:2">དེ་ཡི་འབྲས་བུ་ད་ལྟར་སྤྱོད་དོ་ཡབ། །</s>
    <s id="4907:3">ལྷག་མ་མཆིས་པར་མཛོད་ལ་རབ་བྱུང་མཛོད། །</s>
  </p>
  <p id="4908">
    <s id="4908:1">ལྷག་མ་མེད་བགྱིས་ངན་འགྲོ་ངན་སོང་གསུམ། །དེ་ནི་མི་ཁོམ་རྣམས་སུ་མཆི་བར་འགྱུར། །</s>
  </p>
  <p id="4909">
    <s id="4909:1">སྡིག་པའི་ལས་རྣམས་ཀུན་ཏུ་སྤྱད་པས་ནི། །སངས་རྒྱས་རྣམས་དང་ཕྲད་པར་འགྱུར་མ་ལགས། །</s>
    <s id="4909:2">ལྷག་མར་བཅས་བགྱིས་གང་དག་རབ་འབྱུང་བ། །དེར་ཡང་ཆོས་ལ་རབ་ཏུ་སྤྱོད་པར་འགྱུར། །</s>
  </p>
  <p id="4910">
    <s id="4910:1">མི་ཁོམ་བརྒྱད་པོ་ཐམས་ཅད་རྣམ་སྤངས་པས། །སངས་རྒྱས་བསྟན་ལ་དལ་བ་འདི་འཐོབ་བོ། །</s>
    <s id="4910:2">དེ་ཡིས་སངས་རྒྱས་མཐོང་ནས་</s>
  </p>
  <p id="4911">
    <s id="4911:1">མྱུར་དད་ཅིང་། །</s>
    <s id="4911:2">སེམས་དད་ནས་</s>
  </p>
  <p id="4912">
    <s id="4912:1">ཀྱང་གུས་པར་བགྱིད་པ་དང་། །གུས་བཅས་ཆོས་ལ་ཀུན་ཏུ་སྤྱོད་བགྱིད་པ། །</s>
    <s id="4912:2">ཆོས་རྗེས་འཐུན་སྤྱོད་བྱང་ཆུབ་རྙེད་མི་དཀའ། །</s>
  </p>
  <p id="4913">
    <s id="4913:1">གང་ཞིག་མི་ཁོམ་ཐམས་ཅད་སྤོང་འཚལ་ཞིང་། །སྡིག་པའི་གྲོགས་པོ་རྣམ་པར་སྤོང་བགྱིད་པ། །དེས་ནི་དེ་རིང་བདག་གི་རྗེས་བསླབས་ནས། །</s>
  </p>
  <p id="4914">
    <s id="4914:1">དགེ་བའི་རྩ་བ་རབ་འབྱུང་བླང་བར་བགྱི། །</s>
  </p>
  <p id="4915">
    <s id="4915:1">ལྷ་དང་གནོད་སྦྱིན་མིའམ་ཅི་མ་མཆིས། །</s>
  </p>
  <p id="4916">
    <s id="4916:1">དྲི་ཟ་ཀླུ་ཡི་བགྱི་བ་མཆིས་མ་ལགས། །རབ་ཏུ་མ་འབྱུང་ཁྱིམ་འདིར་གནས་བྱོས་ཤེས། །</s>
  </p>
  <p id="4917">
    <s id="4917:1">གང་ཞིག་དེ་རིང་བདག་ལ་བར་ཆད་བགྱིད། །</s>
    <s id="4917:2">གཞན་དུ་སྡིག་པའི་ལས་རྣམས་འདིར་སློང་སྟེ། །</s>
  </p>
  <p id="4918">
    <s id="4918:1">བདག་ནི་བཟློག་པར་ནུས་པ་མ་ལགས་སོ། །</s>
    <s id="4918:2">དཔེར་ན་གླང་པོས་བཅིངས་པ་དམ་བཅད་ནས། །</s>
  </p>
  <p id="4919">
    <s id="4919:1">ཇི་ལྟར་འདོད་དགུར་འདོད་བཞིན་དེ་མཆི་ལྟར། །</s>
    <s id="4919:2">དེ་བཞིན་འདོད་པའི་འཆིང་བ་དམ་རྣམས་དང་། །སྲེད་པའི་ལྕུག་མ་རྟེན་པའི་འཆིང་བ་དག །</s>
  </p>
  <p id="4920">
    <s id="4920:1">དེ་དག་དེ་རིང་བཅད་ནས་འདིར་རབ་འབྱུང་། །</s>
  </p>
  <p id="4921">
    <s id="4921:1">བདག་ནི་སྟོབས་ཀྱིས་བཟློག་པ་ཡོང་མི་འགྱུར། །</s>
  </p>
  <p id="4922">
    <s id="4922:1">དེ་ཚེ་དེ་སྨྲས་མྱུར་བར་ཕ་མ་ཡི། །རྐང་ལ་ཕྱག་འཚལ་ཀུན་ཏུ་དགའ་བ་སྐྱེས། །</s>
  </p>
  <p id="4923">
    <s id="4923:1">གུས་དང་བཅས་<ref folio="F.155.b"/>པས་བཟློག་པར་མ་ནུས་ཏེ། །</s>
  </p>
  <p id="4924">
    <s id="4924:1">རྒྱལ་བའི་བསྟན་ལ་རབ་ཏུ་འབྱུང་སོང་ཤིག །</s>
    <s id="4924:2">རྒྱལ་བ་དེ་ཡི་ཐད་དུ་དེ་རབ་བྱུང་། །</s>
    <s id="4924:3">དེར་ནི་སྲོག་ཆགས་བྱེ་བ་མང་པོས་ཐོས། །</s>
  </p>
  <p id="4925">
    <s id="4925:1">དེ་ལ་ཡ་མཚན་གྱུར་ནས་དད་སྐྱེད་དེ། །</s>
  </p>
  <p id="4926">
    <s id="4926:1">རྗེས་སུ་སློབ་ཅིང་མང་པོ་རབ་ཏུ་བྱུང་། །</s>
  </p>
  <p id="4927">
    <s id="4927:1">དེར་ཡང་དེ་ཡི་གྲོགས་པོ་གང་དག་བྱུང་། །</s>
  </p>
  <p id="4928">
    <s id="4928:1">སྐལ་བ་མཉམ་པ་ཚོང་དཔོན་བུ་གཞོན་དག །</s>
  </p>
  <p id="4929">
    <s id="4929:1">ཨ་ལ་སངས་རྒྱས་བསྟན་དེ་རྒྱ་ཆེ་ཞེས། །</s>
    <s id="4929:2">སྲོག་ཆགས་སྟོང་ཕྲག་མང་པོ་རབ་ཏུ་བྱུང་། །</s>
  </p>
  <p id="4930">
    <s id="4930:1">དེ་ཚེ་རྒྱལ་པོ་དེ་ཡང་རབ་ཏུ་བྱུང་། །</s>
  </p>
  <p id="4931">
    <s id="4931:1">དེ་ཚེ་རྒྱལ་སྲིད་འདོད་པའི་ལོངས་སྤྱོད་སྤངས། །</s>
  </p>
  <p id="4932">
    <s id="4932:1">དེ་ཚེ་བྱེ་བ་ཁྲག་ཁྲིག་བརྒྱད་ཅུ་བདུན། །མཐོང་བའི་རྗེས་འབྲང་དེ་དག་རབ་ཏུ་བྱུང་། །</s>
  </p>
  <p id="4933">
    <s id="4933:1">དེ་ཚེ་རྒྱལ་པོ་རབ་ཏུ་བྱུང་རིག་ནས། །</s>
  </p>
  <p id="4934">
    <s id="4934:1">དེ་ཚེ་རྒྱལ་པོའི་བཙུན་མོའང་རབ་ཏུ་བྱུང་། །</s>
  </p>
  <p id="4935">
    <s id="4935:1">དེ་ཚེ་བུད་མེད་སྟོང་ཕྲག་བརྒྱད་ཅུ་དག །</s>
  </p>
  <p id="4936">
    <s id="4936:1">རྒྱལ་པོ་མཆོག་དད་དེ་དག་རབ་ཏུ་བྱུང་། །</s>
  </p>
  <p id="4937">
    <s id="4937:1">དཔའ་བོ་དྲན་པ་རྙེད་ཀྱིས་རྗེས་སློབ་ཅིང་། །དེ་དག་ཀུན་ཀྱང་ཐེག་པ་མཆོག་ལ་ཞུགས། །</s>
  </p>
  <p id="4938">
    <s id="4938:1">གང་གི་ཡོན་ཏན་བསྔགས་ཕྲེང་འདི་འདྲ་བ། །དཔའ་བོ་དེ་ལ་སུ་ཞིག་སློབ་མི་བྱེད། །</s>
  </p>
  <p id="4939">
    <s id="4939:1">ཤ་ར་དྭ་ཏིའི་བུ་ཁྱོད་དེའི་ཚེ་དེའི་དུས་ན་རྒྱལ་པོ་ལྷག་པར་བྱ་བ་བྱས་པ་ཞེས་བྱ་བ་བྱུང་བ་དེ་གཞན་ཞིག་ཡིན་པ་སྙམ་དུ་སེམས་ན། </s>
  </p>
  <p id="4940">
    <s id="4940:1">ཤ་ར་དྭ་ཏིའི་བུ་ཁྱོད་ཀྱིས་དེ་ལྟར་བལྟ་བར་མི་བྱའོ། །</s>
  </p>
  <p id="4941">
    <s id="4941:1">དེ་ཅིའི་ཕྱིར་ཞེ་ན། དེའི་ཚེ་དེའི་དུས་ན་ང་ནི་རྒྱལ་པོ་ལྷག་པར་བྱ་བ་བྱས་པ་ཞེས་བྱ་བ་དེར་གྱུར་ཏོ། །</s>
  </p>
  <p id="4942">
    <s id="4942:1">རྒྱལ་པོའི་གཞོན་ནུ་དྲན་པ་རྙེད་དེ་ནི་ངའི་བུར་གྱུར་ཏོ། །</s>
  </p>
  <p id="4943">
    <s id="4943:1">དེ་ཚེ་ལོ་ནི་ཉི་ཁྲི་ཆིག་སྟོང་དུ། །བུད་མེད་གཞོན་ནུ་གྲོང་མི་དག་དང་བཅས། །</s>
  </p>
  <p id="4944">
    <s id="4944:1">རྒྱལ་པོས་དེ་ཚེ་ཚངས་པར་སྤྱོད་པ་སྤྱད། །</s>
  </p>
  <p id="4945">
    <s id="4945:1">ཚེ་ཟད་ནས་ནི་དེ་ཚེ་འཆི་དུས་བྱས། །</s>
  </p>
  <p id="4946">
    <s id="4946:1">དེ་ཚེ་སྟོན་པས་དགེ་སློང་དགེ་འདུན་གསུངས། །</s>
  </p>
  <p id="4947">
    <s id="4947:1">རྐང་གཉིས་རྣམས་ཀྱི་དམ་པ་འཛུམ་པ་མཛད། །</s>
  </p>
  <p id="4948">
    <s id="4948:1">དེར་ནི་སྨོན་ལམ་རྒྱལ་པོ་གང་བྱུང་བ། །སངས་རྒྱས་ཡོན་ཏན་རྒྱལ་པོས་ལུང་བསྟན་ཏོ། །</s>
  </p>
  <p id="4949">
    <s id="4949:1">རྒྱལ་པོ་དེ་ནི་ཚངས་པར་སྤྱོད་པ་སྤྱད། །</s>
  </p>
  <p id="4950">
    <s id="4950:1">ཐེག་མཆོག་དམ་པ་ལ་ནི་ཡང་དག་ཞུགས། །</s>
  </p>
  <p id="4951">
    <s id="4951:1">ཕྱིར་ཞིང་འདི་ནི་མི་ཁོམ་འགྲོ་མི་འགྱུར། །</s>
  </p>
  <p id="4952">
    <s id="4952:1">དེ་ཚེ་དལ་བ་ཕུན་སུམ་ཚོགས་པར་འཛིན། །</s>
  </p>
  <p id="4953">
    <s id="4953:1">དེ་ཚེ་བསྐལ་པ་མང་པོར་སྤྱད་བྱས་ཤིང་། །</s>
    <s id="4953:2">སངས་རྒྱས་གྲངས་མེད་རྣམས་ལ་མཆོད་བྱས་ཏེ། །</s>
  </p>
  <p id="4954">
    <s id="4954:1">ཤཱཀྱ་བཙུན་པའི་རྒྱལ་པོ་རྐང་གཉིས་མཆོག ། <ref folio="F.156.a"/>རྒྱལ་བ་དེ་ཚེ་བསྐལ་པ་བཟང་པོར་འབྱུང་། །</s>
  </p>
  <p id="4955">
    <s id="4955:1">རྒྱལ་པོའི་གཞོན་ནུ་དགེ་སློང་དྲན་པ་རྙེད། །</s>
  </p>
  <p id="4956">
    <s id="4956:1">དེ་ཡི་འཁོར་ནི་དེ་ཚེ་གང་བྱུང་བ། །ཤཱཀྱ་བཙུན་པའི་རྒྱལ་པོ་ནམ་སངས་རྒྱས། །དེ་ཚེ་དེ་ཡི་དུས་སུ་རབ་ཏུ་བྱུང་། །</s>
  </p>
  <p id="4957">
    <s id="4957:1">དེ་ཚེ་དེ་ཡི་ཚངས་པར་སྤྱོད་པ་སྤྱད། །</s>
  </p>
  <p id="4958">
    <s id="4958:1">ཕྱི་ནས་དེར་ནི་འཆི་བའི་དུས་བྱས་ཤིང་། །དེ་ཚེ་མི་ཡི་དངོས་པོའང་ཐོབ་ནས་སུ། །དེ་ཚེ་མྱ་ངན་ཡོངས་འདས་རིང་བསྲེལ་རྒྱས། །</s>
  </p>
  <p id="4959">
    <s id="4959:1">དེ་ཚེ་ཐ་མའི་དུས་ལ་གནས་པ་ན། །</s>
  </p>
  <p id="4960">
    <s id="4960:1">ཚུལ་འདི་ཉིད་ཀྱི་ཆོས་ནི་ཉན་བྱེད་ཅིང་། །</s>
    <s id="4960:2">གང་དག་ང་ཡིས་ད་ལྟར་མདོ་བཤད་པ། །ང་ཡི་བསྟན་པ་འདིར་ནི་རྒྱས་བྱས་ཏེ། །</s>
  </p>
  <p id="4961">
    <s id="4961:1">ཐོགས་མེད་སངས་རྒྱས་ཡེ་ཤེས་རྣམ་པར་དག །</s>
  </p>
  <p id="4962">
    <s id="4962:1">དེ་ཚེ་ཐེག་མཆོག་ཅན་དེ་ཚིག་སྨྲ་བ། །དེ་བཞིན་འགྱུར་གྱི་གཞན་དུ་འགྱུར་མ་ཡིན། །</s>
  </p>
  <p id="4963">
    <s id="4963:1">ཕྱི་མའི་དུས་ན་དེ་ནི་དེ་ལྟར་འགྱུར། །</s>
  </p>
  <p id="4964">
    <s id="4964:1">གང་གིས་ཆོས་འདི་འདྲ་བ་དེ་ཐོས་ན། །</s>
  </p>
  <p id="4965">
    <s id="4965:1">མཆོག་ཏུ་དགའ་བ་དང་ནི་དད་འགྱུར་བ། །ལུང་སྟོན་སངས་རྒྱས་བདག་གིས་འདིར་མཐོང་བར། །དེ་དག་རྣམས་ཀྱིས་དོགས་པར་གཞར་མི་བྱ། །</s>
  </p>
  <p id="4966">
    <s id="4966:1">ཆོས་ཀྱི་རྒྱལ་པོ་དམ་པ་བདག་གིས་མཐོང་། །</s>
  </p>
  <p id="4967">
    <s id="4967:1">འདི་ནི་ཆོས་སྟོན་པ་ཡང་ཐོས་པར་གྱུར། །</s>
  </p>
  <p id="4968">
    <s id="4968:1">གང་དག་འཇིགས་པ་ཆེན་པོ་ཕྱི་དུས་ན། །</s>
  </p>
  <p id="4969">
    <s id="4969:1">ཆོས་ཟབ་བཟོད་པ་མངོན་པར་ཐོབ་པར་འགྱུར། །</s>
  </p>
  <p id="4970">
    <s id="4970:1">དགེ་སློང་དགེ་སློང་མ་དང་དགེ་བསྙེན་དང་། །དགེ་བསྙེན་མ་དང་གང་དག་ཤེས་རབ་རྣོ། །</s>
  </p>
  <p id="4971">
    <s id="4971:1">གང་དག་ཆོས་འདི་འདྲ་བ་དེ་འདོད་པ། །དེ་དག་ཐེག་པ་མཆོག་ཏུ་ངས་ལུང་བསྟན། །</s>
    <s id="4971:2">ཆོས་འདི་རབ་ཏུ་བསྟན་པའི་ཚེ་ན་ནི། །བྱེ་བ་ཁྲག་ཁྲིག་ཕྲག་ནི་བདུན་ཅུ་ཡིས། །མིག་མཆོག་དམ་པ་དེ་དག་ཐོབ་པར་གྱུར། །</s>
  </p>
  <p id="4972">
    <s id="4972:1">རྒྱལ་བས་སྲས་འཁོད་པ་དག་ལུང་བསྟན་ཏོ། །</s>
  </p>
  <p id="4973">
    <s id="4973:1">ལྷག་པའི་བསམ་པ་ཡང་དག་པར་བསྟན་པའི་ལེའུ་སྟེ་བདུན་པའོ།། །།</s>
  </p>
  <p id="4974">
    <s id="4974:1">ཤ་ར་དྭ་ཏིའི་བུ་དེ་ལྟར་བྱང་ཆུབ་སེམས་དཔའ་ལྷག་པའི་བསམ་པ་དང་ལྡན་པས། མཉམ་པ་ཉིད་ཀྱི་ཡང་དག་པའི་ལྟ་བ་ལ་མངོན་པར་བརྩོན་པར་བྱ་དགོས་ཏེ། </s>
  </p>
  <p id="4975">
    <s id="4975:1">ཡང་དག་པའི་ལྟ་བ་ཞེས་བྱ་བ་ནི་མི་མཉམ་པ་མེད་པའོ། །</s>
  </p>
  <p id="4976">
    <s id="4976:1">ཤ་ར་དྭ་ཏིའི་བུ་ཡང་ཡང་དག་པ་ཉིད་མཐོང་བས་ན་ཡང་དག་པའི་ལྟ་བ་ཞེས་བྱའོ། །</s>
  </p>
  <p id="4977">
    <s id="4977:1">ཤ་ར་དྭ་ཏིའི་བུ་ཡང་མཉམ་པ་ཉིད་ཀྱིས་ཡང་དག་པའི་ལྟ་བ་ཞེས་བྱའོ། །</s>
  </p>
  <p id="4978">
    <s id="4978:1">ཅིའི་ཕྱིར་<ref folio="F.156.b"/>མཉམ་པ་ཉིད་ཀྱིས་ཡང་དག་པའི་ལྟ་བ་ཞེས་བྱ་ཞེ་ན། </s>
  </p>
  <p id="4979">
    <s id="4979:1">ཤ་ར་དྭ་ཏིའི་བུ་མིག་ནི་མྱ་ངན་ལས་འདས་པ་སྟེ། </s>
  </p>
  <p id="4980">
    <s id="4980:1">མིག་ལས་མྱ་ངན་ལས་འདས་པ་གཞན་མ་ཡིན་ནོ། །</s>
  </p>
  <p id="4981">
    <s id="4981:1">དེ་ལྟར་མིག་དང་མྱ་ངན་ལས་འདས་པ་འདི་ནི་གཉིས་སུ་མེད་དེ་གཉིས་སུ་དབྱེར་མེད་དོ། །</s>
  </p>
  <p id="4982">
    <s id="4982:1">འདི་ནི་མཚུངས་པ་སྟེ། </s>
  </p>
  <p id="4983">
    <s id="4983:1">མཚུངས་པ་གང་གིས་མཚུངས་ཞེ་ན། </s>
  </p>
  <p id="4984">
    <s id="4984:1">མིག་མཚུངས་པ་དང་། མྱ་ངན་ལས་འདས་པ་མཚུངས་པས་མཚུངས་སོ། །</s>
  </p>
  <p id="4985">
    <s id="4985:1">མིག་ལ་མིག་མེད་དོ། །</s>
  </p>
  <p id="4986">
    <s id="4986:1">མྱ་ངན་ལས་འདས་པ་ལ་མྱ་ངན་ལས་འདས་པ་མེད་དོ། །</s>
  </p>
  <p id="4987">
    <s id="4987:1">མིག་ལ་མྱ་ངན་ལས་འདས་པ་མེད་དོ། །</s>
  </p>
  <p id="4988">
    <s id="4988:1">མྱ་ངན་ལས་འདས་པ་ལ་མིག་མེད་དོ། །</s>
  </p>
  <p id="4989">
    <s id="4989:1">དེ་ལྟར་མིག་དང་མྱ་ངན་ལས་འདས་པ་དེ་དག་གཉི་ག་ཡང་བརྟག་ཏུ་མེད་པ་ཉིད་ཀྱིས་མཉམ་མོ། །</s>
  </p>
  <p id="4990">
    <s id="4990:1">དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་དག་ལའང་སྦྱར་བར་བྱའོ། །</s>
  </p>
  <p id="4991">
    <s id="4991:1">དེ་ལྟར་ཡིད་དང་མྱ་ངན་ལས་འདས་པ་འདི་ནི་མཚུངས་པ་སྟེ། </s>
  </p>
  <p id="4992">
    <s id="4992:1">ཅིས་མཚུངས་ཤེ་ན། </s>
  </p>
  <p id="4993">
    <s id="4993:1">ཡིད་མཚུངས་པས་མཚུངས་སོ། །</s>
  </p>
  <p id="4994">
    <s id="4994:1">མྱ་ངན་ལས་འདས་པ་མཚུངས་པས་མཚུངས་སོ། །</s>
  </p>
  <p id="4995">
    <s id="4995:1">ཡིད་ལ་ཡིད་མེད་དོ། །</s>
  </p>
  <p id="4996">
    <s id="4996:1">མྱ་ངན་ལས་འདས་པ་ལ་མྱ་ངན་ལས་འདས་པ་མེད་དོ། །</s>
  </p>
  <p id="4997">
    <s id="4997:1">ཡིད་ལ་མྱ་ངན་ལས་འདས་པ་མེད་དོ། །</s>
  </p>
  <p id="4998">
    <s id="4998:1">མྱ་ངན་ལས་འདས་པ་ལ་ཡིད་མེད་དོ། །</s>
  </p>
  <p id="4999">
    <s id="4999:1">གང་ཡང་ཡིད་དང་མྱ་ངན་ལས་འདས་པ་འདི་ནི་གཉིས་སུ་མེད་དེ་གཉིས་སུ་དབྱེར་མེད་དོ། །</s>
  </p>
  <p id="5000">
    <s id="5000:1">བརྟག་ཏུ་མེད་པ་ཉིད་ཀྱིས་རྟོག་པ་མེད་པའོ། །</s>
  </p>
  <p id="5001">
    <s id="5001:1">སྟོང་པ་ཉིད་ཀྱིས་སྟོང་པ་སྟེ། </s>
  </p>
  <p id="5002">
    <s id="5002:1">ཤ་ར་དྭ་ཏིའི་བུ་འདི་ནི་ཡང་དག་པའི་ལྟ་བ་ཞེས་བྱའོ། །</s>
  </p>
  <p id="5003">
    <s id="5003:1">ལྟ་བ་དེ་མཉམ་པས་ན་དེའི་ཕྱིར་ཡང་དག་པའི་ལྟ་བ་ཞེས་བྱའོ། །</s>
  </p>
  <p id="5004">
    <s id="5004:1">དེ་དག་མཉམ་པར་ཕྱིན་པས་ན་དེའི་ཕྱིར་ཡང་དག་པའི་ལྟ་བ་ཞེས་བྱའོ། །</s>
  </p>
  <p id="5005">
    <s id="5005:1">དེའི་སྒྲུབ་པ་གང་ཞེ་ན། </s>
  </p>
  <p id="5006">
    <s id="5006:1">གང་སྒྲུབ་པ་མེད་པའོ། །</s>
  </p>
  <p id="5007">
    <s id="5007:1">ཤ་ར་དྭ་ཏིའི་བུ་ཡང་ལོག་པར་སྒྲུབ་པ་ཞེས་བྱ་བ་ནི་གང་ཆོས་དེ་དག་འགྲོ་བར་མི་བྱེད་པ་ཉིད་དང་། སྤོང་བ་དང་། གཏིང་མི་དཔོག་པ་ཉིད་དེ། </s>
  </p>
  <p id="5008">
    <s id="5008:1">ཤ་ར་དྭ་ཏིའི་བུ་འདི་ནི་ལོག་པར་སྒྲུབ་པ་ཞེས་བྱའོ། །</s>
  </p>
  <p id="5009">
    <s id="5009:1">ཤ་ར་དྭ་ཏིའི་བུ་ཡང་འདི་ལ་ལོག་པར་སྒྲུབ་པའི་མཆོག་དེ་ནི་གང་ཆོས་དེ་ལྟ་བུ་དེ་དག་གིས་རློམ་སེམས་སུ་བྱེད་པའོ། །</s>
  </p>
  <p id="5010">
    <s id="5010:1">དེ་ཅིའི་ཕྱིར་ཞེ་ན། </s>
    <s id="5010:2">ཤ་ར་དྭ་ཏིའི་བུ་ཡང་དག་པའི་ལྟ་བ་ནི་རློམ་སེམས་མེད་པའི་ཕྱིར་ཏེ། </s>
  </p>
  <p id="5011">
    <s id="5011:1">ཤ་ར་དྭ་ཏིའི་བུ་དེ་བཞིན་གཤེགས་པ་འཕགས་པ་<ref folio="F.157.a"/>ཉན་ཐོས་ཐོས་པ་དང་ལྡན་པ་ནི་ས་ལ་རློམ་སེམས་སུ་མི་བྱེད་དོ། །</s>
  </p>
  <p id="5012">
    <s id="5012:1">སས་རློམ་སེམས་སུ་མི་བྱེད་དོ། །</s>
  </p>
  <p id="5013">
    <s id="5013:1">ས་ངའི་ཞེས་རློམ་སེམས་སུ་མི་བྱེད་དོ། །</s>
  </p>
  <p id="5014">
    <s id="5014:1">སའི་ང་ཞེས་རློམ་སེམས་སུ་མི་བྱེད་དོ། །</s>
  </p>
  <p id="5015">
    <s id="5015:1">དེ་བཞིན་དུ་ཆུ་དང་། མེ་དང་། རླུང་གི་ཁམས་དག་ལ་ཡང་སྦྱར་བར་བྱའོ། །</s>
  </p>
  <p id="5016">
    <s id="5016:1">མྱ་ངན་ལས་འདས་པའི་བར་ལ་རློམ་སེམས་སུ་མི་བྱེད་དོ། །</s>
  </p>
  <p id="5017">
    <s id="5017:1">མྱ་ངན་ལས་འདས་པས་རློམ་སེམས་སུ་མི་བྱེད་དོ། །</s>
  </p>
  <p id="5018">
    <s id="5018:1">མྱ་ངན་ལས་འདས་པ་ངའི་ཞེས་རློམ་སེམས་སུ་མི་བྱེད་དོ། །</s>
  </p>
  <p id="5019">
    <s id="5019:1">མྱ་ངན་ལས་འདས་པའི་ང་ཞེས་རློམ་སེམས་སུ་མི་བྱེད། </s>
  </p>
  <p id="5020">
    <s id="5020:1">མངོན་པར་ཞེན་པར་མི་བྱེད་དོ་ཞེས་ཀྱང་གསུངས་སོ། །</s>
  </p>
  <p id="5021">
    <s id="5021:1">ཤ་ར་དྭ་ཏིའི་བུ་ཡང་ཡང་དག་པའི་ལྟ་བ་ཞེས་བྱ་བ་ནི་གང་ལ་ལྟ་བ་མེད་པའོ། །</s>
  </p>
  <p id="5022">
    <s id="5022:1">ཤ་ར་དྭ་ཏིའི་བུ་ལྟ་བ་ཐམས་ཅད་ནི་ལོག་པར་ལྟ་བའོ། །</s>
  </p>
  <p id="5023">
    <s id="5023:1">ཤ་ར་དྭ་ཏིའི་བུ་ལྟ་བ་མེད་པ་ནི་ཡང་དག་པའི་ལྟ་བ་སྟེ། </s>
  </p>
  <p id="5024">
    <s id="5024:1">ཤ་ར་དྭ་ཏིའི་བུ་འདི་ནི་ཡང་དག་པའི་ལྟ་བ་ཞེས་བྱའོ། །</s>
  </p>
  <p id="5025">
    <s id="5025:1">ཤ་ར་དྭ་ཏིའི་བུ་ཡང་ཡང་དག་པའི་ལྟ་བ་ནི་ཚིག་གིས་བསྟན་པར་མི་ནུས་སོ། །</s>
  </p>
  <p id="5026">
    <s id="5026:1">དེ་ཅིའི་ཕྱིར་ཞེ་ན། </s>
    <s id="5026:2">ཤ་ར་དྭ་ཏིའི་བུ་ངག་གི་ལས་ཐམས་ཅད་ནི་ཚིག་ཙམ་དུ་ཟད་དེ། </s>
  </p>
  <p id="5027">
    <s id="5027:1">དེ་ལ་ཡང་དག་པའི་ལྟ་བ་མེད་པའི་ཕྱིར་རོ། །</s>
  </p>
  <p id="5028">
    <s id="5028:1">ཤ་ར་དྭ་ཏིའི་བུ་ཡང་ཡང་དག་པའི་ལྟ་བ་ནི་ཇི་ལྟར་དེ་བཞིན་གཤེགས་པས་རབ་ཏུ་མཁྱེན་པ་བཞིན་ཏེ། </s>
  </p>
  <p id="5029">
    <s id="5029:1">དེ་ལ་ལོག་པར་ལྟ་བ་ནི་འགའ་ཡང་མེད་དོ། །</s>
  </p>
  <p id="5030">
    <s id="5030:1">དེ་ཅིའི་ཕྱིར་ཞེ་ན། </s>
    <s id="5030:2">ཤ་ར་དྭ་ཏིའི་བུ་ངག་གི་དེ་བཞིན་ཉིད་ཐམས་ཅད་ནི་ངག་གི་དེ་བཞིན་ཉིད་དེ། </s>
  </p>
  <p id="5031">
    <s id="5031:1">ངག་དེ་ནི་ཇི་ལྟར་དེ་བཞིན་ཉིད་བཞིན་པའི་ཕྱིར་རོ། །</s>
  </p>
  <p id="5032">
    <s id="5032:1">ཤ་ར་དྭ་ཏིའི་བུ་ངག་དེ་ནི་བརྗོད་དུ་མེད་པའོ། །</s>
  </p>
  <p id="5033">
    <s id="5033:1">ངག་དེ་ནི་ཐ་མི་དད་པའོ། །</s>
  </p>
  <p id="5034">
    <s id="5034:1">ཆོས་ཉིད་ཇི་ལྟ་བ་བཞིན་ཏེ། </s>
  </p>
  <p id="5035">
    <s id="5035:1">ངག་དེ་ནི་དེ་བཞིན་ནོ། །</s>
  </p>
  <p id="5036">
    <s id="5036:1">ཤ་ར་དྭ་ཏིའི་བུ་ལུས་དེ་</s>
  </p>
  <p id="5037">
    <s id="5037:1">ནི་དེ་བཞིན་ཉིད་ཀྱི་ལུས་སོ། །</s>
    <s id="5037:2">ཤ་ར་དྭ་ཏིའི་བུ་དེ་བཞིན་ཉིད་ཀྱི་ལུས་ཞེས་བྱ་བ་ནི་ལུས་དེ་</s>
  </p>
  <p id="5038">
    <s id="5038:1">ཕྱིན་ཅི་མ་ལོག་པ་དེ་བཞིན་ཞིང་། ལུས་དེ་</s>
  </p>
  <p id="5039">
    <s id="5039:1">ཐ་མི་དད་པ་སྟེ། </s>
  </p>
  <p id="5040">
    <s id="5040:1">ལུས་དེ་ཇི་ལྟ་བར་ངག་དེ་ནི་དེ་བཞིན་ནོ། །</s>
  </p>
  <p id="5041">
    <s id="5041:1">ཤ་ར་དྭ་ཏིའི་བུ་ལུས་དེ་ནི་དེ་བཞིན་ཉིད་ཀྱི་ལས་སོ། །</s>
  </p>
  <p id="5042">
    <s id="5042:1">ཤ་ར་དྭ་ཏིའི་བུ་དེ་བཞིན་ཉིད་ཀྱི་ལས་ཞེས་བྱ་བ་ནི་ལས་དེ་ཕྱིན་ཅི་མི་ལོག་པ་དེ་བཞིན་ཞིང་། ལས་དེ་གཞན་མ་ཡིན་པ་དེ་བཞིན་ལ་ལས་དེ་ཐ་མི་དད་པ་སྟེ། </s>
  </p>
  <p id="5043">
    <s id="5043:1">ཤ་ར་དྭ་ཏིའི་བུ་ལས་དེ་ནི་དེ་བཞིན་ཉིད་ཀྱི་འབྲས་བུའོ། །</s>
  </p>
  <p id="5044">
    <s id="5044:1">དེ་བཞིན་དུ་འབྲས་བུ་<ref folio="F.157.b"/>དེ་ནི་ལས་ཇི་ལྟ་བ་བཞིན་ནོ། །</s>
  </p>
  <p id="5045">
    <s id="5045:1">དེས་ན་དེ་བཞིན་གཤེགས་པ་བདེན་པ་གསུང་བ། ཡང་དག་པར་གསུང་བ་ནི་འདི་སྐད་དུ་ལས་ཡོད་ན་རྣམ་པར་སྨིན་པ་འབྱུང་ངོ་། །</s>
  </p>
  <p id="5046">
    <s id="5046:1">དེ་ལྟར་ལས་ཇི་ལྟ་ཇི་ལྟ་བར་དེ་ལྟ་དེ་ལྟར་རྣམ་པར་སྨིན་པའོ་ཞེས་གསུང་ངོ་། །</s>
  </p>
  <p id="5047">
    <s id="5047:1">ཤ་ར་དྭ་ཏིའི་བུ་དེ་བཞིན་དུ་ཡེ་ཤེས་ཀྱི་འགྲོ་བ་ནི་ཡེ་ཤེས་ཡིན་གྱི་</s>
    <s id="5047:2">ཤ་ར་དྭ་ཏིའི་བུ་འདི་ནི་ཡེ་ཤེས་མེད་པ་ནི་མ་ཡིན་ནོ། །</s>
  </p>
  <p id="5048">
    <s id="5048:1">ཤ་ར་དྭ་ཏིའི་བུ་དེ་ལས་བྱང་ཆུབ་སེམས་དཔའ་ནི་དེ་སྐད་བསྟན་པ་ན་མི་སྐྲག །</s>
  </p>
  <p id="5049">
    <s id="5049:1">མི་དངང་དངང་བར་མི་འགྱུར་ཏེ། </s>
  </p>
  <p id="5050">
    <s id="5050:1">མི་རྨོངས་ཀུན་དུ་མི་རྨོངས་སོ། །</s>
  </p>
  <p id="5051">
    <s id="5051:1">ཤ་ར་དྭ་ཏིའི་བུ་ཆོས་བཞི་པོ་འདི་དག་ནི་སླུ་བར་འགྱུར་བ་སྟེ། </s>
  </p>
  <p id="5052">
    <s id="5052:1">བཞི་གང་ཞེ་ན། </s>
    <s id="5052:2">ཤ་ར་དྭ་ཏིའི་བུ། གཅེར་བུ་པའི་སྨྲ་བ་དང་། འཇིག་རྟེན་རྒྱང་ཕན་པ་ཀུན་ཏུ་བསྟེན་ཅིང་བསྒོམས་ལ་ལན་མང་དུ་བྱས་པ་སླུ་བར་འགྱུར་བ་ཡིན། </s>
  </p>
  <p id="5053">
    <s id="5053:1">ཤ་ར་དྭ་ཏིའི་བུ་ལོག་པར་ལྟ་བ་ཀུན་དུ་བསྟེན་ཅིང་བསྒོམས་ལ་ལན་མང་དུ་བྱས་པ་སླུ་བར་འགྱུར་བ་ཡིན། །</s>
  </p>
  <p id="5054">
    <s id="5054:1">ཤ་ར་དྭ་ཏིའི་བུ་རྩོད་པ་དང་ཕྲད་པ་ཡོངས་སུ་འཛིན་པ་ཀུན་ཏུ་བསྟེན་ཅིང་བསྒོམས་ལ་ལན་མང་དུ་བྱས་པ་སླུ་བར་འགྱུར་བ་ཡིན། </s>
  </p>
  <p id="5055">
    <s id="5055:1">མདོ་སྡེ་ཟབ་མོ་ཟབ་པའི་གཏམ་དང་ལྡན་པ། སྟོང་པ་ཉིད་དང་ལྡན་པ། འདི་ལྟ་བུ་དག་ལ་མ་དད་ཅིང་མི་མཁས་ལ་བསྙེན་བཀུར་མི་བྱེད་ཅིང་། ངེས་པར་མི་སེམས་པ་སླུ་བར་འགྱུར་བ་ཡིན་ཏེ</s>
  </p>
  <p id="5056">
    <s id="5056:1">ཤ་ར་དྭ་ཏིའི་བུ་བཞི་པོ་དེ་དག་ནི་སླུ་བར་བྱེད་པའི་ཆོས་དག་ཡིན་གྱི་སླུ་བར་མི་བྱེད་པ་དག་ནི་མ་ཡིན་ནོ། །</s>
  </p>
  <p id="5057">
    <s id="5057:1">ཤ་ར་དྭ་ཏིའི་བུ་སླུ་བར་བྱེད་པའི་ཆོས་བཞི་པོ་དེ་དག་ཀྱང་སྤོང་བའི་ཕྱིར་སླུ་བར་མི་བྱེད་པའི་ཆོས་བཞི་པོ་དག་བསྒོམ་པར་བྱ་བསྟེན་པར་བྱའོ། །</s>
  </p>
  <p id="5058">
    <s id="5058:1">བཞི་གང་ཞེ་ན། </s>
    <s id="5058:2">ལོག་པར་ལྟ་བ་སྤང་བའི་ཕྱིར་ཡང་དག་པའི་ལྟ་བ་བསྒོམ་པར་བྱ་བ་ཡིན། </s>
  </p>
  <p id="5059">
    <s id="5059:1">ཤ་ར་དྭ་ཏིའི་བུ་གང་ལ་འཇིག་རྟེན་རྒྱང་ཕན་པ་དང་ལྡན་པའི་གཏམ་ཡོད་པ་དེ་ལ་དགེ་སློང་ངོ་ཚ་ཤེས་པ་དེས་གནས་པར་མི་བྱ་ཞིང་མྱུར་བ་ཁོ་ནར་འགྲོ་བར་བྱ་བ་འདི་ནི་སླུ་བ་སྤོང་བར་འགྱུར་བའི་ཆོས་གཉིས་པ་ཡིན་ནོ། །</s>
  </p>
  <p id="5060">
    <s id="5060:1">ཤ་ར་དྭ་ཏིའི་བུ་གཞན་ཡང་གནས་གང་དུ་རྩོད་པ་དང་ཕྲད་པར་འགྱུར་བ་དེར་དགེ་སློང་གིས་འགྲོ་བར་མི་བྱ་ཞིང་། </s>
    <s id="5060:2">གཞན་དུ་ན་རྩོད་པ་དེ་ཉེ་བར་ཞི་བར་བྱ་བའི་ཕྱིར་དེར་སོང་བས་ཀྱང་ཆོས་མ་ཡིན་པ་སྨྲ་བ་རྣམས་ཚར་གཅོད་པ་དང་། ཆོས་སྨྲ་བ་རྣམས་བསྡུ་བའི་ཕྱིར་ཆོས་ཉིད་སྨྲ་བར་བྱའི་<ref folio="F.158.a"/>ཆོས་མ་ཡིན་པ་ནི་མ་ཡིན་ཏེ</s>
  </p>
  <p id="5061">
    <s id="5061:1">ཤ་ར་དྭ་ཏིའི་བུ་དགེ་འདུན་འཐུན་པར་ཡང་བྱས་པར་འགྱུར་བ་འདི་ནི་སླུ་བ་སྤོང་བར་འགྱུར་གྱི་མི་སླུ་བར་བྱེད་པའི་ཆོས་གསུམ་པ་ཡིན་ནོ། །</s>
  </p>
  <p id="5062">
    <s id="5062:1">ཤ་ར་དྭ་ཏིའི་བུ་གཞན་ཡང་ཆོས་ཀྱི་རྣམ་གྲངས་འདི་ལྟ་བུ་དེ་དག་དགེ་སློང་གིས་ལེགས་པར་རབ་ཏུ་བཟུང་ཞིང་། བཟུང་ནས་སྒྲུབ་པ་ལ་གནས་ཏེ། </s>
  </p>
  <p id="5063">
    <s id="5063:1">ལུང་ནོད་པ་དང་། ཁ་ཏོན་ལ་མངོན་པར་བརྩོན་པ་ཡིན། </s>
  </p>
  <p id="5064">
    <s id="5064:1">ཚུལ་བཞིན་ཡིད་ལ་བྱ་བའི་ཕྱིར་ཡང་མངོན་པར་བརྩོན་པ་ཡིན་ཏེ། </s>
  </p>
  <p id="5065">
    <s id="5065:1">ཤ་ར་དྭ་ཏིའི་བུ་སླུ་བར་མི་བྱེད་པའི་ཆོས་བཞི་པོ་དེ་དག་ནི་སླུ་བ་སྤོང་བར་འགྱུར་བ་ཡིན་ནོ། །</s>
  </p>
  <p id="5066">
    <s id="5066:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་ངོ་ཚ་ཤེས་པས་ནི་ལས་མངོན་པར་འདུ་མི་བྱེད་པ་ལ་མངོན་པར་བརྩོན་པར་བྱའོ། །</s>
  </p>
  <p id="5067">
    <s id="5067:1">ཤ་ར་དྭ་ཏིའི་བུ་བྱང་ཆུབ་སེམས་དཔས་ནི་ལེགས་པར་གོ་ཆ་བགོས་པ་ཉིད་ཀྱིས་མི་འཇིགས་པར་བྱའོ། །</s>
  </p>
  <p id="5068">
    <s id="5068:1">ཤ་ར་དྭ་ཏིའི་བུ་བྱང་ཆུབ་སེམས་དཔས་ནི་བརྩོན་འགྲུས་ཆེན་པོ་མི་འདོར་བ་ཉིད་ཀྱིས་མི་དོར་བར་བྱའོ། །</s>
  </p>
  <p id="5069">
    <s id="5069:1">ཤ་ར་དྭ་ཏིའི་བུ་གང་གི་ཚེ་བྱང་ཆུབ་སེམས་དཔའ་དམ་པའི་ཆོས་ཡོངས་སུ་འཛིན་པ་དང་། དོན་ཡོངས་སུ་འཛིན་པ་དང་། སྤྱོད་པ་ཡོངས་སུ་འཛིན་པ་དང་། ཡེ་ཤེས་ཡོངས་སུ་འཛིན་པ་ལ་མངོན་པར་བརྩོན་པ་ཡིན་ཞིང་། ངའི་ཉན་ཐོས་དག་ལ་ཡོངས་སུ་འདྲི་བར་བྱེད་པ་དེའི་ཚེ། ཤ་ར་དྭ་ཏིའི་བུ་དེ་བཞིན་གཤེགས་པ་བདེ་བར་གྱུར་ཅིང་བདེ་བའི་མཆོག་དང་ལྡན་ནོ། །</s>
  </p>
  <p id="5070">
    <s id="5070:1">དེ་ཅིའི་ཕྱིར་ཞེ་ན། </s>
    <s id="5070:2">ཤ་ར་དྭ་ཏིའི་བུ་སངས་རྒྱས་ཀྱི་རིགས་དེ་རྒྱུན་མི་འཆད་པར་འགྱུར་བའི་ཕྱིར་རོ། །</s>
  </p>
  <p id="5071">
    <s id="5071:1">ཤ་ར་དྭ་ཏིའི་བུ། ཉན་ཐོས་རྣམས་ཀྱིས་ནི་བྱང་ཆུབ་སེམས་དཔའ་སེམས་དཔའ་ཆེན་པོ་དག་རངས་པར་བྱ་བ་ཡིན་ནོ། །</s>
  </p>
  <p id="5072">
    <s id="5072:1">ཤ་ར་དྭ་ཏིའི་བུ་ཉན་ཐོས་དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་གང་ལ་ལས་དེ་བཞིན་གཤེགས་པའམ། དེ་བཞིན་གཤེགས་པའི་ཆོས་ཉིད་རྗེས་སུ་དྲན་པར་བྱས་ཤིང་ཐོག་མ་མེད་པའི་དུས་ཅན་གྱི་སྡུག་བསྔལ་གྱི་ཕུང་པོ་དེ་ཡང་རྗེས་སུ་དྲན་པར་བྱས་ཏེ</s>
  </p>
  <p id="5073">
    <s id="5073:1">བྱང་ཆུབ་སེམས་དཔའ་སེམས་དཔའ་ཆེན་པོ་ཐ་ན་ཚིག་བཞི་པའི་ཚིགས་སུ་བཅད་པ་གཅིག་ལ་རངས་པར་བྱེད་ལ། </s>
    <s id="5073:2">རངས་པར་བྱས་ཤིང་ཡང་དག་པར་འཛིན་དུ་བཅུག་ལ། ཡང་དག་པར་གཟེངས་སྟོད་པའི་རིགས་ཀྱི་བུ་<ref folio="F.158.b"/>དེས་ཀྱང་། རང་གི་དགེ་བའི་རྩ་བ་ཡོངས་སུ་སྨིན་པར་བྱས་ཏེ</s>
  </p>
  <p id="5074">
    <s id="5074:1">སངས་རྒྱས་ཀྱི་ཡེ་ཤེས་ཡང་དག་པར་བསྒྲུབས་ནས་</s>
  </p>
  <p id="5075">
    <s id="5075:1">སངས་རྒྱས་སུ་འགྱུར་ཞིང་། སངས་རྒྱས་སུ་གྱུར་ནས་</s>
  </p>
  <p id="5076">
    <s id="5076:1">སྡུག་བསྔལ་གྱི་ཕུང་པོ་གྲངས་མེད་དཔག་ཏུ་མེད་པ་བསལ་བར་བྱ་བའི་ཕྱིར་ཆོས་སྟོན་པར་འགྱུར་རོ་སྙམ་དུ་སེམས་ན་</s>
    <s id="5076:2">ཤ་ར་དྭ་ཏིའི་བུ་བསོད་ནམས་ཀྱི་ཕུང་པོ་དཔག་ཏུ་མེད་པར་འགྱུར་རོ། །</s>
  </p>
  <p id="5077">
    <s id="5077:1">ཚིགས་སུ་བཅད་པ་གཅིག་ཁོ་ན་ཡང་དག་པར་འཛིན་དུ་བཅུག་པའི་བྱང་ཆུབ་སེམས་དཔའ་ཡང་བསོད་ནམས་ཀྱི་ཕུང་པོ་དེ་སྙེད་སྐྱེད་དོ། །</s>
  </p>
  <p id="5078">
    <s id="5078:1">ཤ་ར་དྭ་ཏིའི་བུ་གལ་ཏེ་བསོད་ནམས་ཀྱི་ཕུང་པོ་དེ་གཟུགས་ཅན་དུ་གྱུར་ན་</s>
  </p>
  <p id="5079">
    <s id="5079:1">ཤ་ར་དྭ་ཏིའི་བུ་གླིང་ཆེན་པོ་བཞི་པའི་འཇིག་རྟེན་གྱི་ཁམས་ན་གླིང་བཞི་པའི་སེམས་ཅན་ཇི་སྙེད་ཡོད་པ་དེ་དག་ཐམས་ཅད་སྔ་ཕྱི་རིམ་གྱིས་མིའི་ལུས་ཐོབ་པར་གྱུར་ཅིང་</s>
    <s id="5079:2">དེ་དག་གིས་མིའི་ལུས་ཐོབ་ནས་བསོད་ནམས་ཀྱི་ཕུང་པོ་དེ་ལས་རི་རབ་ཙམ་གྱི་སྣོད་དག་གིས་བླངས་ཏེ་</s>
  </p>
  <p id="5080">
    <s id="5080:1">འདོང་བར་གྱུར་ལ། </s>
    <s id="5080:2">ཤ་ར་དྭ་ཏིའི་བུ་རྣམ་གྲངས་དེས་སེམས་ཅན་དེ་དག་རེ་རེས་ཀྱང་སྣོད་དེས་བསོད་ནམས་ཀྱི་ཕུང་པོ་དེ་བླངས་ཏེ་</s>
  </p>
  <p id="5081">
    <s id="5081:1">འདོང་བར་གྱུར་ཅིང་དེ་ལྟར་རི་རབ་ཙམ་གྱིས་བྱེད་ན་</s>
  </p>
  <p id="5082">
    <s id="5082:1">ཡང་</s>
    <s id="5082:2">བསོད་ནམས་ཀྱི་ཕུང་པོ་དེ་ཟད་པའམ། ཡོངས་སུ་གཏུགས་པར་ང་མི་སྨྲའོ། །</s>
  </p>
  <p id="5083">
    <s id="5083:1">ཤ་ར་དྭ་ཏིའི་བུ་གླིང་ཆེན་པོ་བཞི་པའི་འཇིག་རྟེན་གྱི་ཁམས་ལྟ་ཞོག་གི །</s>
    <s id="5083:2">ཤ་ར་དྭ་ཏིའི་བུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་གཟུགས་ཅན་ནམ། གཟུགས་ཅན་མ་ཡིན་པའམ། འདུ་ཤེས་ཅན་ནམ། འདུ་ཤེས་ཅན་མ་ཡིན་པའམ། འདུ་ཤེས་མེད་འདུ་ཤེས་མེད་མིན་ཡང་རུང་སྟེ</s>
  </p>
  <p id="5084">
    <s id="5084:1">ཇི་སྙེད་ཡོད་པ་དེ་དག་ཐམས་ཅད་ཀྱིས་སྔ་ཕྱི་རིམ་གྱིས་མིའི་ལུས་ཐོབ་ནས་</s>
  </p>
  <p id="5085">
    <s id="5085:1">རི་རབ་ཙམ་གྱི་སྣོད་དག་གིས་བསོད་ནམས་ཀྱི་ཕུང་པོ་དེ་བླངས་ཏེ་</s>
  </p>
  <p id="5086">
    <s id="5086:1">དོང་བར་གྱུར་ཅིང་</s>
    <s id="5086:2">རྣམ་གྲངས་དེས་ན་</s>
  </p>
  <p id="5087">
    <s id="5087:1">སེམས་ཅན་རེ་རེས་ཀྱང་རི་རབ་ཙམ་གྱི་སྣོད་དག་གིས་བསོད་ནམས་ཀྱི་ཕུང་པོ་དེ་བླངས་ཏེ་</s>
  </p>
  <p id="5088">
    <s id="5088:1">སོང་ཡང་</s>
    <s id="5088:2">བསོད་ནམས་ཀྱི་ཕུང་པོ་དེ་ད་དུང་ཟད་པའམ། ཡོངས་སུ་གཏུགས་པར་ང་མི་སྨྲའོ། །</s>
  </p>
  <p id="5089">
    <s id="5089:1">ཤ་ར་དྭ་ཏིའི་བུ་དེ་ལྟར་གང་ངའི་ཉན་ཐོས་དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མའང་རུང་སྟེ། </s>
  </p>
  <p id="5090">
    <s id="5090:1">བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་</s>
  </p>
  <p id="5091">
    <s id="5091:1">མེད་པ་ཡང་དག་པར་རྫོགས་པའི་བྱང་<ref folio="F.159.a"/>ཆུབ་ཏུ་མངོན་པར་ཡང་དག་པར་ཞུགས་པ་རངས་པར་བྱེད་ཅིང་ཡང་དག་པར་འཛིན་དུ་འཇུག་ལ། ཡང་དག་པར་གཟེངས་སྟོད་ཅིང་ཐ་ན་ཚིག་བཞི་པའི་ཚིགས་སུ་བཅད་པ་ཙམ་ཡང་དག་པར་རབ་ཏུ་སྟོན་པ་དེ་ནི་བསོད་ནམས་ཀྱི་ཕུང་པོ་དཔག་ཏུ་མེད་པ་དང་ལྡན་པ་ཡིན་ནོ། །</s>
  </p>
  <p id="5092">
    <s id="5092:1">ཤ་ར་དྭ་ཏིའི་བུ་གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོས་མིང་འདི་ཞེས་བྱ་བ་བྱང་ཆུབ་ཀྱི་ཕྱོགས་ཀྱི་ཆོས་ཡོངས་སུ་སྨིན་པར་བྱ་བའི་ཕྱིར་ཆོས་ཀྱི་སྦྱིན་པས་རངས་པར་བྱས་ཤིང་། སངས་རྒྱས་ཀྱི་ཆོས་དེ་སྙེད་ཉེ་བར་སྟོན་པར་བྱེད་པ་དེ་ལྟ་བུར་ཤེས་པར་བྱེད་ན</s>
  </p>
  <p id="5093">
    <s id="5093:1">ཤ་ར་དྭ་ཏིའི་བུ་དེས་ཇི་ཙམ་དུ་སངས་རྒྱས་ཀྱི་ཡེ་ཤེས་ཉེ་བར་སྟོན་པར་བྱེད་པའི་བྱང་ཆུབ་སེམས་དཔའ་དེ་ཉེ་བར་བསྒྲུབ་པ་ཐམས་ཅད་ཀྱིས་མགོས་འཛིན་ཏམ། ཕྲག་པས་འཛིན་ཅིང་</s>
    <s id="5093:2">རྣམ་གྲངས་དེས་བྱང་ཆུབ་སེམས་དཔའ་གང་གི་ཚེ་ནུབ་མོ་བླ་ན་</s>
  </p>
  <p id="5094">
    <s id="5094:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་ཞིང་། </s>
    <s id="5094:2">སེམས་ཅན་དེ་ཡོངས་སུ་སྨིན་པར་བྱེད་ན་</s>
  </p>
  <p id="5095">
    <s id="5095:1">སེམས་ཅན་དེ་ལ་ཆོས་བསྟན་ཅིང་དེ་ལ་བཞག་ན་</s>
  </p>
  <p id="5096">
    <s id="5096:1">ཡང་</s>
    <s id="5096:2">རེ་ཞིག་བྱང་ཆུབ་སེམས་དཔའ་སེམས་དཔའ་ཆེན་པོས་དེ་ལྟར་བྱས་པས་ལན་དུ་བྱ་བ་བྱས་པར་མི་འགྱུར་ཏེ</s>
  </p>
  <p id="5097">
    <s id="5097:1">བྱང་ཆུབ་སེམས་དཔའ་སེམས་དཔའ་ཆེན་པོ་དེ་ནི་སངས་རྒྱས་ཀྱི་ཆོས་དཔག་ཏུ་མེད་པ་དེ་སྙེད་དང་ལྡན་པ་ཡིན་ནོ། །</s>
  </p>
  <p id="5098">
    <s id="5098:1">ཤ་ར་དྭ་ཏིའི་བུ་དེ་ལྟ་བས་ན་རྣམ་གྲངས་དེས་ཁྱོད་ཀྱིས་ཇི་ལྟར་བྱང་ཆུབ་སེམས་དཔའ་དེས་སེམས་ཅན་དེ་ལ་ལན་དུ་བྱ་བ་བྱས་པ་མ་ཡིན་པ་དེ་ལྟར་རིག་པར་བྱའོ།། །།</s>
  </p>
  <p id="5099">
    <s id="5099:1">བམ་པོ་བཅུ་གསུམ་པ། ཤ་ར་དྭ་ཏིའི་བུ་སྔོན་བྱུང་བ་འདས་པའི་དུས་ན་བསྐལ་པ་གྲངས་མེད་པའི་ཡང་ཆེས་གྲངས་མེད་པ། ཡངས་པ། ཚད་མེད་པ། བསམ་གྱིས་མི་ཁྱབ་པ། དཔག་ཏུ་མེད་པར་གྱུར་པ་བྱུང་བ་དེའི་ཚེ་དེའི་དུས་ན་དེ་བཞིན་གཤེགས་པ་ཀུན་ནས་སྦས་ཞེས་བྱ་བ་བྱུང་སྟེ</s>
  </p>
  <p id="5100">
    <s id="5100:1">བཅོམ་ལྡན་འདས་དེའི་ཚེ་ཚད་ནི་ལོ་བདུན་ཁྲི་ཐུབ་པར་གྱུར་ཏོ། །</s>
  </p>
  <p id="5101">
    <s id="5101:1">དེའི་ཉན་ཐོས་འདུས་པ་ནི་གསུམ་བྱུང་སྟེ། </s>
  </p>
  <p id="5102">
    <s id="5102:1">གཅིག་ནི་དགེ་སློང་ཁྲག་ཁྲིག་བརྒྱད་ཅུ་བྱུང་ངོ་། །</s>
  </p>
  <p id="5103">
    <s id="5103:1">གཉིས་པ་ནི་དགེ་སློང་ཁྲག་ཁྲིག་ཕྲག་དྲུག་ཅུ་བྱུང་ངོ་། །</s>
  </p>
  <p id="5104">
    <s id="5104:1">ཉན་ཐོས་འདུས་པ་གསུམ་པ་ནི་དགེ་སློང་ཁྲག་ཁྲིག་ཕྲག་བཞི་བཅུ་བྱུང་ངོ་། །</s>
  </p>
  <p id="5105">
    <s id="5105:1">ཤ་ར་དྭ་ཏིའི་བུ་དེ་བཞིན་གཤེགས་<ref folio="F.159.b"/>པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ནས་སྦས་ཡོངས་སུ་མྱ་ངན་ལས་འདས་ནས་</s>
  </p>
  <p id="5106">
    <s id="5106:1">དམ་པའི་ཆོས་ནི་ལོ་བཞི་ཁྲི་གནས་པར་གྱུར་ཏོ། །</s>
  </p>
  <p id="5107">
    <s id="5107:1">བཅོམ་ལྡན་འདས་དེ་ཡོངས་སུ་མྱ་ངན་ལས་འདས་ནས་</s>
  </p>
  <p id="5108">
    <s id="5108:1">ལྔ་བརྒྱ་པ་ཐ་མ་ལ་དམ་པའི་ཆོས་ནུབ་པའི་དུས་ཀྱི་ཚེ་ན་དགེ་སློང་ཡེ་ཤེས་མཆོག་ཅེས་བྱ་བ་མང་དུ་ཐོས་པ། ཡིད་གཞུངས་པ། གསལ་བ་དུལ་བ་ཞིག་བྱུང་ངོ་། །</s>
  </p>
  <p id="5109">
    <s id="5109:1">ཤ་ར་དྭ་ཏིའི་བུ་དེའི་ཚེ་འཛམ་བུའི་གླིང་འདིར་རྒྱལ་པོ་མཐའ་ཡས་ཞེས་བྱ་བ་བྱུང་སྟེ། </s>
  </p>
  <p id="5110">
    <s id="5110:1">རྒྱལ་པོ་དེའི་ཕོ་བྲང་འཁོར་ནི་གྲོང་ཁྱེར་མཐའ་ཡས་ཞེས་བྱ་བ་ཆུ་ཞེང་དུ་དཔག་ཚད་བཅུ་གཉིས་ཡོད་པ། འབྱོར་པ། རྒྱས་པ། བདེ་བ། ལོ་ལེགས་པ། ཉམས་དགའ་བ། སྐྱེ་བོ་དང་མི་མང་པོས་གང་བ་ཞིག་བྱུང་ངོ་། །</s>
  </p>
  <p id="5111">
    <s id="5111:1">དེའི་ཚེ་ཡང་གྲོང་ཁྱེར་མཐའ་ཡས་སུ་ཁྱིམ་བདག་ཁྲོ་བ་མེད་ཅེས་བྱ་བ་བྱུང་སྟེ། </s>
  </p>
  <p id="5112">
    <s id="5112:1">ཤ་ར་དྭ་ཏིའི་བུ་ཁྱིམ་བདག་ཁྲོ་བ་མེད་དེའི་བུ་ནི་དོན་གྱི་བློ་གྲོས་ཞེས་བྱ་བ་ཞིག་བྱུང་ངོ་། །</s>
  </p>
  <p id="5113">
    <s id="5113:1">དེ་ནས་ཚོང་དཔོན་གྱི་བུ་དོན་གྱི་བློ་གྲོས་དགེ་སློང་ཡེ་ཤེས་མཆོག་ག་ལ་བ་དེར་སོང་སྟེ་ཕྱིན་ནས་དགེ་སློང་ཡེ་ཤེས་མཆོག་གིས་བྱང་ཆུབ་སེམས་དཔའ་དང་ལྡན་པའི་གཏམ་བྱས་སོ། །</s>
  </p>
  <p id="5114">
    <s id="5114:1">དེ་ནས་ཚོང་དཔོན་གྱི་བུ་དོན་གྱི་བློ་གྲོས་ཀྱིས་དགེ་སློང་ཡེ་ཤེས་མཆོག་ལས་གཏམ་ཐོས་ནས་ཡི་རངས་ཏེ་སོ་སོ་ཡང་དག་པར་རིག་པར་གྱུར་ཏོ། །</s>
  </p>
  <p id="5115">
    <s id="5115:1">དེས་དེ</s>
  </p>
  <p id="5116">
    <s id="5116:1">འི་ཚེ་ཆོས་གོས་རིན་ཐང་བྱེ་བ་རི་བས་དགེ་སློང་ཡེ་ཤེས་མཆོག་ལ་མངོན་པར་བཀབ་བོ། །</s>
    <s id="5116:2">མངོན་པར་བཀབ་ནས་དགེ་སློང་ཡེ་ཤེས་མཆོག་ལ་སྨྲས་པ། འཕགས་པ་ཁྱོད་ཀྱིས་ལེགས་པར་སྨྲས་པ་ལེགས་སོ་ལེགས་སོ། །</s>
  </p>
  <p id="5117">
    <s id="5117:1">བདག་གི་ཁྱིམ་དུ་ཡང་དང་ཡང་སྤྱོན་ཅིག །</s>
  </p>
  <p id="5118">
    <s id="5118:1">བྱོན་ནས་ཀྱང་ཆོས་ཀྱི་གཏམ་དེ་ལྟ་བུ་མཛོད་ཅིག་དང་། བདག་ལ་ཡང་ཕན་པར་འགྱུར། </s>
  </p>
  <p id="5119">
    <s id="5119:1">ཚེ་དང་ལྡན་པའི་ཆོས་ཀྱི་སྦྱིན་པ་ཡང་འབྲས་བུ་ཆེན་པོར་འགྱུར་རོ། །</s>
  </p>
  <p id="5120">
    <s id="5120:1">དེང་ཕྱིན་ཆད་ཇི་སྲིད་འཚོའི་བར་དུ་ཆོས་གོས་དང་། བསོད་སྙོམས་དང་། གཟིམས་ཆ་དང་། སྙུན་གྱི་གསོས་སྨན་དང་། ཡོ་བྱད་དག་དང་། ཡོ་བྱད་གཞན་དང་། གཞན་དག་ལ་སྤྱན་འདྲེན་ཏོ། །</s>
  </p>
  <p id="5121">
    <s id="5121:1">དགེ་སློང་གང་དག་ཚེ་དང་ལྡན་པའི་རྗེས་སུ་འབྲང་བ་དེ་དག་ཀྱང་མགྲོན་དུ་གཉེར་རོ། །</s>
  </p>
  <p id="5122">
    <s id="5122:1">དེ་ནས་དགེ་སློང་ཡེ་ཤེས་མཆོག་གིས་ཚོང་དཔོན་གྱི་བུ་དོན་གྱི་བློ་གྲོས་ལ་འདི་སྐད་ཅེས་སྨྲས་<ref folio="F.160.a"/>སོ། །</s>
  </p>
  <p id="5123">
    <s id="5123:1">ཁྱིམ་བདག་ཁྱོད་ཀྱིས་སྨྲས་པ་དེ་དག་དགེའོ། །</s>
  </p>
  <p id="5124">
    <s id="5124:1">དེ་ནས་ཚོང་དཔོན་གྱི་བུ་དོན་གྱི་བླ་གྲོས་དགེ་སློང་ཡེ་ཤེས་མཆོག་གི་རྐང་པ་ལ་ཕྱག་འཚལ་ཏེ་བསྐོར་བ་བྱས་ནས། </s>
  </p>
  <p id="5125">
    <s id="5125:1">དགེ་སློང་ཡེ་ཤེས་མཆོག་གི་ཐད་ནས་སོང་ངོ་། །</s>
  </p>
  <p id="5126">
    <s id="5126:1">ཤ་ར་དྭ་ཏིའི་བུ་དེའི་འོག་ཏུ་དགེ་སློང་ཡེ་ཤེས་མཆོག་ཚོང་དཔོན་གྱི་བུ་གཞོན་ནུ་དོན་གྱི་བློ་གྲོས་ཀྱི་ཁྱིམ་དུ་སོང་ངོ་། །</s>
  </p>
  <p id="5127">
    <s id="5127:1">ཤ་ར་དྭ་ཏིའི་བུ་དེ་ནས་དགེ་སློང་ཡེ་ཤེས་མཆོག་གིས་ཚོང་དཔོན་གྱི་བུ་གཞོན་ནུ་དོན་གྱི་བློ་གྲོས་ཀྱི་ཕ་མ་དག་དང་། བུ་དང་། ཆུང་མ་དང་། བྲན་ཕོ་དང་། བྲན་མོ་དང་། ལས་བྱེད་པ་དང་། ཞོ་ཤས་འཚོ་བ་དག་བླ་ན་</s>
  </p>
  <p id="5128">
    <s id="5128:1">མེད་པ་ཡང་དག་པར་རྫོགས་པའི་བྱང་ཆུབ་ལ་བཀོད་དོ། །</s>
  </p>
  <p id="5129">
    <s id="5129:1">ཤ་ར་དྭ་ཏིའི་བུ་དེ་ཡང་དགེ་བའི་རྩ་བ་དེས་བསྐལ་པ་གྲངས་མེད་པར་ནམ་ཡང་སངས་རྒྱས་དང་བྲལ་བར་མ་གྱུར། </s>
  </p>
  <p id="5130">
    <s id="5130:1">ཆོས་དང་བྲལ་བར་མ་གྱུར། </s>
  </p>
  <p id="5131">
    <s id="5131:1">དགེ་འདུན་དང་བྲལ་བར་མ་གྱུར། </s>
  </p>
  <p id="5132">
    <s id="5132:1">དགེ་བའི་བཤེས་གཉེན་དང་བྲལ་བར་མ་གྱུར་ཏོ། །</s>
  </p>
  <p id="5133">
    <s id="5133:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་ཚོང་དཔོན་གྱི་བུ་དོན་གྱི་བློ་གྲོས་ཞེས་བྱ་བ་བྱུང་བ་དེ་གཞན་ཞིག་ཡིན་པ་སྙམ་དུ་ཁྱོད་སེམས་ན་དེ་ལྟར་བལྟ་བར་མི་བྱའོ། །</s>
  </p>
  <p id="5134">
    <s id="5134:1">དེ་ཅིའི་ཕྱིར་ཞེ་ན། </s>
    <s id="5134:2">དེའི་ཚེ་དེའི་དུས་ན་ང་ནི་ཚོང་དཔོན་གྱི་བུ་དོན་གྱི་བློ་གྲོས་ཞེས་བྱ་བར་གྱུར་ཏོ། །</s>
  </p>
  <p id="5135">
    <s id="5135:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་ཚོང་དཔོན་གྱི་བུ་གཞོན་ནུ་དེའི་ཕ་བྱུང་བ་དེ་གཞན་ཞིག་ཡིན་པ་སྙམ་དུ་ཁྱོད་སོམ་ཉིའམ། ཡིད་གཉིས་ཟ་བར་གྱུར་ན་</s>
  </p>
  <p id="5136">
    <s id="5136:1">དེ་ལྟར་བལྟ་བར་མི་བྱའོ། །</s>
  </p>
  <p id="5137">
    <s id="5137:1">དེ་ཅིའི་ཕྱིར་ཞེ་ན། དེའི་ཚེ་དེའི་དུས་ན་དེ་བཞིན་གཤེགས་པ་འོད་སྲུང་དེ་ནི་ངའི་ཕར་གྱུར་ཏོ། །</s>
  </p>
  <p id="5138">
    <s id="5138:1">ཤ་ར་དྭ་ཏིའི་བུ་དེའི་ཚེ་དེའི་དུས་ན་སྲོག་ཆགས་བྱེ་བ་ཁྲག་ཁྲིག་བྱུང་བ་དེ་གཞན་ཡིན་པ་སྙམ་དུ་སེམས་ན། </s>
  </p>
  <p id="5139">
    <s id="5139:1">ཤ་ར་དྭ་ཏིའི་བུ་ཁྱོད་ཀྱིས་དེ་ལྟར་བལྟ་བར་མི་བྱའོ། །</s>
  </p>
  <p id="5140">
    <s id="5140:1">དེ་ཅིའི་ཕྱིར་ཞེ་ན། དེ་དག་ཐམས་ཅད་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པ་ཤ་སྟག་གོ། །</s>
  </p>
  <p id="5141">
    <s id="5141:1">ཤ་ར་དྭ་ཏིའི་བུ་དེ་དག་ནི་འཁོར་འདི་ཉིད་དུ་ཡང་དག་པར་འདུས་པར་གྱུར་ཏེ། </s>
  </p>
  <p id="5142">
    <s id="5142:1">དེ་དག་ཀྱང་ངས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="5143">
    <s id="5143:1">ཤ་ར་དྭ་ཏིའི་བུ་དགེ་སློང་ཡེ་ཤེས་མཆོག་ནི་དེ་ཉིད་ཀྱི་ཚེ་ལེན་པའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་<ref folio="F.160.b"/>འདས་སོ། །</s>
  </p>
  <p id="5144">
    <s id="5144:1">ཤ་ར་དྭ་ཏིའི་བུ་གལ་ཏེ་དགེ་སློང་ཡེ་ཤེས་མཆོག་ཉན་ཐོས་ཀྱི་ཐེག་པས་ཡོངས་སུ་མྱ་ངན་ལས་འདས་པར་མ་གྱུར་ན། </s>
  </p>
  <p id="5145">
    <s id="5145:1">དེས་ཚོང་དཔོན་གྱི་བུ་དོན་གྱི་བློ་གྲོས་ལ་ཆོས་བསྟན་པས། བསོད་ནམས་ཀྱི་ཕུང་པོ་ཇི་སྙེད་ཡོད་པ་དེ་སྙེད་ཀྱིས་དེ་བླ་ན་</s>
  </p>
  <p id="5146">
    <s id="5146:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པར་འགྱུར་ཏེ</s>
  </p>
  <p id="5147">
    <s id="5147:1">གང་དེའི་ཕ་མ་དག་དང་། གཡོག་འཁོར་ཐམས་ཅད་ལ་ཆོས་བསྟན་པར་བྱས་པ་ལྟ་ཅི་སྨོས། </s>
  </p>
  <p id="5148">
    <s id="5148:1">ཤ་ར་དྭ་ཏིའི་བུ། གལ་ཏེ་དགེ་སློང་ཡེ་ཤེས་མཆོག་ཡོངས་སུ་མྱ་ངན་ལས་འདས་པར་མ་གྱུར་ན། </s>
  </p>
  <p id="5149">
    <s id="5149:1">ཤ་ར་དྭ་ཏིའི་བུ་ངས་དགེ་སློང་དེ་ལ་ལན་དུ་བྱ་བ་བྱེད་མི་ནུས་པར་འགྱུར་རོ། །</s>
  </p>
  <p id="5150">
    <s id="5150:1">ཤ་ར་དྭ་ཏིའི་བུ་རྗེད་པའམ། མཆོད་པ་བྱས་ཀྱང་ང་ལ་ཆོས་བསྟན་པ་དེས་དོན་ཇི་ལྟ་བུ་བྱས་པ་དེའི་ལན་དུ་བྱ་བ་བྱེད་མི་ནུས་པར་འགྱུར་རོ། །</s>
  </p>
  <p id="5151">
    <s id="5151:1">ཤ་ར་དྭ་ཏིའི་བུ། དེ་ལྟ་བས་ན་གང་གིས་བྱང་ཆུབ་སེམས་དཔའ་ཆོས་དང་ལྡན་པའི་གཏམ་གྱིས་རངས་པར་བྱས་ཤིང་། ཡང་དག་པར་འཛིན་དུ་བཅུག་ལ། ཡང་དག་པར་གཟེངས་སྟོད་པ་དེ་ནི་བསོད་ནམས་ཀྱི་ཕུང་པོ་དཔག་ཏུ་མེད་པ་དང་ལྡན་པ་ཡིན་ནོ། །</s>
  </p>
  <p id="5152">
    <s id="5152:1">ཤ་ར་དྭ་ཏིའི་བུ། བྱང་ཆུབ་སེམས་དཔའ་དེ་ནི་བྱ་བ་དཔག་ཏུ་མེད་པས་སེམས་དེ་སྐྱེད་པར་བྱེད་ཅིང་། སེམས་སྐྱེད་པ་མངོན་པར་སྒྲུབ་པར་བྱེད་ལ། སེམས་བསྐྱེད་པ་དེ་རབ་ཏུ་གནས་པར་བྱེད་དོ། །</s>
  </p>
  <p id="5153">
    <s id="5153:1">ཤ་ར་དྭ་ཏིའི་བུ། འདི་ལྟ་སྟེ་དཔེར་ན། </s>
  </p>
  <p id="5154">
    <s id="5154:1">རྒྱ་མཚོ་ཆེན་པོ་རབ་ཏུ་གནས་པ་ན་ནོར་བུ་རིན་པོ་ཆེ་དེ་དག་ནི་རིན་ཐང་གདབ་ཏུ་ཡོད་པའམ། རིན་ཐང་གདབ་ཏུ་མེད་པ་ཡིན་པ་དེ་ལྟ་བུར་ཤེས་པར་བྱ་བ་ཡིན་ཞིང་། </s>
    <s id="5154:2">དེ་དག་ཐམས་ཅད་ཀྱང་རྒྱ་མཚོ་ཆེན་པོ་ན། </s>
  </p>
  <p id="5155">
    <s id="5155:1">རབ་ཏུ་གནས་པར་རིག་པར་བྱ་བ་ཡིན་ལ། </s>
    <s id="5155:2">དེ་དག་ཐམས་ཅད་རྒྱ་མཚོ་ཆེན་པོ་ནས། </s>
  </p>
  <p id="5156">
    <s id="5156:1">རེ་བར་བྱ་བ་ཡིན་ནོ། །</s>
  </p>
  <p id="5157">
    <s id="5157:1">ཤ་ར་དྭ་ཏིའི་བུ། དེ་བཞིན་དུ་བླ་ན་</s>
  </p>
  <p id="5158">
    <s id="5158:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་བྱང་ཆུབ་སེམས་དཔའི་སེམས་བསྐྱེད་པ། རབ་ཏུ་གནས་པ་ན་འཇིག་རྟེན་པ་དང་། འཇིག་རྟེན་ལས་འདས་པ་དང་། ཟག་པ་དང་བཅས་པ་དང་། ཟག་པ་མེད་པ་དང་། ཁ་ན་མ་ཐོ་བ་དང་བཅས་པ་དང་། ཁ་ན་མ་ཐོ་བ་མེད་པ་དང་། འདུས་བྱས་དང་། <ref folio="F.161.a"/>འདུས་མ་བྱས་ཀྱི་ཡེ་ཤེས་ཇི་སྙེད་ཡོད་པ་ཐམས་ཅད་ཀྱི་སྣོད་དེ་ཡིན་པར་འགྱུར་བ་དང་། </s>
    <s id="5158:2">ཡེ་ཤེས་ཡོངས་སུ་གནས་པར་བྱེད་པར་འགྱུར་བ་དང་། དེར་ཡེ་ཤེས་ཐམས་ཅད་རབ་ཏུ་དབྱེ་བ་ཐོབ་པར་འགྱུར་བ་དང་། ཡེ་ཤེས་ཐམས་ཅད་ཀྱང་དེ་ལས་རབ་ཏུ་སྐྱེ་བར་འགྱུར་རོ། །</s>
  </p>
  <p id="5159">
    <s id="5159:1">སྙམ་དུ་ཤེས་པར་བྱ་བ་ཡིན་ནོ། །</s>
  </p>
  <p id="5160">
    <s id="5160:1">ཤ་ར་དྭ་ཏིའི་བུ་འདི་ལྟ་སྟེ་དཔེར་ན། </s>
  </p>
  <p id="5161">
    <s id="5161:1">རྒྱ་མཚོ་ཆེན་པོ་དེ་ཉིད་རབ་ཏུ་གནས་པ་ན། </s>
  </p>
  <p id="5162">
    <s id="5162:1">ཤ་ར་དྭ་ཏིའི་བུ། གང་དུ་ལུས་ཆེན་པོ་རྒྱས་པར་འགྱུར་བ་དེ་ནི་འབྱུང་པོ་ཆེན་པོ་རྣམས་ཀྱི་གནས་སུ་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5163">
    <s id="5163:1">ཤ་ར་དྭ་ཏིའི་བུ། དེ་བཞིན་དུ་བྱང་ཆུབ་ཀྱི་སེམས་རབ་ཏུ་གནས་པ་ན། </s>
  </p>
  <p id="5164">
    <s id="5164:1">ཤ་ར་དྭ་ཏིའི་བུ་བླ་ན་</s>
  </p>
  <p id="5165">
    <s id="5165:1">མེད་པ་ཡང་དག་པར་རྫོགས་པའི་བྱང་ཆུབ་གང་དུ་ཡེ་ཤེས་ཀྱི་ལུས་ཆེན་པོ་རྒྱས་པར་འགྱུར་བ་དང་། དགེ་བའི་རྩ་བའི་ཚོགས་ཆེན་པོ་མངོན་པར་འཕེལ་བར་འགྱུར་བ་དེ་ནི་འབྱུང་པོ་ཆེན་པོ་མང་པོ་གྲངས་མེད་པའི་གནས་སུ་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5166">
    <s id="5166:1">ཤ་ར་དྭ་ཏིའི་བུ་འདི་ལྟ་སྟེ་དཔེར་ན། </s>
  </p>
  <p id="5167">
    <s id="5167:1">རྒྱ་མཚོ་ཆེན་པོ་དེ་ཉིད་རབ་ཏུ་གནས་པ་ན། </s>
  </p>
  <p id="5168">
    <s id="5168:1">ཤ་ར་དྭ་ཏིའི་བུ། གང་དུ་ཀླུའི་རྒྱལ་པོ་ཆེན་པོ་གནས་པ་དེ་དག་བྱའི་རྒྱལ་པོ་ནམ་མཁའ་ལྡིང་དག་གིས་ཐུལ་བར་དཀའ་བར་འགྱུར་བ་དང་། དེ་དག་རྒྱ་མཚོ་ཆེན་པོ་ནས་བྱུང་ནས་</s>
  </p>
  <p id="5169">
    <s id="5169:1">ཀྱང་། </s>
    <s id="5169:2" flag="alternateSource">གླིང་བཞི་པའི་འཇིག་རྟེན་གྱི་ཁམས་ཆར་པའི་རྒྱུན་ཆེན་པོས་ཚིམ་པར་བྱེད་པ་དེ་ནི། ཀླུ་ཆེན་པོ་དག་གིས་གནས་སུ་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5170">
    <s id="5170:1">ཤ་ར་དྭ་ཏིའི་བུ། དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་ཡོངས་སུ་གནས་པ་ན། </s>
  </p>
  <p id="5171">
    <s id="5171:1">དེ་ལས་གཞན་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་དེ་སངས་རྒྱས་སུ་གྱུར་ནས། </s>
  </p>
  <p id="5172">
    <s id="5172:1">སེམས་ཅན་དཔག་ཏུ་མེད་པའི་གནས་ཆེན་པོར་གྱུར་པར་འགྱུར་བ་དང་། ཆོས་དེ་དག་གི་གནས་ཀྱང་བྱེད་པར་འགྱུར་བ་དང་། སངས་རྒྱས་ཀྱི་ཡུལ་དེའི་གནས་ཀྱང་བྱེད་པར་འགྱུར་བ་དང་། </s>
    <s id="5172:2">དེ་ལས་བདུད་སྡིག་ཅན་དག་གིས་ཕྱིར་མི་བསྒྱུར་བར་འགྱུར་བ་དང་། ཐུལ་བར་དཀའ་བར་འགྱུར་བ་དང་། མི་ནོན་པར་འགྱུར་བ་དང་། <ref folio="F.161.b"/></s>
    <s id="5172:3">གལ་ཏེ་བདུད་རྣམས་ཀྱིས་བདུད་ཀྱི་ལས་བྱའོ། །</s>
  </p>
  <p id="5173">
    <s id="5173:1">སྙམ་ནས་གནོད་པའི་སེམས་བསྐྱེད་པར་གྱུར་ན། </s>
  </p>
  <p id="5174">
    <s id="5174:1">དེ་དག་གིས་སེམས་བསྐྱེད་མ་ཐག་ཁོ་ན</s>
  </p>
  <p id="5175">
    <s id="5175:1">ར་བདུད་ཀྱིས་བཅིང་བ་ཐམས་ཅད་ཐལ་བར་རློག་པར་བྱེད་པར་འགྱུར་བ་དང་། བདུད་ཀྱི་སེམས་ཐམས་ཅད་ཐལ་བར་རློག་པར་བྱེད་པར་འགྱུར་བར་རིག་པར་བྱ་བ་ཡིན་ནོ། །</s>
  </p>
  <p id="5176">
    <s id="5176:1">འདི་ལྟ་སྟེ། དཔེར་ན་</s>
    <s id="5176:2">ཀླུ་ཆེན་པོ་དེ་དག་ནི་རྒྱ་མཚོ་ཆེན་པོ་ལས་ཕྱིར་བསྒྱུར་བར་དཀའ་བ་ཡིན་ཞིང་། </s>
    <s id="5176:3">དེ་དག་རྒྱ་མཚོ་ཆེན་པོ་ནས་མངོན་དུ་བྱུང་ནས། </s>
  </p>
  <p id="5177">
    <s id="5177:1">གླིང་བཞི་པའི་འཇིག་རྟེན་གྱི་ཁམས་ཆར་པའི་རྒྱུན་ཆེན་པོས་ཀུན་དུ་ཚིམ་པར་བྱེད་ཅིང་། དེར་སྨན་དང་། ནགས་ཚལ་དག་འཕེལ་བ་དང་། རྒྱས་པ་དང་། ཡངས་པ་ཉིད་དུ་འགྱུར་བ་དང་། རྐང་གཉིས་པ་དང་། རྐང་བཞི་པ་དག་སྐོམ་པ་རྒྱུན་གཅོད་པར་འགྱུར་བ་དང་། དེའི་འོག་ཏུ་ཡང་རྒྱ་མཚོ་ཆེན་པོར་འབབ་པར་འགྱུར་བ་ཡིན་ནོ། །</s>
  </p>
  <p id="5178">
    <s id="5178:1">ཤ་ར་དྭ་ཏིའི་བུ་དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་དེ་རབ་ཏུ་གནས་པ་ན། </s>
  </p>
  <p id="5179">
    <s id="5179:1">ཤ་ར་དྭ་ཏིའི་བུ། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཀླུ་ཆེན་པོ་རྣམས་ཀྱི་གནས་ཡིན་པར་འགྱུར་བ་དང་། དེ་ནས་མངོན་དུ་བྱུང་ནས་</s>
  </p>
  <p id="5180">
    <s id="5180:1">ཀྱང་། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་གྲོང་དང་། གྲོང་ཁྱེར་དང་། གྲོང་རྡལ་དང་། ལྗོངས་དང་། ཡུལ་འཁོར་དང་། རྒྱལ་པོའི་ཕོ་བྲང་འཁོར་དག་ཏུ་འདོད་ཆགས་དང་བྲལ་བའི་མཐའ་ལས་བྱུང་བའི་ཆོས་ཀྱི་ཆར་པ་མངོན་དུ་འབེབས་པར་བྱེད་པ་དང་། ཆོས་ཀྱི་ཆར་པ་ཆེན་པོ་འབེབས་པར་འགྱུར་བ་དང་། སེམས་ཅན་གྲངས་མེད་དཔག་ཏུ་མེད་པའི་སྲེད་པ། འདོད་པའི་སྲེད་པ་དང་། གཟུགས་ཀྱི་སྲེད་པ་དང་། གཟུགས་མེད་པའི་སྲེད་པ་རབ་ཏུ་ཞི་བར་བྱེད་པར་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5181">
    <s id="5181:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5182">
    <s id="5182:1">དཔེར་ན་</s>
    <s id="5182:2">རྒྱ་མཚོ་ཆེན་པོ་དེ་ཉིད་ཡོངས་སུ་གནས་པ་ན། </s>
  </p>
  <p id="5183">
    <s id="5183:1">གླིང་བཞི་པ་ན་ཆུ་ཀླུང་ཆེན་པོ་གང་དག་ཇི་སྙེད་ཡོད་པ་དེ་དག་ཐམས་ཅད་འདིར་འབབ་པར་འགྱུར་བ་དང་། རྒྱ་མཚོ་ཆེན་པོ་ནི་རིམ་གྱིས་<ref folio="F.162.a"/>གཞོལ་བའི་ཕྱིར། རྒྱ་མཚོ་ཆེན་པོ་མ་གཏོགས་པར་དེ་དག་གི་གནས་གཞན་མེད་དེ་དེ་</s>
  </p>
  <p id="5184">
    <s id="5184:1">དག་ཐམས་ཅད་རྒྱ་མཚོ་ཆེན་པོ་ག་ལ་བ་དེར་འབབ་ཀྱང་། རྒྱ་མཚོ་ཆེན་པོ་གང་བའམ། བྲི་བར་ཡང་མི་འགྱུར་བ་དང་། རྒྱ་མཚོ་ཆེན་པོའི་ཆོས་ཉིད་གནས་པ་ཉིད་ནི་འདི་ཡིན་ཏེ</s>
  </p>
  <p id="5185">
    <s id="5185:1">འདི་ལྟ་སྟེ། རྒྱ་མཚོ་ཆེན་པོའི་ཆུ་ནི་ཆུ་ཐ་དད་པ་འབབ་པ་ཡང་ཡིན་ལ། ཆུ་གཅིག་པ་ཡིན་པར་ཡང་འགྱུར་བ་དང་། </s>
    <s id="5185:2">འདི་ལྟ་སྟེ། </s>
  </p>
  <p id="5186">
    <s id="5186:1">ལན་ཚྭའི་རོར་རོ་གཅིག་པར་འགྱུར་བར་རིག་པར་བྱ་བ་ཡིན་ནོ། །</s>
  </p>
  <p id="5187">
    <s id="5187:1">ཤ་ར་དྭ་ཏིའི་བུ། དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་རབ་ཏུ་གནས་པ་ན། </s>
  </p>
  <p id="5188">
    <s id="5188:1">དེ་སངས་རྒྱས་ཉིད་དང་། དེ་བཞིན་གཤེགས་པ་ཉིད་དང་། མངོན་པར་རྫོགས་པར་སངས་རྒྱས་ནས། </s>
  </p>
  <p id="5189">
    <s id="5189:1">སངས་རྒྱས་ཀྱི་ཆོས་རྣམས་ཡོངས་སུ་རྫོགས་པ་དང་། སེམས་ཅན་ཐམས་ཅད་ཀྱི་ཤེས་རབ་རྒྱུན་མི་འཆད་པའི་སྣོད་དུ་གྱུར་པར་འགྱུར་བ་དང་། སེམས་ཅན་གང་དག་ཆོས་ཀྱི་ཐེ་ཚོམ་སྣ་ཚོགས་སྐྱེས་པ། དེ་དག་གིས་ཀྱང་དེ་མཐོང་མ་ཐག་ཁོ་ན</s>
  </p>
  <p id="5190">
    <s id="5190:1">ར་ཐེ་ཚོམ་དང་བྲལ་བར་འགྱུར་བ་དང་། མིང་སྔ་མ་དེ་དག་ཀྱང་། འདི་ལྟ་སྟེ། </s>
  </p>
  <p id="5191">
    <s id="5191:1">དེ་བཞིན་གཤེགས་པའི་ཉན་ཐོས་ཞེས་བྱ་བར་མིང་གཅིག་པར་འབྱུང་བ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5192">
    <s id="5192:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5193">
    <s id="5193:1">དཔེར་ན་</s>
    <s id="5193:2">རྒྱ་མཚོ་ཆེན་པོ་ནི་ལན་ཚྭའི་རོར་རོ་གཅིག་པ་ཡིན་ནོ། །</s>
  </p>
  <p id="5194">
    <s id="5194:1">དེ་བཞིན་དུ་དེའི་ཉན་ཐོས་ལེགས་པ་ཁོ་ནར་རྣམ་པར་གྲོལ་བས། རྣམ་པར་གྲོལ་བ་དེ་དག་ཐམས་ཅད་ནི་འདི་ལྟ་སྟེ། </s>
  </p>
  <p id="5195">
    <s id="5195:1">རྣམ་པར་གྲོལ་བའི་རོར་རོ་གཅིག་པར་འགྱུར་བ་ཡིན་ནོ། །</s>
  </p>
  <p id="5196">
    <s id="5196:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5197">
    <s id="5197:1">དཔེར་ན་རྒྱ་མཚོ་ཆེན་པོ་དེ་ཉིད་རབ་ཏུ་གནས་པ་ན། </s>
  </p>
  <p id="5198">
    <s id="5198:1">གཟོད་མ་ཉིད་ནས་རིམ་གྱིས་གཞོལ་བར་གནས་སོ། །</s>
  </p>
  <p id="5199">
    <s id="5199:1">ཤ་ར་དྭ་ཏིའི་བུ་གལ་ཏེ་རྒྱ་མཚོ་ཆེན་པོ་གཟོད་མ་ཉིད་ནས་བྱ་སྐྱིབས་སུ་ཆགས་པར་གྱུར་ན། </s>
  </p>
  <p id="5200">
    <s id="5200:1">རིན་པོ་ཆེ་འདོད་པའི་མི་རྣམས་འཇུག་པར་མི་འགྱུར་རོ། །</s>
  </p>
  <p id="5201">
    <s id="5201:1">ཤ་ར་དྭ་ཏིའི་བུ་རྒྱ་མཚོ་ཆེན་པོ་ནི་ཟབ་པ་ཉིད་དང་། ཆུ་མཐའ་ཡས་པར་རབ་ཏུ་གནས་སོ། །</s>
  </p>
  <p id="5202">
    <s id="5202:1">ཤ་ར་དྭ་ཏིའི་བུ་དེ་བཞིན་དུ། བྱང་ཆུབ་སེམས་དཔའི་སེམས་བསྐྱེད་པ་གནས་པ་<ref folio="F.162.b"/>ན། </s>
  </p>
  <p id="5203">
    <s id="5203:1">གཟོད་མ་ཉིད་ནས་རིམ་གྱིས་གཞོལ་བར་རབ་ཏུ་གནས་ཤིང་། </s>
    <s id="5203:2">མཐའ་ཡས་པ་ཉིད་ཀྱིས་རིམ་གྱིས་འབབ་པ་དང་། རིམ་གྱིས་བབ་པར་ཀུན་ནས་གནས་ལ་ཟབ་པ་ཉིད་དུ་རབ་ཏུ་གནས་སོ། །</s>
  </p>
  <p id="5204">
    <s id="5204:1">ཤ་ར་དྭ་ཏིའི་བུ་དེ་ལ་རིམ་གྱིས་གཞོལ་བ་ཉིད་ནི་འདི་ཡིན་ཏེ། </s>
  </p>
  <p id="5205">
    <s id="5205:1">འདི་ལྟ་སྟེ། སྦྱིན་པའི་ཕ་རོལ་ཏུ་ཕྱིན་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། བསམ་གཏན་གྱི་ཕ་རོལ་ཏུ་ཕྱིན་པ་མངོན་པར་བསྒྲུབ་པའོ། །</s>
  </p>
  <p id="5206">
    <s id="5206:1">ཤ་ར་དྭ་ཏིའི་བུ་དེ་ལ། བྱང་ཆུབ་སེམས་དཔའི་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཟབ་པ་ཉིད་དུ་རིག་པར་བྱའོ། །</s>
  </p>
  <p id="5207">
    <s id="5207:1">ཤ་ར་དྭ་ཏིའི་བུ་དེ་ལ་བྱང་ཆུབ་སེམས་དཔའི་སངས་རྒྱས་ཀྱི་ཆོས་ཀྱི་ཐབས་ལ་མཁས་པ་མངོན་པར་སྒྲུབ་པ་ནི་མཐའ་ཡས་པ་ཉིད་དུ་བལྟ་བར་བྱ་སྟེ། </s>
  </p>
  <p id="5208">
    <s id="5208:1">གཟོད་མ་ཉིད་ནས། ཡང་དག་པའི་མཐའ་མངོན་དུ་བྱས་པས། མི་གནོན་པར་གྱུར་པ་དང་། སེམས་ཅན་གྲངས་མེད་དཔག་ཏུ་མེད་པ་མི་འཇུག་པར་གྱུར་པ་དང་། ཆོས་དཀོན་མཆོག་འདོད་པ་རྣམས་མི་འཇུག་པར་གྱུར་ན</s>
  </p>
  <p id="5209">
    <s id="5209:1">མི་རུང་ངོ་སྙམ་ནས་རིམ་གྱིས་གཞོལ་ཞིང་། བབ་པར་འཇུག་པ་དེ་ཉིད་ཀྱིས་ཀྱང་། དམིགས་པ་ཐམས་ཅད་སྒྱུར་བར་བྱེད་དོ། །</s>
  </p>
  <p id="5210">
    <s id="5210:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5211">
    <s id="5211:1">དཔེར་ན་རྒྱ་མཚོ་ཆེན་པོ་དེ་ཉིད་རབ་ཏུ་གནས་པ་ན། </s>
  </p>
  <p id="5212">
    <s id="5212:1">གཟོད་མ་ཉིད་ནས་འགྲོ་བ་ཐམས་ཅད་ཀྱི་རྒྱ་ཉིད་དུ་རབ་ཏུ་གནས་སོ། །</s>
  </p>
  <p id="5213">
    <s id="5213:1">ཤ་ར་དྭ་ཏིའི་བུ། དེ་བཞིན་དུ་བྱང་ཆུབ་ཀྱི་སེམས་བསྐྱེད་པ་རབ་ཏུ་གནས་པ་ན། </s>
  </p>
  <p id="5214">
    <s id="5214:1">གཟོད་མ་ཉིད་ནས་འགྲོ་བ་ཐམས་ཅད་ཀྱི་རྒྱ་ཉིད་དུ་རབ་ཏུ་གནས་སོ། །</s>
  </p>
  <p id="5215">
    <s id="5215:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5216">
    <s id="5216:1">དཔེར་ན་རྒྱ་མཚོ་ཆེན་པོ་དེ་ཉིད་རབ་ཏུ་གནས་པ་ན། </s>
  </p>
  <p id="5217">
    <s id="5217:1">གཟོད་མ་ཉིད་ནས་རིན་པོ་ཆེའི་གླིང་རྒྱུན་མི་འཆད་པ་ཉིད་དུ་རབ་ཏུ་གནས་སོ། །</s>
  </p>
  <p id="5218">
    <s id="5218:1">ཤ་ར་དྭ་ཏིའི་བུ། དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་རབ་ཏུ་གནས་པ་ན། </s>
  </p>
  <p id="5219">
    <s id="5219:1">གཟོད་མ་ཉིད་ནས་དྲན་པ་ཉེ་བར་གཞག་པ་དང་། ཡང་དག་པར་སྤོང་བ་དང་། རྫུ་འཕྲུལ་གྱི་རྐང་པ་དང་། དབང་པོ་དང་། སྟོབས་དང་། བྱང་ཆུབ་ཀྱི་ཡན་ལག་དང་། བསམ་<ref folio="F.163.a"/>གཏན་དང་། རྣམ་པར་ཐར་པ་དང་། ཏིང་ངེ་འཛིན་དང་། སྙོམས་པར་འཇུག་པ་རིན་པོ་ཆེ་དག་རབ་ཏུ་གནས་པར་བྱེད་དོ། །</s>
  </p>
  <p id="5220">
    <s id="5220:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="5221">
    <s id="5221:1">བཅོམ་ལྡན་འདས་འདི་ལྟ་སྟེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་རྒྱ་མཚོ་ཆེན་པོའི་དཔེ་རབ་ཏུ་བཞག་པ་དང་། སྤོབས་པ་དཔག་ཏུ་མ་མཆིས་པ་མངོན་པར་སྒྲུབ་པའི་ཚུལ་གྱིས་བྱང་ཆུབ་སེམས་དཔའ་རྣམས་ཀྱི་བྱང་ཆུབ་ཀྱི་སེམས་རབ་ཏུ་བཞག་པ་ནི་ངོ་མཚར་ལགས་སོ། །</s>
    <s id="5221:2">དེ་སྐད་ཅེས་གསོལ་པ་དང་། </s>
    <s id="5221:3">བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="5222">
    <s id="5222:1">ཤ་ར་དྭ་ཏིའི་བུ། འདི་ནི་དེ་བཞིན་གཤེགས་པས་དཔེ་ཙམ་ཞིག་མཛད་པའོ། །</s>
  </p>
  <p id="5223">
    <s id="5223:1">ཤ་ར་དྭ་ཏིའི་བུ། བྱང་ཆུབ་སེམས་དཔའ་རྣམས་ཀྱི་སེམས་བསྐྱེད་པ་ནི། རྒྱ་མཚོ་ཆེན་པོའི་དཔེའི་ཚད་མ་ཡིན་ནོ། །</s>
  </p>
  <p id="5224">
    <s id="5224:1">ཤ་ར་དྭ་ཏིའི་བུ། བྱང་ཆུབ་སེམས་དཔའི་སེམས་བསྐྱེད་པ་ནི། དམིགས་པའི་སྤོབས་པ་དཔག་ཏུ་མེད་པའོ། །</s>
  </p>
  <p id="5225">
    <s id="5225:1">ཤ་ར་དྭ་ཏིའི་བུ། དེ་བཞིན་གཤེགས་པ་ནི་དམིགས་པའི་སྤོབས་པ་གཅིག་པ་མ་ཡིན་གྱི། དམིགས་པའི་སྤོབས་པ་དཔག་ཏུ་མེད་པའོ། །</s>
  </p>
  <p id="5226">
    <s id="5226:1">དེ་ཅིའི་ཕྱིར་ཞེ་ན། </s>
    <s id="5226:2">བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སེམས་བསྐྱེད་པ་ནི། ངས་སྤོབས་པ་དཔག་ཏུ་མེད་པ་ཉིད་ཀྱིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཡོངས་སུ་གནས་པའི་དམིགས་པས་ཡོངས་སུ་བཞག་པའི་ཕྱིར་རོ། །</s>
  </p>
  <p id="5227">
    <s id="5227:1">དེ་ཅིའི་ཕྱིར་ཞེ་ན། </s>
    <s id="5227:2">ཤ་ར་དྭ་ཏིའི་བུ། བྱང་ཆུབ་ཀྱི་སེམས་བསྐྱེད་པ་ཡོངས་སུ་གནས་པ་དེ་དེ་དང་འདྲ་བའི་ཕྱིར་ཏེ། </s>
  </p>
  <p id="5228">
    <s id="5228:1">འདི་ལྟར་དེ་ལས་བརྩམས་ནས། </s>
  </p>
  <p id="5229">
    <s id="5229:1">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བསྐལ་པའམ། བསྐལ་པ་ལས་ལྷག་པའམ། དེ་བས་ཀྱང་ལྷག་པར་བསྟན་ཀྱང་། བྱང་ཆུབ་སེམས་དཔའི་སེམས་བསྐྱེད་པ་དེ་ནི་ཟད་པའམ། ཡོངས་སུ་ཉམས་པར་མི་འགྱུར་རོ། །</s>
  </p>
  <p id="5230">
    <s id="5230:1"><ref folio="F.163.b"/>དེ་ཅིའི་ཕྱིར་ཞེ་ན། </s>
  </p>
  <p id="5231">
    <s id="5231:1">ཤ་ར་དྭ་ཏིའི་བུ་བྱང་ཆུབ་སེམས་དཔའི་སེམས་བསྐྱེད་པ་དེ་ནི་ཐུལ་བར་དཀའ་བའི་བྱ་བ་དང་། བསྙེན་པར་དཀའ་བའི་བྱ་བ་དང་། མངོན་དུ་འཕགས་པའི་བྱ་བ་དང་། སེམས་ཅན་བདེ་བར་བྱེད་པའི་བྱ་བ་དང་། ཉམས་དགའ་བར་བྱེད་པའི་བྱ་བ་དང་། དགའ་བའི་བྱ་བ་དང་། ཁམས་གསུམ་འགྱུར་བའི་བྱ་བ་དང་། ཡེ་ཤེས་ཆེན་པོ་འགྱུར་བའི་བྱ་བ་དང་། གཏིང་དཔག་དཀའ་བའི་བྱ་བ་དང་། མ་ཆགས་པའི་བྱ་བ་དང་། སྣང་བ་ཆེན་པོའི་བྱ་བ་དེ་འདྲ་བའི་བྱ་བས་ཡོངས་སུ་གནས་པའི་ཕྱིར་ཏེ། </s>
  </p>
  <p id="5232">
    <s id="5232:1">ཤ་ར་དྭ་ཏིའི་བུ། མདོར་ན་བྱང་ཆུབ་སེམས་དཔའི་སེམས་བསྐྱེད་པ་ནི་བྱ་བ་དེ་འདྲ་བས་བགྲང་བའི་མཐའ་བྱ་བར་མི་ནུས་སོ། །</s>
  </p>
  <p id="5233">
    <s id="5233:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5234">
    <s id="5234:1">དཔེར་ན་</s>
    <s id="5234:2">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཡོངས་སུ་གནས་པ་ན། </s>
  </p>
  <p id="5235">
    <s id="5235:1">འཇིག་རྟེན་གྱི་ཁམས་དེ་ནི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་ཇི་སྙེད་ཡོད་པ་དེ་དག་གིས་ཉེ་བར་སྤྱད་པར་བྱ་བའི་ཕྱིར་རབ་ཏུ་གནས་པ་ཡིན་ནོ། །</s>
  </p>
  <p id="5236">
    <s id="5236:1">ཤ་ར་དྭ་ཏིའི་བུ་དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་རབ་ཏུ་གནས་པ་ན། </s>
  </p>
  <p id="5237">
    <s id="5237:1">དེ་ནི་སེམས་ཅན་གྲངས་མེད་དཔག་ཏུ་མེད་པའི་ཡེ་ཤེས་ཉེ་བར་སྤྱོད་པའི་གནས་སུ་གྱུར་པ་ཡིན་པར་གནས་པ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5238">
    <s id="5238:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5239">
    <s id="5239:1">དཔེར་ན་</s>
    <s id="5239:2">རིའི་རྒྱལ་པོ་རི་རབ་རབ་ཏུ་གནས་པ་ན། </s>
  </p>
  <p id="5240">
    <s id="5240:1">ཤ་ར་དྭ་ཏིའི་བུ་ལྷའི་བུ་སྟོང་ཕྲག་མང་པོའི་གནས་ཡིན་པར་འགྱུར་བ་དང་། དེ་ལ་གནས་ནས་</s>
  </p>
  <p id="5241">
    <s id="5241:1"> སུམ་ཅུ་རྩ་གསུམ་པའི་ལྷ་རྣམས་ཀྱིས་ལྷ་མ་ཡིན་གྱི་དམག་མང་པོ་ཕམ་པར་བྱེད་པར་འགྱུར་བ་རིག་པར་བྱ་བ་ཡིན་ནོ། །</s>
  </p>
  <p id="5242">
    <s id="5242:1">ཤ་ར་དྭ་ཏིའི་བུ་དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་རབ་ཏུ་གནས་པ་ན། </s>
  </p>
  <p id="5243">
    <s id="5243:1">དེ་ནི་ཉན་ཐོས་གྲངས་མེད་དཔག་ཏུ་མེད་པའི་གནས་ཡིན་པར་འགྱུར་རོ། །</s>
  </p>
  <p id="5244">
    <s id="5244:1">དེ་ལ་གནས་ནས་</s>
  </p>
  <p id="5245">
    <s id="5245:1">ལྷ་རྣམས་ཀྱིས་ལྷ་མ་ཡིན་གྱི་དམག་དག་ཕམ་པར་བྱེད་པར་འགྱུར་བ་ཇི་ལྟ་བ་དེ་བཞིན་དུ། ཤ་ར་དྭ་ཏིའི་བུ་དེ་ལ་གནས་ནས་</s>
  </p>
  <p id="5246">
    <s id="5246:1">སེམས་ཅན་དཔག་ཏུ་མེད་པ་གཞན་དག་གིས་ཀྱང་བློ་གྲོས་སྦྱང་དཀའ་བའི་བདུད་ཀྱི་དཔུང་དག་ཀྱང་ཕམ་པར་བྱེད་པར་<ref folio="F.164.a"/>འགྱུར་བ་ཡིན་ནོ། །</s>
  </p>
  <p id="5247">
    <s id="5247:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5248">
    <s id="5248:1">དཔེར་ན་</s>
    <s id="5248:2">རིའི་རྒྱལ་པོ་ཁོར་ཡུག་ཆེན་པོ་དག་རབ་ཏུ་གནས་པ་ན། </s>
  </p>
  <p id="5249">
    <s id="5249:1">སེམས་ཅན་གང་དག་ཁོངས་སུ་གཏོགས་པ་དེ་དག་ཐམས་ཅད་ནི་ཐོགས་པ་མེད་པར་འགྲོ་བའི་རླུང་གི་དཀྱིལ་འཁོར་དག་གིས་ཐུལ་བར་དཀའ་བར་འགྱུར་བ་ཡིན་པར་རིག་པར་བྱ་བ་ཡིན་ནོ། །</s>
  </p>
  <p id="5250">
    <s id="5250:1">ཤ་ར་དྭ་ཏིའི་བུ་དེ་བཞིན་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བྱང་ཆུབ་སེམས་དཔའི་སེམས་བསྐྱེད་པར་རབ་ཏུ་གནས་པ་ན། </s>
  </p>
  <p id="5251">
    <s id="5251:1">གནས་ཀྱི་འདུ་ཤེས་ཅན་སེམས་ཅན་གང་དག་བྱང་ཆུབ་སེམས་དཔའི་ཁོངས་སུ་གཏོགས་པ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5252">
    <s id="5252:1">ཤ་ར་དྭ་ཏིའི་བུ་དེ་དག་ནི་ཉོན་མོངས་པའི་རླུང་གི་དཀྱིལ་འཁོར་ཐམས་ཅད་ཀྱིས་ཐུལ་བར་དཀའ་བ་ཡིན་ནོ། །</s>
  </p>
  <p id="5253">
    <s id="5253:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5254">
    <s id="5254:1">དཔེར་ན་</s>
    <s id="5254:2">རིའི་རྒྱལ་པོ་གངས་རི་རབ་ཏུ་གནས་པ་ན། </s>
  </p>
  <p id="5255">
    <s id="5255:1">དེ་ནི་སྨན་ཐམས་ཅད་ཀྱི་གནས་སུ་གྱུར་པར་རབ་ཏུ་གནས་པ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5256">
    <s id="5256:1">ཤ་ར་དྭ་ཏིའི་བུ་དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པར་རབ་ཏུ་གནས་པ་ན། </s>
  </p>
  <p id="5257">
    <s id="5257:1">ཤ་ར་དྭ་ཏིའི་བུ་སེམས་ཅན་གྲངས་མེད་དཔག་ཏུ་མེད་པའི་ཉོན་མོངས་པའི་ནད་ཡང་དག་པར་གཞོམ་པར་བྱ་བའི་ཕྱིར། ཡེ་ཤེས་ཆེན་པོའི་སྨན་དེ་རབ་ཏུ་གནས་པ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5258">
    <s id="5258:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5259">
    <s id="5259:1">དཔེར་ན་</s>
    <s id="5259:2">རིན་པོ་ཆེའི་འབྱུང་གནས་ཆེན་པོ་རབ་ཏུ་གནས་པ་ན། </s>
  </p>
  <p id="5260">
    <s id="5260:1">དེ་ནི་སེམས་ཅན་འབུམ་ཕྲག་མང་པོ་ལ་ཕན་འདོགས་པར་གྱུར་པ་ཡིན་པར་འགྱུར་བ་དང་། ཀུན་བགེད་པ་ཡིན་པར་འགྱུར་བ་དང་། འདུ་བ་ཡིན་པར་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5261">
    <s id="5261:1">ཤ་ར་དྭ་ཏིའི་བུ་དེ་བཞིན་དུ། བྱང་ཆུབ་སེམས་དཔའི་སེམས་བསྐྱེད་པ་རབ་ཏུ་གནས་པ་ན། </s>
  </p>
  <p id="5262">
    <s id="5262:1">དེ་ནི་སེམས་ཅན་གྲངས་མེད་དཔག་ཏུ་མེད་པ་ལ་ཕན་འདོགས་པ་ཡིན་པར་འགྱུར་བ་དང་། དེ་ནི་འདི་ལྟ་སྟེ། </s>
  </p>
  <p id="5263">
    <s id="5263:1">ཆོས་དཀོན་མཆོག་གི་རྗེས་སུ་སྤྱོད་པ་ཉིད་ཀྱིས་ཀུན་བགེད་པ་ཡིན་པར་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5264">
    <s id="5264:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5265">
    <s id="5265:1">དཔེར་ན་</s>
    <s id="5265:2">ཉི་མའི་གཞལ་མེད་ཁང་དང་། དེ་ལ་ལྷའི་བུ་ཉི་མ་གནས་<ref folio="F.164.b"/>པར་བྱེད་པ་རབ་ཏུ་གནས་པ་ན། </s>
  </p>
  <p id="5266">
    <s id="5266:1">ཤ་ར་དྭ་ཏིའི་བུ་དེ་ནི་གླིང་བཞི་པ་ཐམས་ཅད་དུ་སྣང་བ་ཡིན་པར་འགྱུར་བ་དང་། འོད་དུ་འགྱུར་བ་ཡིན་པ་དང་། ཚ་བ་ཡིན་པར་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5267">
    <s id="5267:1">ཤ་ར་དྭ་ཏིའི་བུ། དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་དང་། བྱང་ཆུབ་སེམས་དཔའི་ཡེ་ཤེས་ཆེན་པོའི་གནས་ཐེག་པ་ཆེན་པོ་ལ་མངོན་པར་ཞོན་ཞིང་། གནས་པར་བྱེད་པ་རབ་ཏུ་གནས་པ་ན། </s>
  </p>
  <p id="5268">
    <s id="5268:1">དེ་ནི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སྣང་བ་བྱེད་པ་ཡིན་པར་རིག་པར་བྱ་བ་ཡིན་ནོ། །</s>
  </p>
  <p id="5269">
    <s id="5269:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5270">
    <s id="5270:1">དཔེར་ན་</s>
    <s id="5270:2">ཀླུའི་རྒྱལ་པོ་མ་དྲོས་པའི་གནས་རབ་ཏུ་གནས་པ་ན། </s>
  </p>
  <p id="5271">
    <s id="5271:1">ཤ་ར་དྭ་ཏིའི་བུ་ཀླུའི་རྒྱལ་པོ་ཆེན་པོ་དེ་དེར་གནས་པར་བྱེད་པར་འགྱུར་བ་དང་། ཕྱོགས་བཞིར་ཆུ་ཀླུང་ཆེན་པོ་བཞི་ཡང་གཏོང་བར་འགྱུར་བ་དང་། དེ་དག་གིས་རྐང་གཉིས་པ་དང་། རྐང་བཞི་པ་དག་གི་སྐོམ་པས་འཇིགས་པའི་དོན་བྱེད་པར་འགྱུར་བ་དང་། འབྲུ་དང་། སྨན་དང་། ཤིང་ལྗོན་པ་དང་། ནགས་ཚལ་དག་མངོན་པར་སྐྱེད་པར་འགྱུར་བ་དང་། རིན་པོ་ཆེའི་འབྱུང་གནས་རྒྱ་མཚོ་ཆེན་པོ་ཡང་ཀུན་དུ་ཚིམ་པར་བྱེད་པར་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5272">
    <s id="5272:1">ཤ་ར་དྭ་ཏིའི་བུ་དེ་བཞིན་དུ། བྱང་ཆུབ་སེམས་དཔའི་སེམས་བསྐྱེད་པ་དེ་རབ་ཏུ་གནས་པ་ན། </s>
  </p>
  <p id="5273">
    <s id="5273:1">བྱང་ཆུབ་སེམས་དཔའ་དེ་དེ་ལ་གནས་པ་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ཏེ། </s>
  </p>
  <p id="5274">
    <s id="5274:1">ཆོས་ཀྱི་ཆུ་ཀླུང་རྣམ་པ་བཞི་པོ་འདི་ལྟ་སྟེ། </s>
  </p>
  <p id="5275">
    <s id="5275:1">དོན་སོ་སོ་ཡང་དག་པར་རིག་པའི་ཆུ་ཀླུང་དང་། ཆོས་སོ་སོ་ཡང་དག་པར་རིག་པའི་ཆུ་ཀླུང་དང་། ངེས་པའི་ཚིག་སོ་སོ་ཡང་དག་པར་རིག་པའི་ཆུ་ཀླུང་དང་། སྤོབས་པ་སོ་སོ་ཡང་དག་པར་རིག་པའི་ཆུ་ཀླུང་དག་གཏོང་བར་བྱེད་པར་འགྱུར་བ་དང་། སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། འཕགས་པའི་ལམ་ཡན་ལག་བརྒྱད་པའི་སྒྲ་དབྱངས་ཀྱི་ང་རོ་ཅན་གྱི་ཆོས་དཀོན་མཆོག་གི་ཆུ་དེ་དང་། དབང་པོ་ལྔ་དང་། སྟོབས་ལྔ་དང་། བྱང་ཆུབ་ཀྱི་ཡན་ལག་བདུན་གྱི་ཆུས་སེམས་ཅན་གྲངས་མེད་<ref folio="F.165.a"/>དཔག་ཏུ་མེད་པ་དུ་མའི་ཉོན་མོངས་པའི་སྲེད་པ་རྒྱུན་བཅད་ནས</s>
  </p>
  <p id="5276">
    <s id="5276:1">རྒྱ་མཚོ་ཆེན་པོའི་ཆུ་ཀླུང་ཆེན་པོ་བཞིན་དུ། འདོད་ཆགས་དང་བྲལ་བའི་མཐའི་རྒྱ་མཚོ་ཆེན་པོ་ཚིམ་པར་བྱེད་པར་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5277">
    <s id="5277:1">ཤ་ར་དྭ་ཏིའི་བུ། བྱང་ཆུབ་སེམས་དཔའི་སེམས་བསྐྱེད་པ་དེ་ཇི་སྲིད་དུ་རབ་ཏུ་གནས་པ་ནི་ཆེན་པོའི་བྱ་བ་དང་། བསྙེན་པར་དཀའ་བའི་བྱ་བ་དང་། མི་མཉམ་པ་དང་མཉམ་པའི་བྱ་བས་རབ་ཏུ་གནས་ཏེ</s>
  </p>
  <p id="5278">
    <s id="5278:1">ཤ་ར་དྭ་ཏིའི་བུ་དེ་ནི་དེ་བཞིན་གཤེགས་པས་ཀྱང་ཚིག་གིས་བསྟན་པར་མི་སྤྱོད་དོ། །</s>
  </p>
  <p id="5279">
    <s id="5279:1">ཤ་ར་དྭ་ཏིའི་བུ་དེ་ལྟ་བས་ན། </s>
  </p>
  <p id="5280">
    <s id="5280:1">གང་སེམས་ཅན་དེ་ལྟ་བུའི་ཆོས་དང་ལྡན་པའི་གཏམ་གྱིས་རངས་པར་བྱེད་ཅིད་ཡང་དག་པར་འཛིན་དུ་འཇུག་ལ་ཡང་དག་པར་གཟེངས་སྟོད་པའི་རིགས་ཀྱི་བུ་འམ་རིགས་ཀྱི་བུ་མོ་དེ་ནི་ཤ་ར་དྭ་ཏིའི་བུ་བསོད་ནམས་ཀྱི་ཕུང་པོ་ཆེན་པོ་དཔག་ཏུ་མེད་པ་བསྐྱེད་པ་ཡིན་ནོ། །</s>
  </p>
  <p id="5281">
    <s id="5281:1">ཤ་ར་དྭ་ཏིའི་བུ་བསོད་ནམས་ཀྱི་ཕུང་པོ་དེའི་བསོད་ནམས་ཀྱི་མཐའ་ནི་ཡོངས་སུ་མྱ་ངན་ལས་མ་འདས་ཀྱི་བར་དུ་དེ་བཞིན་གཤེགས་པས་ཀྱང་བསྟན་པར་མི་སྤྱོད་དེ། </s>
  </p>
  <p id="5282">
    <s id="5282:1">ཐེག་པ་གང་དང་གང་དུ་ཡོངས་སུ་བསྔོས་པ་དེ་དང་དེར་ཡང་འགྲུབ་པར་འགྱུར་རོ། །</s>
  </p>
  <p id="5283">
    <s id="5283:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5284">
    <s id="5284:1">དཔེར་ན། </s>
    <s id="5284:2">དེ་བཞིན་གཤེགས་པ་ལ་ཕུལ་བའི་སྦྱིན་པ་དང་། དེ་བཞིན་གཤེགས་པ་ལ་བསྐྱེད་པའི་དགེ་བའི་རྩ་བ་དག་ནི་ཡོངས་སུ་མྱ་ངན་ལས་མ་འདས་ཀྱི་བར་དུ། བར་མ་དོར་ཡོངས་སུ་ཟད་པར་ཡང་དག་པར་རྗེས་སུ་མ་མཐོང་ངོ་། །</s>
  </p>
  <p id="5285">
    <s id="5285:1">ཤ་ར་དྭ་ཏིའི་བུ་དེ་བཞིན་དུ། ཆོས་དང་ལྡན་པའི་གཏམ་གྱིས་བྱང་ཆུབ་སེམས་དཔའ་རངས་པར་བྱས་ཤིང་། ཡང་དག་པར་འཛིན་དུ་བཅུག་པས། ཡོངས་སུ་མྱ་ངན་ལས་འདས་པ་ཆེན་པོ་མ་ཡིན་གྱི་བར་དུ་བར་མ་དོར་ཡོངས་སུ་ཟད་པའམ། ཡོངས་སུ་གཏུགས་པར་ཡང་དག་པར་རྗེས་སུ་མ་མཐོང་སྟེ</s>
  </p>
  <p id="5286">
    <s id="5286:1">ཤ་ར་དྭ་ཏིའི་བུ། རྣམ་གྲངས་དེས་ན་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5287">
    <s id="5287:1">ཤ་ར་དྭ་ཏིའི་བུ། སྔོན་བྱུང་བ་འདས་པའི་དུས་ན། </s>
  </p>
  <p id="5288">
    <s id="5288:1">གང་བྱུང་བ་དེའི་ཚེ་དེའི་དུས་ན། </s>
  </p>
  <p id="5289">
    <s id="5289:1">བྱང་ཆུབ་སེམས་དཔའ་རྒྱལ་པོའི་གཞོན་ནུ་ཆོས་ཡོངས་སུ་ཚོལ་འདོད་པ་ཞེས་བྱ་བ་བྱུང་བར་གྱུར་<ref folio="F.165.b"/>ཏོ། །</s>
  </p>
  <p id="5290">
    <s id="5290:1">ཤ་ར་དྭ་ཏིའི་བུ། བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཡོངས་སུ་ཚོལ་འདོད་པ་དེས། </s>
  </p>
  <p id="5291">
    <s id="5291:1">ལེགས་པར་སྨྲས་པ་ཇི་སྙེད་ཐོས་པ་དེ་དག་ཐམས་ཅད་བྲིས་ཤིང་། བླངས་ལ། བརྗོད་དེ། </s>
  </p>
  <p id="5292">
    <s id="5292:1">ཐམས་ཅད་ཀུན་དུ་བཟུང་ངོ་། །</s>
  </p>
  <p id="5293">
    <s id="5293:1">དེས་ཀྱང་དེའི་ཚེ། བྱང་ཆུབ་སེམས་དཔའ་ཆོས་ཡོངས་སུ་ཚོལ་འདོད་པ། ཆོས་ཡོངས་སུ་ཚོལ་བ་ལ་མངོན་པར་བརྩོན་པས། གྲོང་ནས་གྲོང་དང་། གྲོང་ཁྱེར་ནས་གྲོང་ཁྱེར་དང་། གྲོང་རྡལ་ནས་གྲོང་རྡལ་དང་། ལྗོངས་ནས་ལྗོངས་སུ། ཆོས་ཡོངས་སུ་ཚོལ་བ་ལ་མངོན་པར་བརྩོན་ཞིང་། ཡོངས་སུ་བཙལ་ཏོ། །</s>
  </p>
  <p id="5294">
    <s id="5294:1">དེའི་ཚེ། མི་གཅིག་ཅིག་རིའི་བྱ་སྐྱིབས་ན་འདུག་པར་གྱུར་ཏེ། </s>
  </p>
  <p id="5295">
    <s id="5295:1">དེས་བྱང་ཆུབ་སེམས་དཔའ་ཆོས་ཡོངས་སུ་ཚོལ་འདོད་པ་ལ་སྨྲས་པ། </s>
    <s id="5295:2">གཞོན་ནུ་ཚུར་ཤོག་དང་། ཁོ་བོས་ཁྱོད་ལ་དེ་བཞིན་གཤེགས་པའི་མཚན་དང་ལྡན་པའི་གཏམ་བྱའོ། །</s>
  </p>
  <p id="5296">
    <s id="5296:1">དེ་ནས་ཆོས་ཡོངས་སུ་ཚོལ་འདོད་པས། རིའི་བྱ་སྐྱིབས་ན་འདུག་པའི་མི་ག་ལ་བ་དེར་སོང་སྟེ་</s>
  </p>
  <p id="5297">
    <s id="5297:1">ཕྱིན་ནས་</s>
  </p>
  <p id="5298">
    <s id="5298:1">སྨྲས་པ། </s>
    <s id="5298:2">དེ་བཞིན་གཤེགས་པའི་མཚན་དང་ལྡན་པའི་གཏམ་རབ་ཏུ་སྟོན་ཅིག །</s>
  </p>
  <p id="5299">
    <s id="5299:1">དེས་སྨྲས་པ། </s>
    <s id="5299:2">གཞོན་ནུ་ཚིགས་སུ་བཅད་པ་དེ་ནི་རིན་མེད་པར་ཁོ་བོ་ཡང་དག་པར་རབ་ཏུ་མི་སྟོན་ཏོ། །</s>
  </p>
  <p id="5300">
    <s id="5300:1">ཤ་ར་དྭ་ཏིའི་བུ་དེའི་ཚེ་རྒྱལ་པོའི་གཞོན་ནུ་དེས། </s>
  </p>
  <p id="5301">
    <s id="5301:1">གོས་རིན་ཐང་བྱེ་བ་ཕྲག་ཉི་ཤུ་རི་བ་ལུས་ལ་གྱོན་པར་གྱུར་ཅིང་། ནོར་བུ་རིན་པོ་ཆེ་རིན་ཐང་བྱེ་བ་ཕྲག་བཞི་བཅུ་རི་བ་ཡང་ལུས་ལ་བཏགས་པར་གྱུར་ཏོ། །</s>
  </p>
  <p id="5302">
    <s id="5302:1">དེ་ནས་འདོད་པས་ཟིལ་གྱིས་ནོན་པའི་མི་བརྐམ་ཆགས་པ་དེ་འདི་སྙམ་དུ་སེམས་ཏེ། </s>
  </p>
  <p id="5303">
    <s id="5303:1">གལ་ཏེ་བདག་ལ་རྒྱལ་པོའི་གཞོན་ནུ་དེས་གོས་དེ་དང་། ནོར་བུ་རིན་པོ་ཆེ་དེ་བྱིན་པར་གྱུར་ན། </s>
  </p>
  <p id="5304">
    <s id="5304:1">དེ་ལྟ་ན་བདག་གིས་དེ་ལ་ཚིགས་སུ་བཅད་པ་དེ། </s>
  </p>
  <p id="5305">
    <s id="5305:1">ཡང་དག་པར་རབ་ཏུ་བསྟན་པར་བྱའོ། །</s>
  </p>
  <p id="5306">
    <s id="5306:1">སྙམ་མོ། །</s>
  </p>
  <p id="5307">
    <s id="5307:1">དེ་ནས་ཆོས་ཡོངས་སུ་ཚོལ་འདོད་པའི་མིས་མི་དེ་ལ་སྨྲས་པ། </s>
    <s id="5307:2">ཀྱེ་མི་ཁྱོད་ལ་ཅི་དགོས། </s>
  </p>
  <p id="5308">
    <s id="5308:1">དེ་སྨྲོས་ཤིག་དང་། ཁོ་བོས་ཁྱོད་ལ་སྦྱིན་པར་བྱའོ། །</s>
  </p>
  <p id="5309">
    <s id="5309:1">ཁྱོད་ཀྱིས་ཀྱང་ཁོ་བོ་ལ་སངས་རྒྱས་དང་ལྡན་པའི་ཚིགས་སུ་བཅད་པ་དེ་ཡང་དག་པར་རབ་ཏུ་སྟོན་ཅིག ། </s>
  </p>
  <p id="5310">
    <s id="5310:1"><ref folio="F.166.a"/>དེ་ནས་མི་དེས་སྨྲས་པ། </s>
    <s id="5310:2">གཞོན་ནུ་གལ་ཏེ། </s>
  </p>
  <p id="5311">
    <s id="5311:1">ཁྱོད་ཀྱིས་ཇི་ལྟར་བགོས་པའི་གོས་དང་ནོར་བུ་རིན་པོ་ཆེ་དེ་བྱིན་ཞིང་བྱིན་ནས་ཀྱང་བྱ་སྐྱིབས་འདི་ནས་བདག་ཉིད་བོར་ན། </s>
  </p>
  <p id="5312">
    <s id="5312:1">དེ་ལྟ་ན་ཁོ་བོས་ཁྱོད་ལ་ཚིགས་སུ་བཅད་པ་དེ་ཡང་དག་པར་རབ་ཏུ་བསྟན་པར་བྱའོ། །</s>
  </p>
  <p id="5313">
    <s id="5313:1">ཤ་ར་དྭ་ཏིའི་བུ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཡོངས་སུ་ཚོལ་འདོད་པས། མི་དེ་ལ་སྨྲས་པ། </s>
    <s id="5313:2">ཀྱེ་མི་ཁྱོད་ལ་དོན་དུ་འགྱུར་ན། </s>
  </p>
  <p id="5314">
    <s id="5314:1">བདག་གིས་རིའི་བྱ་སྐྱིབས་འདི་ནས་བདག་ཉིད་དོར་བར་བྱའོ། །</s>
  </p>
  <p id="5315">
    <s id="5315:1">དེས་སྨྲས་པ། </s>
    <s id="5315:2">གཞོན་ནུ་བདག་ལ་དོན་དུ་གང་ཡང་མི་འགྱུར་མོད་ཀྱི། </s>
    <s id="5315:3">འོན་ཀྱང་གང་གི་ཚེ། ཁྱོད་ཀྱིས་ཁོ་བོ་ལ་གོས་དེ་དང་། ནོར་བུ་རིན་པོ་ཆེ་དེ་བྱིན་པར་གྱུར་ལ། དེའི་ཚེ་ཁྱོད་ཀྱིས་ཚིགས་སུ་བཅད་པ་དེ་ཐོས་ནས་</s>
  </p>
  <p id="5316">
    <s id="5316:1">འགྱོད་པར་གྱུར་ཏེ</s>
  </p>
  <p id="5317">
    <s id="5317:1">དབང་གི་ཡང་འཕྲོག་པར་འགྱུར་རོ། །</s>
  </p>
  <p id="5318">
    <s id="5318:1">དེ་ནས་བྱང་ཆུབ་སེམས་དཔའ་ཆོས་ཡོངས་སུ་ཚོལ་འདོད་པས། མི་དེ་ལ་སྨྲས་པ། </s>
    <s id="5318:2">ཀྱེ་མི་ཁྱོད་ཚིགས་སུ་བཅད་པ་དེ་ཁོ་བོ་ལ་སྟོན་ཅིག་དང་། </s>
    <s id="5318:3">ཁོ་བོས་ཁྱོད་ལ་བྱིན་ནས་</s>
  </p>
  <p id="5319">
    <s id="5319:1">འགྱོད་པར་མི་བྱའོ། །</s>
  </p>
  <p id="5320">
    <s id="5320:1">མི་དེས་སྨྲས་པ། </s>
    <s id="5320:2">གཞོན་ནུ་ཁྱོད་དམ་བཅས་པ་ལ་མི་གནས་པ་དེ་ཉིད་ཀྱི་ཚེ། ཁྱོད་འགྱོད་པར་བྱེད་པ་ཡིན་ནོ། །</s>
  </p>
  <p id="5321">
    <s id="5321:1">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཡོངས་སུ་ཚོལ་འདོད་པས། མི་དེ་ལ་སྨྲས་པ། </s>
    <s id="5321:2">ཀྱེ་མི་དེའི་ཕྱིར། གལ་ཏེ་ཁྱོད་དེ་ལྟར་སེམས་ན་དེ་ཡོངས་སུ་རྫོགས་པར་བྱས། </s>
  </p>
  <p id="5322">
    <s id="5322:1">སངས་རྒྱས་དང་ལྡན་པའི་ཚིགས་སུ་བཅད་པ་དེ་ཁོ་བོ་ལ་སྟོན་ཅིག་དང་། ཁོ་བོས་ཁྱོད་ལ་གོས་རིན་པོ་ཆེ་དེ་དང་། ནོར་བུ་རིན་པོ་ཆེ་དེ་སྦྱིན་པར་བྱའོ། །</s>
  </p>
  <p id="5323">
    <s id="5323:1">ཚིགས་སུ་བཅད་པ་དེ་ཐོས་ནས་ཀྱང་། རིའི་བྱ་སྐྱིབས་འདི་ནས་བདག་ཉིད་དོར་བར་བྱའོ། །</s>
  </p>
  <p id="5324">
    <s id="5324:1">ཤ་ར་དྭ་ཏིའི་བུ་མི་དེས་བྱང་ཆུབ་སེམས་དཔའ་དེ་ལ་སངས་རྒྱས་ཀྱི་མཚན་དང་ལྡན་པའི་ཚིགས་སུ་བཅད་པ་དེ་བསྟན་ཏོ། །</s>
  </p>
  <p id="5325">
    <s id="5325:1">ཤ་ར་དྭ་ཏིའི་བུ་ཐོས་མ་ཐག་ཏུ་ཡང་གཞོན་ནུ་ཆོས་ཡོངས་སུ་ཚོལ་འདོད་པས། མི་དེ་ལ་གོས་དེ་དང་ནོར་བུ་རིན་པོ་ཆེ་དེ་བྱིན་ཏེ། </s>
  </p>
  <p id="5326">
    <s id="5326:1">བདེན་པ་དང་བདེན་པའི་ཚིག་གང་གིས་འགྱོད་པ་མེད་ཅིང་། གདུང་<ref folio="F.166.b"/>བ་མེད་པར་གོས་རིན་པོ་ཆེ་དེ་དང་། ནོར་བུ་རིན་པོ་ཆེ་དེ་བྱིན་པའི་བདེན་པ་དང་། བདེན་པའི་ཚིག་དེས་མ་སྣད་པ་ཉིད་དང་། མ་སྨས་པ་ཉིད་དུ་ས་ལ་འདུག་པར་གྱུར་ཅིག་ཅེས་བདེན་པའི་བྱིན་གྱིས་རླབས་ཀྱང་བྱས་སོ། །</s>
  </p>
  <p id="5327">
    <s id="5327:1">དེས་བདེན་པའི་བྱིན་གྱི་རླབས་དེ་ལྟ་བུ་དེ་བྱས་ནས། </s>
  </p>
  <p id="5328">
    <s id="5328:1">བྱ་སྐྱིབས་དེ་ནས་བདག་ཉིད་བོར་རོ། །</s>
  </p>
  <p id="5329">
    <s id="5329:1">དེས་ལུས་དེ་བོར་མ་ཐག་ཏུ་དེ་ནས་དེ་ཉིད་ཀྱི་ཚེ། རྒྱལ་པོ་ཆེན་པོ་བཞིས་ཡོངས་སུ་བཟུང་སྟེ། </s>
  </p>
  <p id="5330">
    <s id="5330:1">བདེ་བར་མྱུར་བ་ཁོ་ནར་ས་ལ་བཞག་གོ། །</s>
  </p>
  <p id="5331">
    <s id="5331:1">དེ་ནས་བྱང་ཆུབ་སེམས་དཔའ་ཆོས་ཡོངས་སུ་ཚོལ་འདོད་པས་མི་དེ་ལ་སྨྲས་པ། </s>
    <s id="5331:2">ཀྱེ་མི་དེ་ཙམ་དུ་ལེགས་པར་སྨྲས་པའི་ཚིག་དེ་དང་། དེ་ཙམ་དུ་དོན་བཟང་པོ་དང་། ཚིག་འབྲུ་བཟང་པོ་ནི་ངོ་མཚར་ཏོ། །</s>
  </p>
  <p id="5332">
    <s id="5332:1">ཤ་ར་དྭ་ཏིའི་བུ་དེ་ནས་མི་དེ་མྱུར་བ་མྱུར་བར་བྱ་སྐྱིབས་དེ་ནས་བབས་ནས། </s>
  </p>
  <p id="5333">
    <s id="5333:1">བྱང་ཆུབ་སེམས་དཔའ་ཆོས་ཡོངས་སུ་ཚོལ་འདོད་པ། དེ་ག་ལ་བ་དེར་སོང་ནས་འདི་སྐད་ཅེས་སྨྲས་སོ། །</s>
  </p>
  <p id="5334">
    <s id="5334:1">རྒྱལ་པོའི་གཞོན་ནུ་ཁྱོད་ཀྱིས་ཇི་ཙམ་དུ་གྱ་ཚོམ་དུ་བྱས་པ་ནི་ངོ་མཚར་ཏོ། །</s>
  </p>
  <p id="5335">
    <s id="5335:1">རྒྱལ་པོའི་གཞོན་ནུ་ཁྱོད་ཆོས་ཇི་ལྟ་བུ་ཞིག་འདོད། </s>
  </p>
  <p id="5336">
    <s id="5336:1">དེས་སྨྲས་པ། </s>
    <s id="5336:2">ཀྱེ་མི་ཁོ་བོས་ནི་སེམས་ཅན་མ་རྒལ་བ་རྣམས་བསྒྲལ་བར་བྱ་ཞིང་། མ་གྲོལ་བ་རྣམས་གྲོལ་བར་བྱ། </s>
  </p>
  <p id="5337">
    <s id="5337:1">ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་བཟླ་བར་བྱའོ། །</s>
  </p>
  <p id="5338">
    <s id="5338:1">ཤ་ར་དྭ་ཏིའི་བུ་མི་དེ་བྱང་ཆུབ་སེམས་དཔའི་ཚིག་དེ་ལ། མངོན་པར་ཡིད་ཆེས་ནས་དེ་དགའ་སྟེ། </s>
  </p>
  <p id="5339">
    <s id="5339:1">བྱང་ཆུབ་སེམས་དཔའ་དམ་པའི་ཆོས་ཡོངས་སུ་ཚོལ་འདོད་པ་ལ་སྨྲས་པ། </s>
    <s id="5339:2">གཞོན་ནུ་དེའི་ཕྱིར་ཁོ་བོས་ཁྱོད་ལ། གོས་རིན་པོ་ཆེ་དེ་དང་། ནོར་བུ་རིན་པོ་ཆེ་དེ་ཕྱིར་སྦྱིན་པར་བྱའོ། །</s>
  </p>
  <p id="5340">
    <s id="5340:1">དེ་ཅིའི་ཕྱིར་ཞེ་ན། </s>
    <s id="5340:2">གཞོན་ནུ་གོས་དེ་དང་། ནོར་བུ་རིན་པོ་ཆེ་དེ་ནི་ཁྱོད་དང་འཚམ་པའི་ཕྱིར་རོ། །</s>
  </p>
  <p id="5341">
    <s id="5341:1">དེས་སྨྲས་པ། </s>
    <s id="5341:2">ཀྱེ་མི་བྱིན་ནས། </s>
  </p>
  <p id="5342">
    <s id="5342:1">ཕྱིར་ལེན་པ་དེ་ནི་ཁོ་བོའི་ཆ་མ་ཡིན་ནོ། །</s>
  </p>
  <p id="5343">
    <s id="5343:1">མི་དེས་སྨྲས་པ། </s>
    <s id="5343:2">རྒྱལ་པོའི་གཞོན་ནུ་ཁྱོད་དེའི་ཕྱིར་དེའི་ཚེ། ཁྱོད་ཁོ་བོའི་སྐྱབས་བྱེད་པར་འགྱུར་རོ། །</s>
  </p>
  <p id="5344">
    <s id="5344:1">ཤ་ར་དྭ་ཏིའི་བུ་དེའི་ཚེ་དེའི་དུས་ན། </s>
  </p>
  <p id="5345">
    <s id="5345:1">བྱང་ཆུབ་སེམས་དཔའ་ཆོས་ཡོངས་སུ་ཚོལ་འདོད་པ་དེ་གཞན་<ref folio="F.167.a"/>ཞིག་ཡིན་པ་སྙམ་དུ་སོམ་ཉིའམ། ཡིད་གཉིས་ཟ་བར་གྱུར་ན། </s>
  </p>
  <p id="5346">
    <s id="5346:1">ཁྱོད་ཀྱིས་དེ་ལྟར་བལྟ་བར་མི་བྱའོ། །</s>
  </p>
  <p id="5347">
    <s id="5347:1">དེ་ཅིའི་ཕྱིར་ཞེ་ན། ཤ་ར་དྭ་ཏིའི་བུ་དེའི་ཚེ་དེའི་དུས་ན། </s>
  </p>
  <p id="5348">
    <s id="5348:1">ང་ནི་རྒྱལ་པོའི་གཞོན་ནུ་ཆོས་ཡོངས་སུ་ཚོལ་འདོད་པ་ཞེས་བྱ་བར་གྱུར་ཏོ། །</s>
  </p>
  <p id="5349">
    <s id="5349:1">ཤ་ར་དྭ་ཏིའི་བུ། དེའི་ཚེ་དེའི་དུས་ན་མི་ཞིག་བྱུང་བ་དེ་གཞན་ཞིག་ཡིན་པ་སྙམ་དུ་སེམས་ན། </s>
  </p>
  <p id="5350">
    <s id="5350:1">ཁྱོད་ཀྱིས་དེ་ལྟར་བལྟ་བར་མི་བྱའོ། །</s>
  </p>
  <p id="5351">
    <s id="5351:1">དེ་ཅིའི་ཕྱིར་ཞེ་ན། ཤ་ར་དྭ་ཏིའི་བུ་དེའི་ཚེ་དེའི་དུས་ན། </s>
  </p>
  <p id="5352">
    <s id="5352:1">དེ་ང་ལས་དད་པ་རྙེད་ཅིང་འདི་སྐད་དུ་སྐྱབས་བྱེད་པར་འགྱུར་རོ། །</s>
  </p>
  <p id="5353">
    <s id="5353:1">ཞེས་ཚིག་སྨྲ་བའི་མི་བྱུང་བ་དེ་ནི་བག་ཀ་ལི་ཡིན་ནོ། །</s>
  </p>
  <p id="5354">
    <s id="5354:1">ཤ་ར་དྭ་ཏིའི་བུ། དགེ་སློང་བག་ཀ་ལི་ནི་ད་ལྟར་ཡང་། ང་དགེ་སློང་གི་དགེ་འདུན་དང་ཐབས་ཅིག་ཏུ་ནམ་མཁའ་ལས་འགྲོ་བའི་ལམ་ནས་གཤེགས་པ་ན། </s>
  </p>
  <p id="5355">
    <s id="5355:1">རིའི་བྱ་སྐྱིབས་ན་འཆག་པར་གྱུར་ཏེ། </s>
  </p>
  <p id="5356">
    <s id="5356:1">ངས་ཀྱང་བག་ཀ་ལི་ཚུར་ཤོག་ཅེས་བརྗོད་པ་དང་། དེས་ཏིང་ངེ་འཛིན་གྱི་གྲོལ་བ་བསྐྱེད་དེ། </s>
  </p>
  <p id="5357">
    <s id="5357:1">བྱ་སྐྱིབས་དེ་ནས་བདག་ཉིད་བོར་ནས། </s>
  </p>
  <p id="5358">
    <s id="5358:1">ནམ་མཁའ་ལ་འདུག་བཞིན་དུ་མངོན་པར་ཤེས་པ་དྲུག་མངོན་དུ་བྱས་སོ། །</s>
  </p>
  <p id="5359">
    <s id="5359:1">ཤ་ར་དྭ་ཏིའི་བུ་བསོད་ནམས་ཀྱི་ཕུང་པོ་དེ་ཡུན་ཇི་སྲིད་ནས་རྗེས་སུ་འབྲངས་ཤིང་། ང་ལ་ཚིག་བཞི་པའི་ཚིགས་སུ་བཅད་པ་གཅིག་ཡང་དག་པར་བསྟན་པས་དགེ་བའི་རྩ་བ་དེ་དང་། ལས་ཀྱི་རྣམ་པར་སྨིན་པ་དེས་ང་ལས་དད་པ་རྙེད་ཅིང་། ང་ལ་མོས་པས་མྱུར་བ་དེ་ལྟ་བུར་རྣམ་པར་གྲོལ་ལ། ང་ཉིད་ཀྱིས་དེའི་སྐྱབས་བྱས་པ་ལ་ལྟོས། </s>
  </p>
  <p id="5360">
    <s id="5360:1">ཤ་ར་དྭ་ཏིའི་བུ། མི་དེའི་འདོད་པ་སྔོན་དུ་འགྲོ་བའི་སེམས་ཀྱིས་དགེ་བའི་རྩ་བ་དེ་མངོན་པར་འདུས་བྱས་ཤིང་། འབྲས་བུ་དེ་སྙེད་མངོན་པར་འགྲུབ་པར་བྱ་བའི་ཕྱིར་བྱུང་བ་ལ་ལྟོས། </s>
  </p>
  <p id="5361">
    <s id="5361:1">གང་དག་ཏིང་ངེ་འཛིན་གྱི་གྲོལ་བ་བསྐྱེད་ཅིང་ངེས་པར་བརྟགས་ནས། </s>
  </p>
  <p id="5362">
    <s id="5362:1">སངས་རྒྱས་ཀྱི་ཡེ་ཤེས་དེ་གཏིང་དཔོག་པར་བྱེད་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་རངས་པར་བྱེད་ཅིང་། ཡང་དག་པར་འཛིན་དུ་འཇུག་ལ། ཡང་དག་པར་གཟེངས་སྟོད་པ་དང་། ཐ་ན་ཚིག་བཞི་པའི་ཚིགས་སུ་བཅད་པ་ཙམ་སྟོན་པ་ལྟ་ཅི་སྨོས། </s>
  </p>
  <p id="5363">
    <s id="5363:1"><ref folio="F.167.b"/>ཤ་ར་དྭ་ཏིའི་བུ། བསོད་ནམས་ཀྱི་ཕུང་པོ་དེ་ནི། མྱ་ངན་ལས་འདས་པ་ཆེན་པོ་མ་གཏོགས་པར་བར་མ་དོར་ཟད་པའམ། ཡོངས་སུ་གཏུགས་པར་ང་མི་སྨྲའོ། །</s>
  </p>
  <p id="5364">
    <s id="5364:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="5365">
    <s id="5365:1">བཅོམ་ལྡན་འདས་གང་ཆོས་དང་ལྡན་པའི་གཏམ་གྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རངས་པར་བགྱིད་ཅིང་། ཡང་དག་པར་འཛིན་དུ་སྩོལ་ལ། ཡང་དག་པར་གཟེངས་སྟོད་པའི་རིགས་ཀྱི་བུའམ། རིགས་ཀྱི་བུ་མོ་དེ་བཅོམ་ལྡན་འདས་བསོད་ནམས་ཀྱི་ཕུང་པོ་དེ་ལྟ་བུ་བསྐྱེད་ལགས་ན། </s>
  </p>
  <p id="5366">
    <s id="5366:1">བཅོམ་ལྡན་འདས་གང་ཞིག་བྱང་ཆུབ་སེམས་དཔའ་སེམས་དཔའ་ཆེན་པོ་བྱང་ཆུབ་ཀྱི་སེམས་དང་ལྡན་པ། སངས་རྒྱས་ཀྱི་ཆོས་ཀྱི་གྲོང་ཁྱེར་དུ་རྗེས་སུ་འཇུག་པར་འཚལ་བ། མོས་པ་ཟློག་པར་བགྱིད་ཅིང་། རྣམ་པར་གཡེང་བར་བགྱིད་ལ། བར་ཆད་བགྱིད་ན། </s>
  </p>
  <p id="5367">
    <s id="5367:1">བཅོམ་ལྡན་འདས་དེ་ཇི་ལྟ་བུར་འགྱུར་ལགས། </s>
    <s id="5367:2">བཅོམ་ལྡན་འདས་ཀྱིས་གནས་དེ་བསྟན་དུ་གསོལ། </s>
  </p>
  <p id="5368">
    <s id="5368:1">དེ་ཅིའི་སླད་དུ་ཞེ་ན། </s>
    <s id="5368:2">བཅོམ་ལྡན་འདས་སེམས་ཅན་གང་དག་བྱང་ཆུབ་སེམས་དཔའ་རྣམས་ལ་བར་ཆད་བགྱི་བའི་སླད་དུ་ཞུགས་པ་དེ་དག་གིས་ཐོས་ནས། </s>
  </p>
  <p id="5369">
    <s id="5369:1">ནོངས་པ་ལ་ནོངས་པར་འཆགས་པར་འགྱུར་བ་དང་། གང་དག་འཇུག་པར་འགྱུར་བ་དང་། གང་དག་འཇུག་པ་དེ་དག་ཐམས་ཅད་ཀྱིས་ཐོས་ནས། </s>
  </p>
  <p id="5370">
    <s id="5370:1">བཅོམ་ལྡན་འདས་ལས་ནོངས་པ་ནོད་པའི་སླད་དུའོ། །</s>
    <s id="5370:2">དེ་སྐད་ཅེས་གསོལ་པ་དང་། </s>
    <s id="5370:3">བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="5371">
    <s id="5371:1">ཤ་ར་དྭ་ཏིའི་བུ་གང་བྱང་ཆུབ་སེམས་དཔའ་ལ་བར་ཆད་བྱ་བའི་ཕྱིར་འཇུག་ཅིང་། མོས་པ་ཟློག་པར་བྱེད། </s>
  </p>
  <p id="5372">
    <s id="5372:1">རྣམ་པར་གཡེང་བར་བྱེད་ལ། བར་ཆད་བྱེད་པ་དེ་ནི་བསོད་ནམས་མ་ཡིན་པའི་ཕུང་པོ་དང་ལྡན་པར་འགྱུར་རོ། །</s>
  </p>
  <p id="5373">
    <s id="5373:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5374">
    <s id="5374:1">དཔེར་ན་གང་རིན་ཐང་མེད་པའི་ནོར་བུ་རིན་པོ་ཆེ་ཆེན་པོ་ལ་བར་ཆད་བྱེད་པ་དེ་ནི་ནོར་གྱི་ཕུང་པོ་ཆེན་པོ་ལ་བར་ཆད་བྱེད་པ་ཡིན་ནོ། །</s>
  </p>
  <p id="5375">
    <s id="5375:1">ཤ་ར་དྭ་ཏིའི་བུ་དེ་བཞིན་དུ་གང་བྱང་ཆུབ་སེམས་དཔའི་བྱང་ཆུབ་ཀྱི་སེམས་<ref folio="F.168.a"/>བསྐྱེད་པ་གཅིག་གི་བར་ཆད་བྱེད་པ་དེ་ནི་ཆོས་དཀོན་མཆོག་གི་ཕུང་པོ་འབུམ་ཕྲག་མང་པོ་དཔག་ཏུ་མེད་གྲངས་མེད་པ་དག་གི་བར་ཆད་བྱེད་པ་ཡིན་ནོ། །</s>
  </p>
  <p id="5376">
    <s id="5376:1">ཤ་ར་དྭ་ཏིའི་བུ། འདི་ལྟ་སྟེ། </s>
  </p>
  <p id="5377">
    <s id="5377:1">དཔེར་ན་གང་སྨན་གྱི་ཤིང་ལྗོན་པ་བསྐྱེད་པ་ལ་བར་ཆད་བྱེད་ཅིང་། ཆུད་གཟན་པར་བྱ་བའི་ཕྱིར་འཇུག་པ་དེ་ནི། ཤ་ར་དྭ་ཏིའི་བུ། སེམས་ཅན་ནད་ཀྱིས་གཟིར་བ་མང་པོ་དཔག་ཏུ་མེད་པ་ལ་བར་ཆད་བྱེད་པ་ཡིན་ཏེ</s>
  </p>
  <p id="5378">
    <s id="5378:1">དེ་ནི་སེམས་ཅན་དེ་དག་ནད་ཆེན་པོ་དེ་ལས་མ་ཐར་བར་འཆི་བའི་དུས་བྱེད་པར་འགྱུར་བ་ཡིན་ནོ། །</s>
  </p>
  <p id="5379">
    <s id="5379:1">ཤ་ར་དྭ་ཏིའི་བུ་དེ་བཞིན་དུ་གང་བྱང་ཆུབ་ཀྱི་སེམས་བསྐྱེད་པ། མཉམ་པ་མེད་པའི་སེམས་བསྐྱེད་པ། ཕན་པ་དང་བདེ་བའི་སེམས་བསྐྱེད་པ། སེམས་ཅན་གྱི་ཉོན་མོངས་པའི་ནད་ཐམས་ཅད་སེལ་བའི་སེམས་བསྐྱེད་པའི་སྨན་ལ་བར་ཆད་བྱེད་པ་དེ་ནི། ཤ་ར་དྭ་ཏིའི་བུ་སེམས་ཅན་གྲངས་མེད་དཔག་ཏུ་མེད་པ། འདོད་ཆགས་དང་། ཞེ་སྡང་དང་། གཏི་མུག་གི་ནད་ཀྱིས་ཡོངས་སུ་གཟིར་བ། ཕྲག་དོག་དང་། སེར་སྣ་དང་། ཁྲོ་བ་དང་། གཡོ་དང་། སྒྱུ་དང་། རྩོད་པ་དང་། ཁྲེལ་མེད་པ་དང་། ཁེངས་པ་དང་། ཉེས་རྩོམ་དང་། རྒྱགས་པ་དང་། བག་མེད་པ་དང་། ང་རྒྱལ་དང་། ལྷག་པའི་ང་རྒྱལ་གྱི་ནད་ཆེན་པོས་གང་བ་རྣམས་མྱ་ངན་ལས་འདས་པ་ཆེན་པོ་དང་། ཉེ་བར་ཞི་བ་དང་། ནད་མེད་པ་དང་། བསིལ་བར་གྱུར་པར་ཉེ་བར་འགྲོ་བ་ནད་ཆེན་པོ་རབ་ཏུ་ཞི་བར་བྱེད་པ་དེ་ལ་བར་ཆད་བྱེད་པ་ཡིན་ནོ། །</s>
  </p>
  <p id="5380">
    <s id="5380:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5381">
    <s id="5381:1">དཔེར་ན་གང་མ་དྲོས་པའི་གནས་ལ་བར་ཆད་བྱ་བའི་ཕྱིར་འཇུག་ཅིང་། ཀླུའི་རྒྱལ་པོ་ཆེན་པོ་དེ་ལ་ཡང་བར་ཆད་བྱ་བའི་ཕྱིར་འཇུག་པ་དེ་ནི། ཤ་ར་དྭ་ཏིའི་བུ་རྐང་གཉིས་པ་དང་། རྐང་བཞི་པ་མང་པོའི་སྲེད་པའི་གདུང་བ་ཉེ་བར་ཞི་བར་བྱེད་པ། ཡན་ལག་བརྒྱད་དང་ལྡན་པའི་ཆུ་ལ་བར་ཆད་བྱ་བའི་ཕྱིར་ཞུགས་པ་ཡིན་པར་རིག་པར་བྱའོ། །</s>
  </p>
  <p id="5382">
    <s id="5382:1">ཤ་ར་དྭ་ཏིའི་བུ་དེ་བཞིན་དུ། གང་ལ་ལ་བྱང་ཆུབ་སེམས་དཔའི་བྱང་ཆུབ་ཀྱི་སེམས་བསྐྱེད་པ་ལ་བར་ཆད་བྱེད་པ་<ref folio="F.168.b"/>དེ་ནི། ཤ་ར་དྭ་ཏིའི་བུ། སེམས་ཅན་གྲངས་མེད། </s>
  </p>
  <p id="5383">
    <s id="5383:1">དཔག་ཏུ་མེད་པའི་སྲེད་པ་ཐམས་ཅད་རབ་ཏུ་གཅོད་པར་བྱེད་པ། ཡན་ལག་བརྒྱད་དང་ལྡན་པའི་ཆོས་ཀྱི་རྒྱུན་ལ་བར་ཆད་བྱེད་པ་ཡིན་པར་རིག་པར་བྱའོ། །</s>
  </p>
  <p id="5384">
    <s id="5384:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5385">
    <s id="5385:1">དཔེར་ན་གང་ཉི་མའི་དཀྱིལ་འཁོར་ལ་བར་ཆད་བྱ་བའི་ཕྱིར་འཇུག་པ་དེ་ནི། ཤ་ར་དྭ་ཏིའི་བུ་སེམས་ཅན་གང་དག་གླིང་བཞི་ན་གནས་པ་དེ་དག་གི་སྣང་བ་ཆེན་པོ་མི་སྣང་བར་བྱ་བའི་ཕྱིར་འཇུག་པ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5386">
    <s id="5386:1" flag="alternateSource">ཤ་ར་དྭ་ཏིའི་བུ་དེ་བཞིན་དུ་གང་བྱང་ཆུབ་ཀྱི་སེམས་བསྐྱེད་པ་ཆོས་ཀྱི་སྣང་བ་ཉེ་བར་གནས་པ་ལ་བར་ཆད་བྱེད་ཅིང་མོས་པ་ཟློག་པ་དང་། མི་ཟློག་པར་བྱེད་པའི་སེམས་ཅན་དེ་ནི། ཤ་ར་དྭ་ཏིའི་བུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན། </s>
  </p>
  <p id="5387">
    <s id="5387:1">སེམས་ཅན་གང་དག་ཡོད་པ་དེ་དག་གི་ཆོས་ཀྱི་སྣང་བ་ཆེན་པོ་དང་། ཆོས་ཀྱི་གསལ་བ་ཆེན་པོ་ལ་བར་ཆད་བྱེད་པ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5388">
    <s id="5388:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5389">
    <s id="5389:1">དཔེར་ན། མི་ལ་ལས་རིན་པོ་ཆེ་ཐམས་ཅད་ཀྱི་འབྱུང་གནས་ཆུད་གཟོན་པར་བྱེད་ན། </s>
  </p>
  <p id="5390">
    <s id="5390:1">ཤ་ར་དྭ་ཏིའི་བུ་དེ་ནི་སེམས་ཅན་གྲངས་མེད་དཔག་ཏུ་མེད་པས་རིན་པོ་ཆེ་རྙེད་པ་ཆུད་གཟན་པར་བྱ་བའི་ཕྱིར་ཉེ་བར་གནས་པ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5391">
    <s id="5391:1">ཤ་ར་དྭ་ཏིའི་བུ་དེ་བཞིན་དུ་གང་བྱང་ཆུབ་སེམས་དཔའི་སེམས་བསྐྱེད་པ་སེམས་བསྐྱེད་པ་ཆེན་པོ་སངས་རྒྱས་ཀྱི་ཡེ་ཤེས་ཀྱི་སེམས་བསྐྱེད་པ་ནུབ་པར་བྱ་བའི་ཕྱིར་འཇུག་པ་དེ་ནི། ཤ་ར་དྭ་ཏིའི་བུ། སེམས་ཅན་གྲངས་མེད་དཔག་ཏུ་མེད་པའི་ཆོས་དཀོན་མཆོག་འདུ་བ་ཆུད་གཟན་པར་བྱ་བའི་ཕྱིར་ཞུགས་པ་དེ་ལྟ་བུར་རིག་པར་བྱ་བ་ཡིན་ནོ། །</s>
  </p>
  <p id="5392">
    <s id="5392:1">ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5393">
    <s id="5393:1">དཔེར་ན་རིན་པོ་ཆེ་ཐམས་ཅད་ཀྱི་འབྱུང་གནས་དེ་ནས་ནི་རིན་པོ་ཆེ་དེ་དག་ཐམས་ཅད་རབ་ཏུ་འབྱུང་བ་ཡིན་ནོ། །</s>
  </p>
  <p id="5394">
    <s id="5394:1">ཤ་ར་དྭ་ཏིའི་བུ་དེ་བཞིན་དུ། བྱང་ཆུབ་སེམས་དཔའི་སེམས་བསྐྱེད་པ་རིན་པོ་ཆེ་ཐམས་ཅད་ཀྱི་འབྱུང་གནས་དེ་ནི་དེ་ལས་སངས་རྒྱས་ཀྱི་ཆོས་དཀོན་མཆོག་དེ་ལྟ་བུ་དེ་དག་འབྱུང་བ་ཡིན་ནོ། །</s>
  </p>
  <p id="5395">
    <s id="5395:1">ཤ་ར་དྭ་ཏིའི་བུ་དེ་ལྟ་<ref folio="F.169.a"/>བས་ན་གང་བྱང་ཆུབ་སེམས་དཔའི་སེམས་བསྐྱེད་པ་ནུབ་པར་བྱ་བའི་ཕྱིར་འཇུག་པ་དེ་ནི་བསོད་ནམས་མ་ཡིན་པའི་ཕུང་པོ་ཆེན་པོ་དང་ལྡན་པ་ཡིན་ནོ། །</s>
  </p>
  <p id="5396">
    <s id="5396:1">ཤ་ར་དྭ་ཏིའི་བུ་འདི་ལྟ་སྟེ་དཔེར་ན་གང་ད་ལྟར་ང་ལ་ངན་སེམས་ཀྱིས་ཁྲག་དབྱུང་བའི་སེམས་སྐྱེད་པར་བྱེད་པ་དང་། གང་ལ་ལ་བྱང་ཆུབ་སེམས་དཔའ་བྱང་ཆུབ་ཀྱི་སེམས་ལས་མོས་པ་ཟློག་པར་བྱེད་ཅིང་བར་ཆད་བྱེད་པ་འདི་ནི་མཚུངས་པ་ཡིན་ནོ། །</s>
  </p>
  <p id="5397">
    <s id="5397:1">ཤ་ར་དྭ་ཏིའི་བུ་ཡང་ང་ལ་ཁྲག་དབྱུང་བའི་སེམས་བསྐྱེད་པ་ལྟ་ཞོག་གི། </s>
    <s id="5397:2">ཤ་ར་དྭ་ཏིའི་བུ་ངས་མཚམས་མེད་པ་ལྔ་པོ་ཤིན་ཏུ་བཟོད་པར་དཀའ་བ། ཐར་བར་དཀའ་བ། ངེས་པར་འབྱུང་བར་དཀའ་བ་བཤད་པ་དེ་བས་ཀྱང་། རིགས་ཀྱི་བུའམ། རིགས་ཀྱི་བུ་མོ་དེ་བསོད་ནམས་མ་ཡིན་པའི་ཕུང་པོ་ཆེས་མང་དུ་བསྐྱེད་དོ། །</s>
  </p>
  <p id="5398">
    <s id="5398:1">དེ་ཅིའི་ཕྱིར་ཞེ་ན། </s>
    <s id="5398:2">ཤ་ར་དྭ་ཏིའི་བུ་མཚམས་མེད་པ་ལྔ་བྱས་པས་ནི་སངས་རྒྱས་ཀྱི་ཆོས་འགའ་ལ་ཡང་བར་ཆད་བྱས་པ་མ་ཡིན་ལ། བྱང་ཆུབ་སེམས་དཔའི་སེམས་བསྐྱེད་པ་ཆུད་གཟན་པས་ནི་སངས་རྒྱས་ཀྱི་ཆོས་ཐམས་ཅད་ཆུད་གཟན་པར་བྱས་པ་ཡིན་པའི་ཕྱིར་རོ། །</s>
  </p>
  <p id="5399">
    <s id="5399:1">ཤ་ར་དྭ་ཏིའི་བུ་འདི་ལྟ་སྟེ་དཔེར་ན་བ་བསད་པས་ནི་འོ་མ་མེད་པར་འགྱུར་བ་ཡིན་ནོ། །</s>
  </p>
  <p id="5400">
    <s id="5400:1">ཤ་ར་དྭ་ཏིའི་བུ་དེ་བཞིན་དུ། བྱང་ཆུབ་ཀྱི་སེམས་དང་བ་མེད་པར་བྱས་ཤིང་། ཆུད་གཟན་པས་ནི་སངས་རྒྱས་ཀྱི་ཆོས་ཐམས་ཅད་ཆུད་གཟན་པ་ཡིན་ནོ། །</s>
  </p>
  <p id="5401">
    <s id="5401:1">ཤ་ར་དྭ་ཏིའི་བུ། དེ་ལྟ་བས་ན་མཚམས་མེད་པ་ལྔ་པོས་ནི། འདི་ལྟ་སྟེ། </s>
  </p>
  <p id="5402">
    <s id="5402:1">བྱང་ཆུབ་ཀྱི་སེམས་ཆུད་གཟོན་པ་འདི་ཉིད་ཆེས་མ་རུངས་པ་ཡིན་ནོ། །</s>
  </p>
  <p id="5403">
    <s id="5403:1">ཤ་ར་དྭ་ཏིའི་བུ། མཚམས་མེད་པ་ལྔ་པོ་ལྟ་ཞོག་གི །</s>
    <s id="5403:2">ཤ་ར་དྭ་ཏིའི་བུ། གླིང་བཞི་པ་ཆེན་པོའི་འཇིག་རྟེན་གྱི་ཁམས་ཇི་སྙེད་ཡོད་པ་དེ་ཐམས་ཅད་དགྲ་བཅོམ་པ་རྣམས་ཀྱིས་གང་བར་གྱུར་ལ། དེ་ནས་མི་ལ་ལ་ཞིག་གིས་དགྲ་བཅོམ་པའི་ཚོགས་དེ་ཐམས་ཅད་སྲོག་དང་ཕྲལ་བར་གྱུར་ན</s>
  </p>
  <p id="5404">
    <s id="5404:1">ཤ་ར་དྭ་ཏིའི་བུ་འདི་ཇི་སྙམ་དུ་སེམས། འོ་ན་མི་དེ་གཞི་དེ་ལས་བསོད་ནམས་མ་ཡིན་པ་མང་དུ་བསྐྱེད་པར་འགྱུར་བ་ཡིན་ནམ། </s>
    <s id="5404:2">གསོལ་པ། </s>
    <s id="5404:3">བཅོམ་ལྡན་འདས་མང་<ref folio="F.169.b"/>ལགས་སོ། །</s>
    <s id="5404:4">བཅོམ་ལྡན་འདས་མི་དེས་བསོད་ནམས་མ་ལགས་པའི་ཕུང་པོ་ཤིན་ཏུ་ཆེན་པོ་བསྐྱེད་པར་འགྱུར་ལགས་སོ། །</s>
    <s id="5404:5">བཀའ་སྩལ་པ། </s>
    <s id="5404:6">ཤ་ར་དྭ་ཏིའི་བུ་ཁྱོད་མོས་པར་བྱ། </s>
  </p>
  <p id="5405">
    <s id="5405:1">ཁོང་དུ་ཆུད་པར་བྱ་སྟེ། </s>
  </p>
  <p id="5406">
    <s id="5406:1">ཤ་ར་དྭ་ཏིའི་བུ་མི་དེས་དགྲ་བཅོམ་པའི་ཚོགས་དེ་སྙེད་སྲོག་དང་ཕྲལ་བར་གྱུར་ལ། </s>
    <s id="5406:2">གང་བྱང་ཆུབ་སེམས་དཔའ་སེམས་དཔའ་ཆེན་པོ་ཐམས་ཅད་མཁྱེན་པའི་ཐེག་པས་འགྲོ་བ། རྫོགས་པའི་སངས་རྒྱས་ཀྱི་ཆོས་ཀྱི་གྲོང་ཁྱེར་ཆེན་པོར་འཇུག་པར་འདོད་པ། བྱང་ཆུབ་ཀྱི་སེམས་དེ་ལས་མོས་པ་ཟློག་པར་བྱེད་ཅིང་། </s>
    <s id="5406:3">བྱང་ཆུབ་ཀྱི་སེམས་དེ་ཡང་རྐྱེན་དེས་མོས་པ་བཟློག་པར་དམིགས་ནས་</s>
  </p>
  <p id="5407">
    <s id="5407:1">བྱང་ཆུབ་ཀྱི་སེམས་འདོར་བར་བྱེད་ན</s>
  </p>
  <p id="5408">
    <s id="5408:1">ཤ་ར་དྭ་ཏིའི་བུ་བསོད་ནམས་མ་ཡིན་པའི་ཕུང་པོ་སྔ་མ་དེས་ནི་བསོད་ནམས་མ་ཡིན་པའི་ཕུང་པོ་དེ་ལ་བརྒྱའི་ཆར་ཡང་ཉེ་བར་མི་འགྲོ་བ་ནས། </s>
  </p>
  <p id="5409">
    <s id="5409:1">རྒྱུའི་བར་དུ་ཡང་མི་བཟོད་དོ། །</s>
  </p>
  <p id="5410">
    <s id="5410:1">དེ་ཅིའི་ཕྱིར་ཞེ་ན། </s>
    <s id="5410:2">ཤ་ར་དྭ་ཏིའི་བུ་དགྲ་བཅོམ་པའི་ཚོགས་དེ་སྙེད་རབ་ཏུ་རྣམ་པར་བཤིག་པས་ནི་དེ་བཞིན་གཤེགས་པའི་སྟོབས་བཅུ་ཉམས་པར་བྱས་པ་མ་ཡིན། </s>
  </p>
  <p id="5411">
    <s id="5411:1">དེ་བཞིན་གཤེགས་པའི་མི་འཇིགས་པ་བཞི་ཉམས་པར་བྱས་པ་མ་ཡིན། </s>
  </p>
  <p id="5412">
    <s id="5412:1">སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཉམས་པར་བྱས་པ་མ་ཡིན། </s>
  </p>
  <p id="5413">
    <s id="5413:1">བྱམས་པ་ཆེན་པོ་ཉམས་པར་བྱས་པ་མ་ཡིན། </s>
  </p>
  <p id="5414">
    <s id="5414:1">སྙིང་རྗེ་ཆེན་པོ་ཉམས་པར་བྱས་པ་མ་ཡིན། </s>
  </p>
  <p id="5415">
    <s id="5415:1">དེ་བཞིན་གཤེགས་པའི་གླང་པོ་ཆེའི་གཟིགས་སྟངས་ཉམས་པར་བྱས་པ་མ་ཡིན། </s>
  </p>
  <p id="5416">
    <s id="5416:1">དེ་བཞིན་གཤེགས་པའི་སེང་གེ་ལྟར་བསྒྱིངས་པ་ཉམས་པར་བྱས་པ་མ་ཡིན། </s>
  </p>
  <p id="5417">
    <s id="5417:1">སྤྱི་གཙུག་བལྟར་མི་མཐོང་བ་ཉམས་པར་བྱས་པ་མ་ཡིན། </s>
  </p>
  <p id="5418">
    <s id="5418:1">ཆོས་ཀྱི་མུར་འགྲམ་འབུམ་ཕྲག་དུ་མས་ཀུན་ནས་ཡོངས་སུ་གང་བ་ཉམས་པར་བྱས་པ་མ་ཡིན། </s>
  </p>
  <p id="5419">
    <s id="5419:1">ཆོས་ཀྱི་འཁོར་ལོ་བསྐོར་བ་བླ་ན་མེད་པ་ཉམས་པར་བྱས་པ་མ་ཡིན། </s>
  </p>
  <p id="5420">
    <s id="5420:1">དེ་བཞིན་གཤེགས་པའི་ཁྱུ་མཆོག་ཏུ་གྱུར་པ་ཉམས་པར་བྱས་པ་མ་ཡིན། </s>
  </p>
  <p id="5421">
    <s id="5421:1">སེམས་ཅན་གྱི་དབང་པོ་མཆོག་དང་། མཆོག་མ་ཡིན་པ། མཁྱེན་པ། ཉམས་པར་བྱས་པ་མ་ཡིན། </s>
  </p>
  <p id="5422">
    <s id="5422:1">མོས་པ་སྣ་ཚོགས་མཁྱེན་པ་ཉམས་པར་བྱས་པ་མ་ཡིན་<ref folio="F.170.a"/>པའི་ཕྱིར་ཏེ། </s>
  </p>
  <p id="5423">
    <s id="5423:1">ཤ་ར་དྭ་ཏིའི་བུ། བྱང་ཆུབ་སེམས་དཔའི་མོས་པ་ཟློག་པས་ནི། ཆོས་དེ་དག་ཐམས་ཅད་ཉམས་པར་བྱས་པ་ཡིན་པའི་ཕྱིར་རོ། །</s>
  </p>
  <p id="5424">
    <s id="5424:1">ཤ་ར་དྭ་ཏིའི་བུ། གླིང་ཆེན་པོ་བཞི་པའི་འཇིག་རྟེན་གྱི་ཁམས་ལྟ་ཞོག་གི །</s>
    <s id="5424:2">ཤ་ར་དྭ་ཏིའི་བུ། འདི་ལྟ་སྟེ། </s>
  </p>
  <p id="5425">
    <s id="5425:1">དཔེར་ན། </s>
    <s id="5425:2">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་དགྲ་བཅོམ་པ་རྣམས་ཀྱིས་གང་བར་གྱུར་ལ། ལ་ལ་ཞིག་གིས་དགྲ་བཅོམ་པ་དེ་དག་སྲོག་དང་བྲལ་བར་བྱས་ཤིང་། ཤ་ར་དྭ་ཏིའི་བུ། གང་དགྲ་བཅོམ་པ་དེ་སྙེད་སྲོག་དང་ཕྲལ་བ་བས། བསོད་ནམས་མ་ཡིན་པའི་ཕུང་པོ་དང་། གང་བྱང་ཆུབ་སེམས་དཔའ་བྱང་ཆུབ་ཀྱི་སེམས་ལས་མོས་པ་བཟློག་ན</s>
  </p>
  <p id="5426">
    <s id="5426:1">ཤ་ར་དྭ་ཏིའི་བུ། དེ་ནི་བསོད་ནམས་མ་ཡིན་པའི་ཕུང་པོ་ཆེས་ཆེ་བར་ང་སྨྲའོ། །</s>
  </p>
  <p id="5427">
    <s id="5427:1">དེ་ཅིའི་ཕྱིར་ཞེ་ན། </s>
    <s id="5427:2">ཤ་ར་དྭ་ཏིའི་བུ། བྱང་ཆུབ་ཀྱི་སེམས་བསྐྱེད་པ་དེ་དང་། རྣམ་པར་ཕྲལ་བས་ནི་སངས་རྒྱས་ཀྱི་ཆོས་ཐམས་ཅད་ཡོངས་སུ་ཉམས་པར་འགྱུར་བའི་ཕྱིར་ཏེ། </s>
  </p>
  <p id="5428">
    <s id="5428:1">དེ་ཅིའི་ཕྱིར་ཞེ་ན། </s>
    <s id="5428:2">ཤ་ར་དྭ་ཏིའི་བུ། གལ་ཏེ་སེམས་བསྐྱེད་པ་དེ་མེད་པར་གྱུར་ན་</s>
  </p>
  <p id="5429">
    <s id="5429:1">ནི། ད་ལྟར་སངས་རྒྱས་ཀྱི་ཡེ་ཤེས་འབྱུང་བར་མི་འགྱུར་བའི་ཕྱིར་དང་། </s>
    <s id="5429:2">ཤ་ར་དྭ་ཏིའི་བུ། གལ་ཏེ་སེམས་བསྐྱེད་པ་དེ་མེད་པར་གྱུར་ན་</s>
  </p>
  <p id="5430">
    <s id="5430:1">ནི། ད་ལྟར་འཇིག་རྟེན་དུ་སངས་རྒྱས་ཁྱུ་མཆོག་ཏུ་གྱུར་པ་དེ་ལྟ་བུར་འབྱུང་བར་མི་འགྱུར་བའི་ཕྱིར་དང་། </s>
    <s id="5430:2">ཤ་ར་དྭ་ཏིའི་བུ་གལ་ཏེ་སེམས་བསྐྱེད་པ་དེ་མེད་པར་གྱུར་ན་</s>
  </p>
  <p id="5431">
    <s id="5431:1">ནི་འོ་ན། ད་ལྟར་སངས་རྒྱས་བཅོམ་ལྡན་འདས་རྣམས་འབྱུང་བར་མི་འགྱུར་བའི་ཕྱིར་རོ། །</s>
  </p>
  <p id="5432">
    <s id="5432:1">གསོལ་པ་</s>
    <s id="5432:2">བཅོམ་ལྡན་འདས་དེ་ལྟ་ལགས་སོ། །</s>
    <s id="5432:3">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="5432:4">ཤ་ར་དྭ་ཏིའི་བུ་དེ་ལྟ་བས་ན་རིགས་ཀྱི་བུ་དང་རིགས་ཀྱི་བུ་མོ་དང་། དགེ་སློང་དང་། དགེ་སློང་མ་དང་། དགེ་བསྙེན་དང་། དགེ་བསྙེན་མ་དང་། ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་གང་སུ་དག་ལ་སེམས་བསྐྱེད་པ་ཡོད་པ་དེ་དག་ནི་ལྷ་དང་<ref folio="F.170.b"/>བཅས་པའི་འཇིག་རྟེན་གྱི་ཕྱག་བྱ་བར་འོས་པ་ཡིན་ནོ། །</s>
  </p>
  <p id="5433">
    <s id="5433:1">དེ་ཅིའི་ཕྱིར་ཞེ་ན། </s>
    <s id="5433:2">ཤ་ར་དྭ་ཏིའི་བུ། གང་དག་ལ་ལྷག་པའི་བསམ་པའི་སེམས་བསྐྱེད་པ་ཡོད་པ་དེ་དག་ལ་ནི། ཤ་ར་དྭ་ཏིའི་བུ་དེ་དག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་འགྱུར་བས། མཐར་ཐུག་པ་ཡིན་པར་ཁོང་དུ་ཆུད་པར་བྱ་བ་ཡིན་པའི་ཕྱིར་རོ། །</s>
  </p>
  <p id="5434">
    <s id="5434:1">ཤ་ར་དྭ་ཏིའི་བུ་འདི་ཇི་སྙམ་དུ་སེམས། </s>
    <s id="5434:2">གང་དེ་བཞིན་གཤེགས་པས་བྱང་ཆུབ་སེམས་དཔའི་སེམས་བསྐྱེད་པ་དེ་ལྟ་བུ་ཡང་དག་པར་རབ་ཏུ་བསྟན་ན། </s>
  </p>
  <p id="5435">
    <s id="5435:1">འོ་ན་དེ་བཞིན་གཤེགས་པས་སེམས་བསྐྱེད་པ་དེ་ལྟ་བུ་དེ་ལ། རྒྱལ་རིགས་ཤིང་སཱ་ལ་ཆེན་པོ་ལྟ་བུ་དག་ཡོངས་སུ་བསྟན་པའམ། བྲམ་ཟེའི་རིགས་ཤིང་སཱ་ལ་ཆེན་པོ་ལྟ་བུ་དག་ཡོངས་སུ་བསྟན་པའམ། ཁྱིམ་བདག་གི་རིགས་ཤིང་སཱ་ལ་ཆེན་པོ་ལྟ་བུ་དག་ཡོངས་སུ་བསྟན་པའམ། འཁོར་ལོས་སྒྱུར་བའི་རྒྱལ་པོ་དག་ཡོངས་སུ་བསྟན་པའམ། རྒྱལ་ཆེན་བཞིའི་རིས་ཀྱི་ལྷ་རྣམས་ཡོངས་སུ་བསྟན་པའམ། རྒྱལ་པོ་ཆེན་པོ་བཞི་ཡོངས་སུ་བསྟན་པའམ། ལྷ་རྣམས་ཀྱི་དབང་པོ་བརྒྱ་བྱིན་ནམ། སུམ་ཅུ་རྩ་གསུམ་པའི་རིས་ཀྱི་ལྷ་རྣམས་ཡོངས་སུ་བསྟན་པའམ། དེ་བཞིན་དུ་འཐབ་བྲལ་དང་། དགའ་ལྡན་དང་། འཕྲུལ་དགའ་དང་། གཞན་འཕྲུལ་དབང་བྱེད་ཀྱི་རིས་ཀྱི་ལྷ་རྣམས་ཡོངས་སུ་བསྟན་ནམ། འོག་མིན་གྱི་ལྷའི་བར་དུ་ཡོངས་སུ་བསྟན་པ་ཡིན་ནམ། </s>
    <s id="5435:2">གསོལ་པ། </s>
    <s id="5435:3">བཅོམ་ལྡན་འདས་དེ་མ་ལགས་སོ། །</s>
    <s id="5435:4">དེ་ཅིའི་སླད་དུ་ཞེ་ན། </s>
  </p>
  <p id="5436">
    <s id="5436:1">བཅོམ་ལྡན་འདས་ཀྱིས་སེམས་བསྐྱེད་པ་དག་པ་ཉིད་དང་། བཅོམ་ལྡན་འདས་ཀྱིས་སེམས་བསྐྱེད་པ་ཆེན་པོ་ཉིད་ཡང་དག་པར་རབ་ཏུ་བསྟན་པའི་སླད་དུའོ། །</s>
    <s id="5436:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="5436:3">ཤ་ར་དྭ་ཏིའི་བུ་འདི་ཇི་སྙམ་དུ་སེམས། </s>
    <s id="5436:4">དེ་བཞིན་གཤེགས་པས་བྱང་ཆུབ་ཀྱི་སེམས་བསྐྱེད་པ་མངོན་པར་ཡང་དག་པར་རབ་ཏུ་བསྟན་པས། འདི་ལྟ་སྟེ། </s>
  </p>
  <p id="5437">
    <s id="5437:1">ཚན་པོ་ཆེའི་སྟོབས་སམ། ཚན་པོ་ཆེ་ཆེན་པོའི་སྟོབས་སམ། སྲེད་མེད་ཀྱི་བུའི་<ref folio="F.171.a"/>སྟོབས་ཕྱེད་ཡང་དག་པར་རབ་ཏུ་བསྟན་པའི་སྟོབས་པོ་ཆེ་དང་ལྡན་པར་ཡང་དག་པར་རབ་ཏུ་བསྟན་པའམ། དམན་པའམ། དབུལ་བ་འམ། རྒྱ་ཆེན་པོ་ཡང་དག་པར་རབ་ཏུ་བསྟན་པ་ཡིན་ནམ། </s>
    <s id="5437:2">གསོལ་པ། </s>
    <s id="5437:3">བཅོམ་ལྡན་འདས་དེ་མ་ལགས་སོ། །</s>
    <s id="5437:4">བཀའ་སྩལ་པ། </s>
    <s id="5437:5">ཤ་ར་དྭ་ཏིའི་བུ། དེ་ལྟ་བས་ན་ཁྱེད་ཅག་གིས་སྟོབས་དང་ལྡན་པའམ། སྟོབས་ཆུང་བའམ། དམན་པའམ། རྒྱ་ཆེན་པོ་གང་ལ་སེམས་བསྐྱེད་པ་དེ་མཐོང་ན</s>
  </p>
  <p id="5438">
    <s id="5438:1">ཤ་ར་དྭ་ཏིའི་བུ་ཁྱེད་ཅག་གིས་སེམས་བསྐྱེད་པ་དེ་བསྲུང་བར་བྱའོ། །</s>
  </p>
  <p id="5439">
    <s id="5439:1">ཤ་ར་དྭ་ཏིའི་བུ་ཁྱེད་ཅག་གིས་བྱང་ཆུབ་སེམས་དཔའ་དེ་ཡང་དག་པར་འཛིན་དུ་གཞུག་པར་བྱ། </s>
  </p>
  <p id="5440">
    <s id="5440:1">རངས་པར་བྱ། </s>
  </p>
  <p id="5441">
    <s id="5441:1">ཡང་དག་པར་གཟེངས་བསྟོད་པར་བྱའོ། །</s>
  </p>
  <p id="5442">
    <s id="5442:1">ཤ་ར་དྭ་ཏིའི་བུ། གང་བྱང་ཆུབ་སེམས་དཔའ་ཡང་དག་པར་འཛིན་དུ་འཇུག་ཅིང་རངས་པར་བྱེད་ལ། ཡང་དག་པར་གཟེངས་སྟོད་པ་འདི་ནི་ཉན་ཐོས་གྱི་བསྙེན་བཀུར་མཆོག་ཡིན་ནོ། །</s>
  </p>
  <p id="5443">
    <s id="5443:1">ཤ་ར་དྭ་ཏིའི་བུ་དེ་ལྟ་བས་ན་ང་ལ་བསྙེན་བཀུར་མཆོག་བྱེད་པར་འདོད་པའི་ཉན་ཐོས་ཀྱིས་ནི་ཅི་ནས་བྱང་ཆུབ་སེམས་དཔའི་སྤྱོད་པ་རྣམ་པར་འཕེལ་བར་འགྱུར་བར་བྱང་ཆུབ་སེམས་དཔའ་ཡང་དག་པར་འཛིན་དུ་གཞུག་པར་བྱ། །</s>
  </p>
  <p id="5444">
    <s id="5444:1">ཡང་དག་པར་གཟེངས་བསྟོད་པར་བྱ། </s>
  </p>
  <p id="5445">
    <s id="5445:1">རངས་པར་བྱའོ། །</s>
  </p>
  <p id="5446">
    <s id="5446:1">ཤ་ར་དྭ་ཏིའི་བུ་ངས་ཉན་ཐོས་རྣམས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཅི་ནས། </s>
  </p>
  <p id="5447">
    <s id="5447:1">རྣམ་པར་འཕེལ་བར་འགྱུར་བ་དང་། ཡོངས་སུ་ཉམས་པར་མི་འགྱུར་བར་ཡོངས་སུ་གཏད་དོ། །</s>
  </p>
  <p id="5448">
    <s id="5448:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="5449">
    <s id="5449:1">བཅོམ་ལྡན་འདས་སེམས་བསྐྱེད་པ་ནི་གསུམ་པོ་འདི་དག་ལགས་ཏེ། </s>
  </p>
  <p id="5450">
    <s id="5450:1">གསུམ་གང་ཞེ་ན། འདི་ལྟ་སྟེ། </s>
  </p>
  <p id="5451">
    <s id="5451:1">དང་པོ་སེམས་བསྐྱེད་པ་དང་། མི་ལྡོག་པའི་སེམས་བསྐྱེད་པ་དང་། སྒྲུབ་པའི་སེམས་བསྐྱེད་པ་ལགས་ན། </s>
  </p>
  <p id="5452">
    <s id="5452:1">བཅོམ་ལྡན་འདས་ཀྱིས་སེམས་བསྐྱེད་པ་གང་གི་ཡོན་ཏན་གྱི་ཁྱད་པར་དེ་དག་བསྟན་པ་ལགས། </s>
    <s id="5452:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="5452:3">ཤ་ར་དྭ་ཏིའི་བུ་ཇི་སྐད་སྨྲས་པ་དེ་དེ་བཞིན་<ref folio="F.171.b"/>ཏེ། </s>
  </p>
  <p id="5453">
    <s id="5453:1">སེམས་བསྐྱེད་པ་གསུམ་པོ་དེ་དག་ནི་འདི་ལྟ་སྟེ། </s>
  </p>
  <p id="5454">
    <s id="5454:1">དང་པོ་སེམས་བསྐྱེད་པ་དང་། མི་ལྡོག་པ་དང་། སྒྲུབ་པའི་སེམས་བསྐྱེད་པའོ། །</s>
  </p>
  <p id="5455">
    <s id="5455:1">ཤ་ར་དྭ་ཏིའི་བུ། དེ་ལ་གང་དང་པོ་སེམས་བསྐྱེད་པ་དེ་ནི་དེ་ལས་བྱང་ཆུབ་སེམས་དཔའ་ལྡོག་ཅིང་ལྡོག་ནས་</s>
  </p>
  <p id="5456">
    <s id="5456:1">ཀྱང་། ཉན་ཐོས་ཀྱི་ཐེག་པར་ལྟུང་བའམ། རང་སངས་རྒྱས་ཀྱི་ཐེག་པར་ལྟུང་བ་ཡིན་ཏེ</s>
  </p>
  <p id="5457">
    <s id="5457:1">ཤ་ར་དྭ་ཏིའི་བུ་སེམས་བསྐྱེད་པ་དེ་ལ་དེ་བཞིན་གཤེགས་པས་རངས་པར་མཛད་ཅིང་། ཡང་དག་པར་འཛིན་དུ་འཇུག་པར་མཛད་ལ། ཡང་དག་པར་གཟེངས་སྟོད་པར་མཛད་དོ། །</s>
  </p>
  <p id="5458">
    <s id="5458:1">དེ་ཅིའི་ཕྱིར་ཞེ་ན། </s>
    <s id="5458:2">ཅི་ནས་བྱང་ཆུབ་སེམས་དཔའ་བླ་ན་</s>
  </p>
  <p id="5459">
    <s id="5459:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་གནས་པར་འགྱུར་ཞིང་། ཉན་ཐོས་དང་རང་སངས་རྒྱས་ཀྱི་སེམས་ལས་ཀྱང་ལྡོག་པར་འགྱུར་ལ་ཐེག་པ་གཉིས་པོ་དེ་དག་ལ་དམིགས་པར་ནི་མི་འགྱུར་ཞིང་། མི་དམིགས་པས་སངས་རྒྱས་ཀྱི་ཆོས་རྣམས་ལ་གནས་པར་འགྱུར་ཞིང་། སངས་རྒྱས་ཀྱི་ཡུལ་ལ་ངེས་པར་འབྱུང་བར་འགྱུར་ཞིག་གུ་སྙམ་པའི་ཕྱིར་རོ། །</s>
  </p>
  <p id="5460">
    <s id="5460:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་མངོན་པར་བསྒྲུབ་པའི་ཕྱིར་རྣལ་འབྱོར་དུ་བྱའོ། །</s>
  </p>
  <p id="5461">
    <s id="5461:1">ཤ་ར་དྭ་ཏིའི་བུ་སེམས་སྟོང་པ་ཉིད་དུ་རྣམ་པར་བལྟ་བར་བྱའོ། །</s>
  </p>
  <p id="5462">
    <s id="5462:1">ཤ་ར་དྭ་ཏིའི་བུ་སེམས་སྟོང་པ་ཉིད་ནི་གང་ཡིན། </s>
  </p>
  <p id="5463">
    <s id="5463:1">ཇི་ལྟར་ན་སེམས་སྟོང་པ་ཉིད་དུ་རྣམ་པར་བལྟ་བར་བྱ་བ་ཡིན་ཞེ་ན། </s>
  </p>
  <p id="5464">
    <s id="5464:1">ཤ་ར་དྭ་ཏིའི་བུ་སེམས་ཞེས་བྱ་བ་ནི་སེམས་དང་། ཡིད་ཀྱི་རྣམ་པར་ཤེས་པ་དང་། ཡིད་དང་། ཡིད་ཀྱི་ལུས་དང་། ཡིད་ཀྱི་དབང་པོ་དང་། ཡིད་ཀྱི་ཁམས་ཏེ། </s>
  </p>
  <p id="5465">
    <s id="5465:1">འདི་ནི་སེམས་ཞེས་བྱའོ། །</s>
  </p>
  <p id="5466">
    <s id="5466:1">དེའི་སྟོང་པ་ཉིད་གང་ཞེ་ན། </s>
  </p>
  <p id="5467">
    <s id="5467:1">ཤ་ར་དྭ་ཏིའི་བུ་སེམས་ནི་སེམས་ཀྱིས་སྟོང་སྟེ། </s>
  </p>
  <p id="5468">
    <s id="5468:1">དེ་ལ་བྱེད་པ་པོ་གང་ཡང་མེད་དོ། །</s>
  </p>
  <p id="5469">
    <s id="5469:1">གལ་ཏེ་དེའི་བྱེད་པ་པོ་འགའ་ཞིག་ཡོད་ན་ནི་དེས་བྱས་ན་གཞན་གྱིས་མྱོང་བ་དེ་ལྟ་བུར་འགྱུར་རོ། །</s>
  </p>
  <p id="5470">
    <s id="5470:1">སེམས་ཀྱིས་ཀྱང་སེམས་མངོན་པར་འདུ་མི་བྱེད་དོ། །</s>
  </p>
  <p id="5471">
    <s id="5471:1">གལ་ཏེ་སེམས་ཀྱིས་སེམས་མངོན་པར་འདུ་བྱེད་ན་ནི་དེ་ཉིད་<ref folio="F.172.a"/>བྱེད་པ་པོ་ཡིན་ཞིང་། དེ་ཉིད་མྱོང་བ་པོ་ཡིན་པར་འགྱུར་རོ། །</s>
  </p>
  <p id="5472">
    <s id="5472:1">གལ་ཏེ་སེམས་གཞན་གྱིས་སེམས་མངོན་པར་འདུ་བྱེད་ན་ནི་གང་གིས་བྱས་པ་དེ་ནི་དེའི་ཡིན་པར་འགྱུར་ལ། </s>
    <s id="5472:2">གཞན་གྱིས་བྱས་ན་</s>
  </p>
  <p id="5473">
    <s id="5473:1">ཡང་གཞན་གྱིས་མྱོང་བར་འགྱུར་རོ། །</s>
  </p>
  <p id="5474">
    <s id="5474:1">ཤ་ར་དྭ་ཏིའི་བུ་དེ་ལྟ་བས་ན་སེམས་ནི་སེམས་ཀྱིས་སྟོང་སྟེ། </s>
  </p>
  <p id="5475">
    <s id="5475:1">དེ་ལ་བྱེད་པ་པོ་གང་ཡང་མེད་དོ། །</s>
  </p>
  <p id="5476">
    <s id="5476:1">གང་ལ་བྱེད་པ་པོ་མེད་པ་དེས་ནི་ཅུང་ཟད་ཀྱང་བྱས་པ་མེད་དོ། །</s>
  </p>
  <p id="5477">
    <s id="5477:1">གང་གིས་ཅུང་ཟད་ཀྱང་བྱས་པ་མེད་པ་དེ་ལ་ནི་བྱེད་པ་དམིགས་སུ་མེད་དོ། །</s>
  </p>
  <p id="5478">
    <s id="5478:1">གང་ལ་བྱེད་པ་པོ་མི་དམིགས་པ་དེ་ལ་ནི་རྩོད་པའི་གནས་མེད་དོ། །</s>
  </p>
  <p id="5479">
    <s id="5479:1">གང་དག་དེ་ལ་རྩོད་པར་བྱེད་པ་དེ་དག་ནི་མེད་པ་ལ་རྩོད་པར་བྱེད་པའོ། །</s>
  </p>
  <p id="5480">
    <s id="5480:1">གང་དག་མེད་པ་ལ་རྩོད་པར་བྱེད་པ་དེ་དག་ནི་སྟོང་པ་ལ་རྩོད་པར་བྱེད་པའོ། །</s>
  </p>
  <p id="5481">
    <s id="5481:1">མཚན་མ་མེད་པ་དང་། སྨོན་པ་མེད་པ་ལ་རྩོད་པར་བྱེད་པའོ། །</s>
  </p>
  <p id="5482">
    <s id="5482:1">གང་དག་སྟོང་པ་ལ་རྩོད་པར་བྱེད་པ་དེ་དག་ནི་གསོབ་དང་གསོག་ལ་རྩོད་པར་བྱེད་པའོ། །</s>
  </p>
  <p id="5483">
    <s id="5483:1">གང་དག་གསོབ་དང་གསོག་ལ་རྩོད་པར་བྱེད་པ་དེ་དག་ནི་དེ་བཞིན་གཤེགས་པ་དང་ལྷན་ཅིག་དུ་རྩོད་པར་བྱེད་པའོ། །</s>
  </p>
  <p id="5484">
    <s id="5484:1">གང་དག་དེ་བཞིན་གཤེགས་པ་དང་ལྷན་ཅིག་ཏུ་རྩོད་པར་བྱེད་པ་དེ་དག་ནི་གཡང་ས་ཆེན་པོར་ལྟུང་བར་བྱེད་པ་ཡིན་ནོ། །</s>
  </p>
  <p id="5485">
    <s id="5485:1">ཤ་ར་དྭ་ཏིའི་བུ་གཡང་ས་ཆེན་པོ་ཡང་གང་ཞེ་ན། </s>
  </p>
  <p id="5486">
    <s id="5486:1">འདི་ལྟ་སྟེ་སེམས་ཅན་དམྱལ་བ་དང་། དུད་འགྲོའི་སྐྱེ་གནས་དང་། གཤིན་རྗེའི་འཇིག་རྟེན་ནོ། །</s>
  </p>
  <p id="5487">
    <s id="5487:1">ཤ་ར་དྭ་ཏིའི་བུ་གཡང་སའི་ཕུལ་ནི་འདི་ཡིན་ཏེ། </s>
  </p>
  <p id="5488">
    <s id="5488:1">འདི་ལྟ་སྟེ་དམིགས་པར་ལྟ་བ་དང་། ཕུང་པོར་ལྟ་བ་དང་། ཁམས་སུ་ལྟ་བ་དང་། སྐྱེ་མཆེད་དུ་ལྟ་བ་དང་། སྲོག་ཏུ་ལྟ་བ་དང་། འབྱུང་བར་ལྟ་བ་དང་། འཇིག་པར་ལྟ་བ་དང་། སེམས་ཅན་དུ་ལྟ་བ་དང་། གང་ཟག་ཏུ་ལྟ་བའོ། །</s>
  </p>
  <p id="5489">
    <s id="5489:1">ཤ་ར་དྭ་ཏིའི་བུ་མདོར་ན་མྱ་ངན་ལས་འདས་པར་ལྟ་བ་ཡང་དམིགས་པ་ཡིན། </s>
  </p>
  <p id="5490">
    <s id="5490:1">སངས་རྒྱས་སུ་ལྟ་བ་དང་། ཆོས་སུ་ལྟ་བ་དང་། དགེ་འདུན་དུ་ལྟ་བ་ཡང་དམིགས་པ་ཡིན་ཏེ། </s>
  </p>
  <p id="5491">
    <s id="5491:1">ལྟ་བ་དེ་དག་ལ་ཆགས་པའི་བྱིས་པ་སོ་སོའི་སྐྱེ་བོ་རྣམས་ནི་གཡང་ས་ཆེན་པོར་ལྟུང་བར་འགྱུར་ཏེ། </s>
  </p>
  <p id="5492">
    <s id="5492:1">གཡང་ས་ཆེན་པོ་ནི་འདི་ལྟ་སྟེ། </s>
  </p>
  <p id="5493">
    <s id="5493:1">འཁོར་བ་དེ་ཡིན་པར་ཟད་དོ། །</s>
  </p>
  <p id="5494">
    <s id="5494:1">བྱང་ཆུབ་ཀྱི་སེམས་<ref folio="F.172.b"/>ཡང་དག་པར་འཛིན་དུ་གཞུག་པ་དང་རྣམ་པར་བརྗོད་པ་དང་། བསྐྱེད་པ་བསླབ་པའི་ལེའུ་སྟེ་བརྒྱད་པའོ།། །།</s>
  </p>
  <p id="5495">
    <s id="5495:1">དེའི་ཚེ་སློངས་མོ་པ་རྣམ་པར་རྒྱལ་བ་སྲུང་ཞེས་བྱ་བ་འདུས་ཏེ་འདུག་པར་གྱུར་ཏོ། །</s>
  </p>
  <p id="5496">
    <s id="5496:1">དེ་ནས་སློངས་མོ་པ་རྣམ་པར་རྒྱལ་བ་སྲུང་བ་སྟན་ལས་ལངས་ནས་བླ་གོས་ཕྲག་པ་གཅིག་ཏུ་གཟར་ཏེ། </s>
  </p>
  <p id="5497">
    <s id="5497:1">བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="5498">
    <s id="5498:1">བཅོམ་ལྡན་འདས་བདག་ནི་གཡང་སར་ལྟུང་བར་འཚལ་བ་མ་ལགས་ཤིང་བདག་ནི་དེ་བཞིན་གཤེགས་པ་དང་ལྷན་ཅིག་ཏུ་རྩོད་པར་འཚལ་བ་ཡང་མ་ལགས་ཏེ། </s>
  </p>
  <p id="5499">
    <s id="5499:1">བཅོམ་ལྡན་འདས་བདག་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འཚལ་བ་ལགས་ན། </s>
  </p>
  <p id="5500">
    <s id="5500:1">བཅོམ་ལྡན་འདས་བདག་ནི་འདི་སྙམ་དུ་སེམས་ལགས་ཏེ། </s>
  </p>
  <p id="5501">
    <s id="5501:1">ཇི་ལྟར་ན་བདག་དབུལ་ཞིང་མཆོག་ཏུ་དབུལ་ལ་སྤྱོད་པ་ངན་པས་ཚེགས་ཀྱིས་ཁྱིམ་གྱི་ཕུན་སུམ་ཚོགས་པ་སྒྲུབ་ཅིང་། གཞན་གྱི་ནོར་གྱིས་འཚོ་བས་བྱང་ཆུབ་མངོན་པར་རྫོགས་པར་འཚང་རྒྱ་སྟེ</s>
  </p>
  <p id="5502">
    <s id="5502:1">རྒྱལ་རིགས་ཤིང་སཱ་ལ་ཆེན་པོ་ལྟ་བུ་དང་། བྲམ་ཟེ་དང་། ཁྱིམ་བདག་གི་རིགས་ཤིང་སཱ་ལ་ཆེན་པོ་ལྟ་བུས་ནི་བྱང་ཆུབ་ཡང་དག་པར་སྒྲུབ་བོ་སྙམ་བགྱིད་ལགས་སོ། །</s>
    <s id="5502:2">བཅོམ་ལྡན་འདས་ཀྱིས་དེ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="5503">
    <s id="5503:1">ང་ནི་བྲམ་ཟེ་དང་། རྒྱལ་རིགས་དང་། ཁྱིམ་བདག་གི་རིགས་ཤིང་སཱ་ལ་ཆེན་པོ་ལྟ་བུ་དག་ཡོངས་སུ་མི་སྟོན་ཅིང་རྒྱ་ཆེན་པོ་དང་། འབྱོར་པ་དང་། ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། མི་མ་ཡིན་པ་དང་། ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་དག་ཡོངས་སུ་མི་སྟོན་གྱི། </s>
    <s id="5503:2">གང་གིས་སེམས་བསྐྱེད་པ་དེ་བསྐྱེད་ན་</s>
  </p>
  <p id="5504">
    <s id="5504:1">ལྷ་དང་བཅས་པའི་འཇིག་རྟེན་གྱིས་ཕྱག་བྱ་བར་འོས་པ་ཡིན་ནོ། །</s>
  </p>
  <p id="5505">
    <s id="5505:1">གསོལ་པ། </s>
    <s id="5505:2">བཅོམ་ལྡན་འདས་བདག་དེང་སླན་ཆད་བླ་ན་</s>
  </p>
  <p id="5506">
    <s id="5506:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ལགས་སོ། །</s>
    <s id="5506:2">དེ་སྐད་ཅེས་གསོལ་པ་དང་། </s>
    <s id="5506:3">བཅོམ་ལྡན་འདས་ཀྱིས་སློངས་མོ་པ་རྣམ་པར་རྒྱལ་བ་སྲུང་བ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="5507">
    <s id="5507:1">རྣམ་པར་རྒྱལ་བ་སྲུང་བ་ཁྱོད་དེ་བཞིན་གཤེགས་པའི་རྗེས་སུ་སློབ་པ་ནི་ལེགས་སོ་ལེགས་སོ།། །། </s>
  </p>
  <p id="5508">
    <s id="5508:1"><ref folio="F.173.a"/>བམ་པོ་བཅུ་བཞི་པ། </s>
    <s id="5508:2">དེ་ནས་བཅོམ་ལྡན་འདས་ལ་སློངས་མོ་པ་རྣམ་པར་རྒྱལ་བ་སྲུང་བས་ཚིགས་སུ་བཅད་པ་དག་གིས་གསོལ་པ། </s>
    <s id="5508:3">ལེགས་སོ་ཞེས་བགྱི་མི་འཚལ་ཏེ། །</s>
  </p>
  <p id="5509">
    <s id="5509:1">ཚོང་དཔོན་གྱིས་བཀུར་བདག་མི་འཚལ། །</s>
  </p>
  <p id="5510">
    <s id="5510:1">སངས་རྒྱས་ཡེ་ཤེས་བླ་ན་མེད། །</s>
  </p>
  <p id="5511">
    <s id="5511:1">ཡེ་ཤེས་དམ་པ་འཚལ་ལགས་སོ། །</s>
    <s id="5511:2">ཁྱོད་ནི་འཇིག་རྟེན་བླ་ན་མེད། །</s>
  </p>
  <p id="5512">
    <s id="5512:1">ཁྱོད་ནི་རྟག་ཏུ་འཇིག་རྟེན་མཆོག །</s>
    <s id="5512:2">ཁྱོད་ནི་གང་དག་སྡུག་བསྔལ་གཟིར། །</s>
  </p>
  <p id="5513">
    <s id="5513:1">སེམས་ཅན་རྣམས་ཀྱི་གླིང་སྐྱབས་གཅིག །</s>
    <s id="5513:2">མིག་ལྡན་ཟག་པ་མེད་པའི་ཆོས། །ཁྱོད་ཀྱིས་མངོན་དུ་མཛད་ནས་</s>
  </p>
  <p id="5514">
    <s id="5514:1">སུ། །འཁོར་བ་ལས་ནི་རབ་འབྱིན་ཅིང་། །</s>
    <s id="5514:2">སྨན་པའི་སླད་དུ་ཆོས་སྟོན་ལགས། །</s>
    <s id="5514:3">ཁྱོད་ཀྱི་རྫུ་འཕྲུལ་མཐའ་ཡས་ཏེ། །</s>
  </p>
  <p id="5515">
    <s id="5515:1">ཁྱོད་ཀྱི་འོད་ཀྱང་མཐའ་ཡས་ལགས། །</s>
    <s id="5515:2">ཁྱོད་ཀྱི་ཤེས་རབ་མཆོག་ལགས་ཏེ། །</s>
  </p>
  <p id="5516">
    <s id="5516:1">ཡོན་ཏན་ཀུན་གྱིས་མངོན་དུ་འཕགས། །</s>
  </p>
  <p id="5517">
    <s id="5517:1">འདི་འདྲ་བར་ནི་བདག་གྱུར་ཅེས། །དེ་ལ་བདག་ནི་འདུན་གྱུར་ན། །</s>
  </p>
  <p id="5518">
    <s id="5518:1">དབུལ་ལ་སུ་ཞིག་སྦྱིན་སྙམ་དུ། །དེ་ལ་བདག་སེམས་ཞུམ་པར་གྱུར། །</s>
  </p>
  <p id="5519">
    <s id="5519:1">རྒྱལ་པོ་ཁྱིམ་བདག་བྲམ་ཟེ་དང་། །ལྷ་དང་མི་འམ་ཅི་དག་དང་། །རྫུ་འཕྲུལ་ལྡན་དང་གཟི་ཆེན་མཆིས། །</s>
  </p>
  <p id="5520">
    <s id="5520:1">དེ་ཡི་སྐྱེས་བུ་ཁྱུ་མཆོག་འདི། །</s>
    <s id="5520:2">དབུལ་གྱུར་གཞན་གྱི་ནོར་གྱིས་སུ། །ཉེ་བར་འཚོ་བ་དག་ལ་ནི། །གང་དུ་འཇིག་རྟེན་མི་འཇུག་པའི། །བྱང་ཆུབ་ག་ལ་སུ་ཞིག་སྟེར། །</s>
  </p>
  <p id="5521">
    <s id="5521:1">བདག་གི་སེམས་ནི་མཁྱེན་ནས་སུ། །ཤཱ་རིའི་བུ་ལ་བཀའ་སྩལ་པ། །</s>
    <s id="5521:2">སེམས་བསྐྱེད་པ་ནི་ང་ཡིས་བསྟན། །</s>
  </p>
  <p id="5522">
    <s id="5522:1">རྒྱལ་རིགས་དེ་དག་བསྟན་མ་ཡིན། །</s>
  </p>
  <p id="5523">
    <s id="5523:1">བྲམ་ཟེ་དང་ནི་རྗེའུ་དང་དམངས་ཀྱང་མིན། །</s>
  </p>
  <p id="5524">
    <s id="5524:1">དམན་པ་དང་ནི་མཆོག་དང་ལྷ་དང་ཀླུ། །གནོད་སྦྱིན་མིའམ་ཅི་ནི་ངས་མ་བསྟན། །</s>
  </p>
  <p id="5525">
    <s id="5525:1">གཞན་དུ་སེམས་དག་པ་ནི་ངས་བསྟན་ཏོ། །</s>
  </p>
  <p id="5526">
    <s id="5526:1">དེ་ལྟ་དེ་བཞིན་གཤེགས་པའི་དེ་ཐོས་ནས། །</s>
  </p>
  <p id="5527">
    <s id="5527:1">སྟོབས་དང་ལྡན་པར་གྱུར་ཏེ་ཚིག་འདི་སྨྲས། །</s>
  </p>
  <p id="5528">
    <s id="5528:1">འཇིག་རྟེན་མགོན་པོ་མཆོག་ཏུ་བདག་གྱུར་ཏེ། །</s>
  </p>
  <p id="5529">
    <s id="5529:1">འདི་ལྟར་བྱང་ཆུབ་དོན་དུ་བདག་སེམས་སྐྱེས། །</s>
    <s id="5529:2">ནམ་མཁའ་ལྟུང་འགྱུར་ས་ནི་འཇིག་འགྱུར་ལ། །</s>
    <s id="5529:3">རི་ཡི་རྒྱལ་པོ་རི་རབ་རྣམ་འཇིག་འགྱུར། །</s>
  </p>
  <p id="5530">
    <s id="5530:1">ནམ་མཁའི་ཁམས་ནི་གཞན་དུ་འགྱུར་སྲིད་ཀྱི། །</s>
    <s id="5530:2">བདག་གི་སེམས་ནི་གཞན་དུ་འགྱུར་མི་སྲིད། །</s>
  </p>
  <p id="5531">
    <s id="5531:1">སེམས་ཅན་འདི་དག་ཐམས་ཅད་བདུད་གྱུར་ལ། །སེམས་དེ་རྣམ་པར་བཟློག་པར་བགྱི་<ref folio="F.173.b"/>སླད་དུ། །དེ་ཀུན་བདག་ལ་བར་ཆད་བགྱིད་གྱུར་ན</s>
  </p>
  <p id="5532">
    <s id="5532:1">འང་། །</s>
    <s id="5532:2">བདག་གིས་སེམས་ནི་རྣམ་པར་བཟློག་མི་བགྱི། །</s>
  </p>
  <p id="5533">
    <s id="5533:1">གལ་ཏེ་འདིར་ནི་སེམས་ཅན་འགའ་མཆིས་ཤིང་། །འདི་ཡི་མདུན་དུ་མཆིས་ནས་ཚིག་སྨྲ་ན། །</s>
  </p>
  <p id="5534">
    <s id="5534:1">སངས་རྒྱས་ཡེ་ཤེས་དམ་པ་འདི་མཆོག་དཀོན། །</s>
    <s id="5534:2">དབུལ་ལ་བྱང་ཆུབ་སུ་ཞིག་སྦྱིན་པར་བྱེད། །</s>
  </p>
  <p id="5535">
    <s id="5535:1">དེ་སྐད་ཅེས་སྨྲས་ནས་ནི་བདག་གིས་བརྗོད། །</s>
  </p>
  <p id="5536">
    <s id="5536:1">ང་བས་ཁྱོད་དབུལ་ང་ནི་དབུལ་མ་ཡིན། །</s>
  </p>
  <p id="5537">
    <s id="5537:1">ཁྱོད་ལ་དད་པ་ནམ་ཡང་ཡོད་མ་ཡིན། །</s>
  </p>
  <p id="5538">
    <s id="5538:1">ང་ལ་དད་པ་ཡོད་པས་བདག་འཚང་རྒྱ། །</s>
  </p>
  <p id="5539">
    <s id="5539:1">སངས་རྒྱས་རིགས་ནི་གང་ཡང་ཡོད་མ་ཡིན། །</s>
  </p>
  <p id="5540">
    <s id="5540:1">འབྲས་བུའམ་སྲོག་ནི་འགའ་ཡང་ཡོད་མ་ཡིན། །</s>
  </p>
  <p id="5541">
    <s id="5541:1">གཞན་དུ་གང་དག་སེམས་ནི་འདུད་བྱེད་པ། །དེ་ཚེ་ཐེག་པ་བླ་མེད་འདི་ལ་འདུད། །</s>
    <s id="5541:2">དྲང་སྲོང་མཆོག་གི་སེམས་འདི་རིགས་ཡིན་ཏེ། །</s>
  </p>
  <p id="5542">
    <s id="5542:1">འདི་ནི་ས་བོན་འདི་ནི་འབྲས་བུ་ཡིན། །</s>
  </p>
  <p id="5543">
    <s id="5543:1">ཐེག་མཆོག་དམ་པ་ལ་ནི་ཞུགས་ནས་སུ། །</s>
    <s id="5543:2">སངས་རྒྱས་རྣམས་ཀྱིས་བསླབས་ནས་འཚང་རྒྱར་འགྱུར། །</s>
  </p>
  <p id="5544">
    <s id="5544:1">བདག་གིས་ལུས་དང་དེ་བཞིན་སྲོག་དང་ནི། །འཇིག་རྟེན་རྩེད་མོ་དགའ་བ་གང་ཅིའང་བཏང་། །</s>
  </p>
  <p id="5545">
    <s id="5545:1">གཞན་དུ་བདག་གིས་སངས་རྒྱས་ཡེ་ཤེས་མཆོག །རྫོགས་པར་སངས་རྒྱས་སེམས་ཅན་བདག་གིས་དགྲོལ། །</s>
  </p>
  <p id="5546">
    <s id="5546:1">སངས་རྒྱས་ཆོས་རྗེ་བདག་མདུན་བཞུགས་པ་ལ། །བདག་འདིར་སེང་གེའི་སྒྲ་ནི་སྒྲོགས་བགྱིད་པ། །</s>
    <s id="5546:2">གལ་ཏེ་བདག་ལ་ནོངས་པ་འགའ་མཆིས་ན། །</s>
  </p>
  <p id="5547">
    <s id="5547:1">བྱམས་ལ་གནས་པས་རྒྱལ་བས་བསྐུལ་ལགས་གྲང་། །</s>
  </p>
  <p id="5548">
    <s id="5548:1">དེ་ནས་བཅོམ་ལྡན་འདས་ཀྱིས་དེའི་ཚེ་སློངས་མོ་པ་རྣམ་པར་རྒྱལ་བ་སྲུང་བ་ལ་ཚིགས་སུ་བཅད་པ་དག་གིས་ཕྱིར་བཀའ་སྩལ་པ། </s>
    <s id="5548:2">འདི་ན་སངས་རྒྱས་ལ་ནི་སྐྱོན་ཅིའང་མེད། །</s>
  </p>
  <p id="5549">
    <s id="5549:1">སེམས་འདི་བླ་ན་ཡོད་པ་མ་ཡིན་པའི། །</s>
    <s id="5549:2">སེམས་དེ་དེ་རིང་འདིར་ནི་ཁྱོད་འདོར་ཏེ། །</s>
  </p>
  <p id="5550">
    <s id="5550:1">ཁྱོད་ཀྱང་རྒྱལ་བ་ཆོས་ཀྱི་རྗེར་འགྱུར་རོ། །</s>
  </p>
  <p id="5551">
    <s id="5551:1">དེ་བཞིན་གཤེགས་པའི་བཀའ་ནི་ཐོས་ནས་སུ། །</s>
    <s id="5551:2">གཞལ་དུ་མེད་པའི་དགའ་བས་དགའ་མགུ་སྟེ། །</s>
  </p>
  <p id="5552">
    <s id="5552:1">དེ་ལ་རྣམ་པར་རྒྱལ་སྲུང་སེམས་དང་ཞིང་། །ནམ་མཁའ་ལ་ནི་ཏ་ལ་བདུན་སྲིད་འཕགས། །</s>
  </p>
  <p id="5553">
    <s id="5553:1">དེ་ཚེ་སེམས་ཅན་མཆོག་གིས་འཛུམ་པ་བསྟན། །</s>
  </p>
  <p id="5554">
    <s id="5554:1">སྔོན་པོ་སེར་པོ་ཡིད་དགའ་སྣ་ཚོགས་པ། །ཁ་དོག་དེ་དག་རྒྱལ་བའི་ཞལ་ལས་བྱུང་། །</s>
  </p>
  <p id="5555">
    <s id="5555:1">དེ་དག་རྒྱལ་བའི་གཙུག་ཏུ་ནུབ་པར་གྱུར། །</s>
  </p>
  <p id="5556">
    <s id="5556:1">དེ་ཚེ་ཕྲག་པ་གཅིག་གཟར་ཐལ་སྦྱར་ཏེ། །</s>
  </p>
  <p id="5557">
    <s id="5557:1">ཀུན་དགའ་བོ་ཡིས་<ref folio="F.174.a"/>རྐང་གཉིས་མཆོག་ལ་ཞུས། །</s>
  </p>
  <p id="5558">
    <s id="5558:1">མགོན་པོ་རྒྱུ་གང་བདེ་གཤེགས་རྐྱེན་ཅི་ལགས། །</s>
    <s id="5558:2">ཡེ་ཤེས་ཐོགས་མེད་རྒྱལ་ལ་བདག་ཞུའོ། །</s>
  </p>
  <p id="5559">
    <s id="5559:1">མགོན་པོ་རྣམ་པར་རྒྱལ་སྲུང་ཟིལ་གནོན་ཚུལ། །མགོན་གྱི་ཁྱིམ་དུ་སློངས་མོ་པ་ཞིག་བྱུང་། །</s>
  </p>
  <p id="5560">
    <s id="5560:1">དེ་རིང་དེ་ནི་ཏ་ལ་བདུན་སྲིད་གནས། །</s>
  </p>
  <p id="5561">
    <s id="5561:1">མཁའ་ལ་གནས་ནས་</s>
  </p>
  <p id="5562">
    <s id="5562:1">རྒྱལ་ལ་ཕྱག་འཚལ་ལགས། །</s>
    <s id="5562:2">ལྷ་དང་ཀླུ་དང་ལྟོ་འཕྱེ་ཆེན་པོ་དང་། །གནོད་སྦྱིན་དེ་ལ་མི་མིན་མིའམ་ཅི། །མིར་གྱུར་པ་ཡིས་ཐལ་མོ་སྦྱར་བགྱིས་ཏེ</s>
  </p>
  <p id="5563">
    <s id="5563:1">མགོན་པོ་རྒྱལ་བ་སྲུང་ལ་ཕྱག་འཚལ་ལོ། །</s>
  </p>
  <p id="5564">
    <s id="5564:1">འཇིག་རྟེན་མགོན་ལ་དེ་ཡི་དོན་ཞུ་ལགས། །</s>
    <s id="5564:2">ཐུབ་པའི་འཛུམ་པ་བསྟན་འདི་སུ་ཡི་དོན། །</s>
    <s id="5564:3">བྱང་ཆུབ་དམ་པ་མཆོག་ཏུ་གང་ཞུགས་པའི། །ལུང་བསྟན་དེ་ནི་སུ་ཡི་ལགས་པར་འགྱུར། །</s>
  </p>
  <p id="5565">
    <s id="5565:1">སངས་རྒྱས་ཡེ་ཤེས་ལ་ནི་སུ་དམ་གནས། །</s>
  </p>
  <p id="5566">
    <s id="5566:1">བླ་མེད་སེམས་དེ་གནས་པ་སུ་ཡི་ལགས། །</s>
    <s id="5566:2">སུ་ཞིག་ཡེ་ཤེས་མཆོག་དམ་རེག་པར་འགྱུར། །</s>
  </p>
  <p id="5567">
    <s id="5567:1">འཁོར་བའི་སེམས་ཅན་རྣམས་ཀྱང་འབྱིན་པར་འགྱུར། །</s>
  </p>
  <p id="5568">
    <s id="5568:1">དེ་ཚེ་བྱང་ཆུབ་སྙིང་པོར་ད་སུ་མཆིས། །</s>
  </p>
  <p id="5569">
    <s id="5569:1">བདུད་སྡེ་དཔུང་དང་བཅས་པ་འཇོམས་པར་འགྱུར། །</s>
  </p>
  <p id="5570">
    <s id="5570:1">བདུད་དཔུང་བཅས་པ་བཅོམ་ནས་ཉོན་མོངས་སྤོང་། །</s>
  </p>
  <p id="5571">
    <s id="5571:1">འཁོར་ལོ་དམ་པ་ཞི་བ་སྐོར་བར་འགྱུར། །</s>
  </p>
  <p id="5572">
    <s id="5572:1">ཡེ་ཤེས་མཉམ་མེད་དེ་ནི་སུ་ཡིར་འགྱུར། །</s>
  </p>
  <p id="5573">
    <s id="5573:1">དོན་རྒྱ་ཆེན་པོ་དེ་ནི་སུ་ཡིར་འགྱུར། །</s>
  </p>
  <p id="5574">
    <s id="5574:1">དེ་ཚེ་ཕྱིར་ཞིང་འཁོར་ལོ་བསྐོར་བར་འགྱུར། །</s>
  </p>
  <p id="5575">
    <s id="5575:1">ཀུན་ནས་ཡེ་ཤེས་ཆགས་པ་མེད་པར་འགྱུར། །</s>
  </p>
  <p id="5576">
    <s id="5576:1">ཁྱུ་མཆོག་ཚིག་དེ་འདིར་ནི་འབྱིན་པར་འགྱུར། །</s>
  </p>
  <p id="5577">
    <s id="5577:1">དེ་ཚེ་ཚིག་བདེན་དེ་ནི་སུ་ཡིར་འགྱུར། །</s>
  </p>
  <p id="5578">
    <s id="5578:1">ཡེ་ཤེས་བདེན་པའི་ཐེ་ཚོམ་ཉིད་གྱུར་པའི། །སེམས་ཅན་ད་ལྟར་དེ་རིང་འབྱུང་མི་འགྱུར། །</s>
  </p>
  <p id="5579">
    <s id="5579:1">རྟག་ཏུ་མཉམ་བཞག་སེམས་དེ་སུ་ཡིར་འགྱུར། །</s>
  </p>
  <p id="5580">
    <s id="5580:1">བྱང་ཆུབ་ཞི་བ་ལ་ནི་རེག་གྱུར་ཅིང་། །འདི་ལ་དུས་གསུམ་སེམས་ཅན་སེམས་མཁྱེན་ནས། །</s>
  </p>
  <p id="5581">
    <s id="5581:1">ཆོས་མཆོག་གྱ་ནོམ་པ་ནི་བཤད་དུ་གསོལ། །</s>
  </p>
  <p id="5582">
    <s id="5582:1">དེ་ཚེ་སུ་ཡི་ཆོས་དེ་བསྟན་པས་ན། །</s>
  </p>
  <p id="5583">
    <s id="5583:1">ལྷ་དང་བཅས་པའི་འཇིག་རྟེན་དེ་ཚིམ་འགྱུར། །</s>
  </p>
  <p id="5584">
    <s id="5584:1">མ་རྨོངས་རྣམ་པར་གནོན་པ་སུ་ཡིར་འགྱུར། །</s>
  </p>
  <p id="5585">
    <s id="5585:1">གླང་ཆེན་ལྟ་སྟངས་ལྟ་བར་འགྱུར་བ་ལགས། །</s>
    <s id="5585:2">དགེ་འདུན་ཕལ་ཆེན་དེ་ནི་སུ་ཡིར་འགྱུར། །</s>
  </p>
  <p id="5586">
    <s id="5586:1">སུ་ཡིས་ཞིང་འདི་རྣམ་པར་སྦྱངས་པ་ལགས། །</s>
    <s id="5586:2">སུ་ཡིས་མི་ཁོམ་ཐམས་ཅད་སྤངས་ནས་སུ། །ཁོམ་ལྡན་མྱ་ངན་འདའ་ཞིང་འཚལ་བར་འགྱུར། །</s>
  </p>
  <p id="5587">
    <s id="5587:1">མཐུ་ཆེན་དོན་དེ་དག་ནི་ཞུ་ལགས་ན། །</s>
  </p>
  <p id="5588">
    <s id="5588:1"><ref folio="F.174.b"/>འཇིག་རྟེན་མགོན་པོས་དེ་ཚེ་འཛུམ་བསྟན་ཅིང་། །</s>
    <s id="5588:2">འཇིག་རྟེན་འདྲེན་པ་བདག་ལ་དེ་ལུང་སྟོན། །</s>
  </p>
  <p id="5589">
    <s id="5589:1">ཐོས་ན་སྐྱེ་དགུ་དགའ་བར་འགྱུར་བ་ལགས། །</s>
    <s id="5589:2">དེ་སྐད་ཅེས་གསོལ་པ་དང་། </s>
    <s id="5589:3">བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="5590">
    <s id="5590:1">ཀུན་དགའ་བོ་འཛུམ་པ་འདི་བསྟན་པ་ན་སློངས་མོ་པ་རྣམ་པར་རྒྱལ་བ་སྲུང་བ་དང་། དེ་བཞིན་དུ་ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་བྱེ་བ་ཁྲག་ཁྲིག་ཕྲག་བརྒྱད་ཅུས་བླ་ན་</s>
  </p>
  <p id="5591">
    <s id="5591:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དེ། </s>
  </p>
  <p id="5592">
    <s id="5592:1">ངས་དེ་དག་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="5593">
    <s id="5593:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="5594">
    <s id="5594:1">དམིགས་པར་བྱ་བ་འདི་ནི་བཤད་པ་ན། །</s>
  </p>
  <p id="5595">
    <s id="5595:1">གང་དག་ཐེག་པ་མཆོག་ལ་རབ་ཞུགས་པ། །བྱེ་བ་ཁྲག་ཁྲིག་ཕྲག་ནི་བརྒྱད་ཅུར་ཚང་། །</s>
  </p>
  <p id="5596">
    <s id="5596:1">དེ་དག་རྣམས་ཀྱང་མི་མཆོག་རྒྱལ་བར་འགྱུར། </s>
  </p>
  <p id="5597">
    <s id="5597:1">སློང་བ་རྣམ་པར་རྒྱལ་བ་སྲུང་འདི་ཡང་། །ང་ཡི་མདུན་དུ་འདུག་ནས་མཆོད་པར་བྱེད། །</s>
  </p>
  <p id="5598">
    <s id="5598:1">མཆོག་ཏུ་དགའ་བ་སྐྱེས་ཤིང་བར་སྣང་གནས། །</s>
  </p>
  <p id="5599">
    <s id="5599:1">བདག་ཀྱང་འདི་འདྲར་ང་ལ་ཕྱག་འཚལ་ལོ། །</s>
  </p>
  <p id="5600">
    <s id="5600:1">དེས་ནི་ལས་འདི་བྱས་པར་གྱུར་པས་ན། །</s>
  </p>
  <p id="5601">
    <s id="5601:1">ཕྱིན་ཆད་ནམ་ཡང་ལོག་པར་ལྟུང་མི་འགྲོ། །</s>
  </p>
  <p id="5602">
    <s id="5602:1">དེ་དང་དེར་ནི་རྟག་ཏུ་དལ་བ་ཐོབ། </s>
  </p>
  <p id="5603">
    <s id="5603:1">སངས་རྒྱས་ཀྱང་ནི་དེ་ཡིས་རྟག་པར་མཐོང་། །</s>
  </p>
  <p id="5604">
    <s id="5604:1">དེ་དག་སེམས་ཅན་དམ་པ་མཆོག་མཐོང་ནས། །</s>
  </p>
  <p id="5605">
    <s id="5605:1">བྱང་ཆུབ་རྒྱུ་ཡི་ཕྱིར་ནི་མཆོད་པ་བྱེད། །</s>
  </p>
  <p id="5606">
    <s id="5606:1">དེ་ཚེ་མེ་ཏོག་སྤོས་དང་བྱུག་པ་དང་། །གདུགས་དང་རྒྱལ་མཚན་དག་གིས་མཆོད་པ་བྱེད། །</s>
  </p>
  <p id="5607">
    <s id="5607:1">དེ་བཞིན་ན་བཟའ་བསོད་སྙོམས་མཆོག་རྣམས་དང་། །གཟིམས་ཆ་དག་དང་དེ་ཚེ་རྐྱེན་རྣམས་ཀྱིས། །རྒྱལ་བ་རྣམས་ལ་དེ་ནི་མཆོད་པ་བྱེད། །</s>
  </p>
  <p id="5608">
    <s id="5608:1">མཐར་གྱིས་དེར་ནི་སྤྱད་པ་སྤྱོད་བྱེད་ཅིང་། །</s>
    <s id="5608:2">བྱམས་པ་སེམས་ཅན་མཆོག་ལ་མཉེས་བྱས་ནས། །</s>
  </p>
  <p id="5609">
    <s id="5609:1">དེར་ནི་རྒྱལ་བ་རྣམས་ལ་མཆོད་བྱེད་ཅིང་། །ནོར་བུ་བྱེ་བ་ཁྲག་ཁྲིག་ཕྲག་བདུན་ཅུ། །བླ་མེད་བྱམས་པ་ལ་ནི་འབུལ་བར་བྱེད། །</s>
  </p>
  <p id="5610">
    <s id="5610:1">དེ་ཚེ་ནོར་བུ་དག་གི་འོད་ཉིད་འབྱུང་། །</s>
  </p>
  <p id="5611">
    <s id="5611:1">དེ་ཡིས་དཔག་ཚད་བརྒྱད་ཅུ་ཁོ་ན་ཁྱབ། །</s>
  </p>
  <p id="5612">
    <s id="5612:1">དེ་ཚེ་ནོར་བུ་རྣམས་ཀྱི་འོད་འབྱུང་བ། །ནོར་བུ་དག་གི་འོད་དུ་ཁྱབ་པར་འགྱུར། །</s>
  </p>
  <p id="5613">
    <s id="5613:1">དེ་ཚེ་རིམ་གྲོ་པ་དག་བྱེ་བ་འབུམ། །དེ་སྙེད་ཀྱི་ནི་ཁྲི་ཡང་འབུལ་བར་བྱེད། །</s>
  </p>
  <p id="5614">
    <s id="5614:1">དེ་སྙེད་ཀྱི་ནི་ཁྲིའུའང་འབུལ་བར་འགྱུར། །</s>
  </p>
  <p id="5615">
    <s id="5615:1">གཙུག་<ref folio="F.175.a"/>ལག་ཁང་ཡང་དེ་སྙེད་བྱེད་པར་འགྱུར། །</s>
  </p>
  <p id="5616">
    <s id="5616:1">རིན་ཆེན་སྣ་བདུན་གྱི་ནི་བཀྲ་བ་བརྩིགས། །</s>
    <s id="5616:2">གཙུག་ལག་ཁང་རེ་རྒྱང་གྲགས་ཚད་དང་ལྡན། །</s>
  </p>
  <p id="5617">
    <s id="5617:1">རྟག་ཏུ་བྱམས་པ་ཉན་ཐོས་བཅས་པ་ལ། །རྒྱན་གྱིས་བརྒྱན་ཏེ་ངེས་པར་འབུལ་བར་བྱེད། །</s>
  </p>
  <p id="5618">
    <s id="5618:1">ཟླ་གསུམ་དེར་ནི་རྒྱལ་བ་བསྙེན་བཀུར་བྱེད། །</s>
  </p>
  <p id="5619">
    <s id="5619:1">དགག་དབྱེ་བྱས་ནས་ལོ་བརྒྱར་འགྱུར་བ་ཡིན། །</s>
  </p>
  <p id="5620">
    <s id="5620:1">དེ་ཡང་དེ་ཚེ་རབ་ཏུ་བྱུང་བའི་ཚེ། །ཚངས་པར་སྤྱོད་པ་དམ་པ་སྤྱོད་པར་འགྱུར། །</s>
  </p>
  <p id="5621">
    <s id="5621:1">དགའ་བ་དང་ནི་གུས་པ་དེ་ཡིས་སུ། །དེར་ནི་རྒྱལ་བ་རྣམས་ལ་མཆོད་པ་བྱེད། །</s>
  </p>
  <p id="5622">
    <s id="5622:1">མཐར་གྱིས་བྱང་ཆུབ་སྤྱད་པ་སྤྱོད་པ་ན། །</s>
  </p>
  <p id="5623">
    <s id="5623:1">དུས་བཟང་བ་ཡི་རྒྱལ་བ་ཐམས་ཅད་མཐོང་། །</s>
  </p>
  <p id="5624">
    <s id="5624:1">ཇི་ལྟར་གང་གཱའི་ཀླུང་གི་བྱེ་མ་སྙེད། །དེ་བས་ལྷག་པའི་སངས་རྒྱས་དེ་ཡིས་མཐོང་། །</s>
  </p>
  <p id="5625">
    <s id="5625:1">སངས་རྒྱས་དེ་དག་མཐོང་ནས་དད་པར་བྱེད། །</s>
  </p>
  <p id="5626">
    <s id="5626:1">འཕགས་པའི་ཡེ་ཤེས་དེ་ནི་སུ་མི་འདོད། །</s>
  </p>
  <p id="5627">
    <s id="5627:1">སེམས་དེའི་དད་པ་དེ་ནི་དེ་འདྲ་བ། །ཕྱོགས་ཙམ་ང་ཡིས་ད་ལྟ་བསྟན་པ་ཡིན། །</s>
  </p>
  <p id="5628">
    <s id="5628:1">དེ་ཚེ་དེ་ཡི་ཡོན་ཏན་ཇི་འདྲ་བ། །ང་ཡིས་དཔེ་བསྟན་པར་ནི་ནུས་མ་ཡིན། །</s>
  </p>
  <p id="5629">
    <s id="5629:1">ཇི་ལྟར་གང་གཱའི་ཀླུང་གི་བྱེ་མ་སྙེད། །བསྐལ་པ་མང་པོར་དེ་ཚེ་འཁོར་ནས་</s>
  </p>
  <p id="5630">
    <s id="5630:1">སུ །_།</s>
    <s id="5630:2">ཕྱིན་ཆད་དེ་ཡིས་ཐེག་པ་མཆོག་རེག་ཅིང་། །སྙིང་པོའི་ཚོགས་ཞེས་བྱ་བའི་རྒྱལ་བར་འགྱུར། །</s>
  </p>
  <p id="5631">
    <s id="5631:1">དེ་ཚེ་ཚེ་ནི་བསྐལ་པ་སྟོང་ཐུབ་འགྱུར། །</s>
  </p>
  <p id="5632">
    <s id="5632:1">དེ་ཚེ་དེ་ཡི་ཞིང་གི་བཀོད་འབྱུང་བ། །དཔེར་ན་ལྷ་གནས་རི་རབ་རྩེ་མོ་བཞིན། །འཛམ་བུའི་གླིང་དེ་ཡང་ནི་དེ་འདྲར་འགྱུར། །</s>
  </p>
  <p id="5633">
    <s id="5633:1">རྒྱལ་བའི་སྙིང་པོའི་ཚོགས་ནི་དེ་སྙེད་ཀྱི། །ཉན་ཐོས་དེ་ཚེ་འདུས་པ་གང་ཡིན་པ། །ཇི་ལྟར་གང་གཱའི་ཀླུང་གི་བྱེ་མ་སྙེད། །བྱེ་བ་ཁྲག་ཁྲིག་ཕྲག་ནི་མང་པོ་འབྱུང་། །</s>
  </p>
  <p id="5634">
    <s id="5634:1">དེ་བཞིན་དེ་ཚེ་འདུས་པ་འབྱུང་འགྱུར་བ། །ཇི་ལྟར་གང་གཱའི་ཀླུང་གི་བྱེ་མ་སྙེད། །དགྲ་བཅོམ་ཟག་པ་ཟད་ཅིང་ཉོན་མོངས་མེད། །</s>
  </p>
  <p id="5635">
    <s id="5635:1">དེ་ཚེ་དབང་གྱུར་རྫུ་འཕྲུལ་ཕ་རོལ་ཕྱིན། །</s>
  </p>
  <p id="5636">
    <s id="5636:1">ཤེས་རབ་འབྱུང་གནས་ཤཱ་རིའི་བུ་ཇི་བཞིན། །དྲི་བ་གཏན་ལ་འབེབས་པར་ཡེ་ཤེས་འཕགས། །</s>
  </p>
  <p id="5637">
    <s id="5637:1">ཆོས་མངོན་མདོ་སྡེ་འདུལ་བ་རྣམས་ལ་མཁས། །</s>
  </p>
  <p id="5638">
    <s id="5638:1">ང་ཡིས་ཉན་ཐོས་མཆོག་ནི་ལུང་བསྟན་བཞིན། །དེ་བཞིན་གཤེགས་པ་སྙིང་པོའི་ཚོགས་ཉིད་ཀྱི། །འདུས་པ་དེ་ཚེ་ཉིས་གྱུར་འབྱུང་བར་འགྱུར། །</s>
  </p>
  <p id="5639">
    <s id="5639:1">དེ་དག་བྱང་ཆུབ་དམ་པ་མཆོག་ལ་ཞུགས། །</s>
  </p>
  <p id="5640">
    <s id="5640:1"><ref folio="F.175.b"/>མ་ཕམ་ཞེས་བྱའི་བྱམས་པ་ཇི་བཞིན་ནོ། །</s>
  </p>
  <p id="5641">
    <s id="5641:1">དེ་དག་སྐྱེ་བ་གཅིག་གིས་ཐོགས་པའང་ཡིན། །</s>
  </p>
  <p id="5642">
    <s id="5642:1">བླ་མེད་བྱང་ཆུབ་ཏུ་ནི་དེ་ཚེ་འགྱུར། །</s>
  </p>
  <p id="5643">
    <s id="5643:1">དེ་ནས་ཤི་འཕོས་ཤི་བའི་དུས་བྱས་ནས། །</s>
  </p>
  <p id="5644">
    <s id="5644:1">ཞིང་གཞན་གཞན་དུ་དེ་དག་བྱང་ཆུབ་རྟོགས། །</s>
  </p>
  <p id="5645">
    <s id="5645:1">དཔའ་བ་དཔའ་བོ་བློ་གྲོས་བརྟན་རྣམས་ཀྱི། །འདུས་པ་དེ་བས་ཀྱང་ནི་ལྷག་པར་འགྱུར། །</s>
  </p>
  <p id="5646">
    <s id="5646:1">དེ་ཚེ་ཐེག་མཆོག་བླ་ན་མེད་པར་ནི། །སྙིང་པོའི་ཚོགས་ཀྱི་སངས་རྒྱས་ལུང་སྟོན་འགྱུར། །</s>
  </p>
  <p id="5647">
    <s id="5647:1">དེ་བཞིན་གཤེགས་པ་མྱ་ངན་འདས་ནས་ཀྱང་། །དེ་ཚེ་ཆོས་ཚུལ་བསྐལ་པར་གནས་པར་འགྱུར། །</s>
  </p>
  <p id="5648">
    <s id="5648:1">དེ་ཡི་སྐུ་གདུང་རྒྱས་པར་འགྱུར་བ་ཡིན། །</s>
  </p>
  <p id="5649">
    <s id="5649:1">ང་ཡི་མྱ་ངན་འདས་པའི་ཇི་བཞིན་ཏེ། །</s>
  </p>
  <p id="5650">
    <s id="5650:1">དེ་བཞིན་གཤེགས་པ་སྙིང་པོའི་ཚོགས་ཉིད་ཀྱི། །རིང་བསྲེལ་དེ་དག་དེ་ལྟར་འགྱུར་བ་ཡིན། །</s>
  </p>
  <p id="5651">
    <s id="5651:1">ཇི་ལྟར་སེམས་ཅན་མོས་པར་འགྱུར་བ་བཞིན། །དེ་ལྟ་དེ་ལྟར་སངས་རྒྱས་རིང་བསྲེལ་གནས། །</s>
  </p>
  <p id="5652">
    <s id="5652:1">དེ་ལ་རིན་ཆེན་ཞེས་བྱའི་མཆོད་རྟེན་དང་། །རྒྱལ་མཚན་ཀ་བ་དག་དང་སྟེགས་བུ་དང་། །དྲིལ་བུ་དྲི་མ་མེད་པས་བརྒྱན་རྣམས་ཀྱིས། །འཛམ་བུའི་གླིང་ནི་བརྒྱན་པར་འགྱུར་བ་ཡིན། །</s>
  </p>
  <p id="5653">
    <s id="5653:1">སེམས་ཅན་གང་དག་མཆོད་རྟེན་དེར་འགྲོ་བ། །དེ་དག་མཆོད་རྟེན་ལ་ནི་མེ་ཏོག་འཐོར། །</s>
  </p>
  <p id="5654">
    <s id="5654:1">ནམ་མཁའ་ལ་ནི་མེ་ཏོག་གདུགས་སུ་འགྱུར། །</s>
  </p>
  <p id="5655">
    <s id="5655:1">དེ་ཚེ་རྫུ་འཕྲུལ་དེ་འདྲ་འབྱུང་བར་འགྱུར། །</s>
  </p>
  <p id="5656">
    <s id="5656:1">དེར་ནི་ཇི་ལྟར་མོས་པའི་མི་རྣམས་ལ། །དེ་ཚེ་སངས་རྒྱས་སྐུ་ཡིས་འཛུམ་མཛད་འགྱུར། །</s>
  </p>
  <p id="5657">
    <s id="5657:1">མཆོད་རྟེན་ནང་ནས་སྟོན་པར་མཛད་འགྱུར་ཞིང་། །འཛུམ་པ་བསྟན་ནས་ནུབ་པར་མཛད་པར་འགྱུར། །</s>
  </p>
  <p id="5658">
    <s id="5658:1">གང་དག་སྤྱི་གཙུག་འོད་ནི་ནུབ་གྱུར་ན། །</s>
  </p>
  <p id="5659">
    <s id="5659:1">བདག་ཅག་བྱང་ཆུབ་ཕྱིར་ནི་ལུང་བསྟན་ཤེས། །</s>
  </p>
  <p id="5660">
    <s id="5660:1">གང་དག་རྒྱལ་བའི་ཞལ་དུ་ཞུགས་གྱུར་ན། །</s>
  </p>
  <p id="5661">
    <s id="5661:1">བདག་ཅག་རང་རྒྱལ་བར་ནི་ལུང་བསྟན་ཤེས། །</s>
  </p>
  <p id="5662">
    <s id="5662:1">མཆོད་རྟེན་གྱི་ནི་ནང་གི་འདྲེན་པ་ཡི། །ལྟེ་བར་གང་ཚེ་འོད་ནི་ཞུགས་གྱུར་ན། །</s>
  </p>
  <p id="5663">
    <s id="5663:1">ལུང་བསྟན་དེ་དག་ཉིད་ཀྱིས་མྱ་ངན་འདས། །</s>
  </p>
  <p id="5664">
    <s id="5664:1">རྫུ་འཕྲུལ་དེ་འདྲར་འགྱུར་བར་བདག་གིས་ཤེས། །</s>
  </p>
  <p id="5665">
    <s id="5665:1">རྒྱལ་བའི་བྱིན་གྱིས་རླབས་ནི་བསྐལ་པར་འབྱུང་། །</s>
  </p>
  <p id="5666">
    <s id="5666:1">དེ་ཡི་འོག་ཏུ་ཐམས་ཅད་རྒྱུན་ཆད་འགྱུར། །</s>
  </p>
  <p id="5667">
    <s id="5667:1">འཁོར་བར་གཏོགས་ལ་རྟག་པ་ཡོད་མ་ཡིན། །</s>
  </p>
  <p id="5668">
    <s id="5668:1">སངས་རྒྱས་བསྟན་པ་འདི་ལ་མི་རྟག་སྟོང་། །</s>
    <s id="5668:2">དེ་སྐད་ཅེས་བཀའ་སྩལ་པ་དང་། </s>
    <s id="5668:3">བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="5669">
    <s id="5669:1">བཅོམ་ལྡན་<ref folio="F.176.a"/>འདས་སློངས་མོ་པ་རྣམ་པར་རྒྱལ་བ་སྲུང་བ་བརྙས་པའི་ཚུལ་དུ་ཡང་གདའ་ལ། བརྙས་པ་མ་ལགས་པའི་ཆོས་དང་ལྡན་པ་ནི་ངོ་མཚར་ལགས་སོ། །</s>
    <s id="5669:2">བཅོམ་ལྡན་འདས་དེ་ལྟ་བུའི་སེམས་ཅན་ལ་སུ་ཞིག་བརྙས་པར་འགྱུར། </s>
  </p>
  <p id="5670">
    <s id="5670:1">དེ་སྐད་ཅེས་གསོལ་པ་དང་། </s>
    <s id="5670:2">བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="5671">
    <s id="5671:1">ཤ་ར་དྭ་ཏིའི་བུ་དེ་དེ་བཞིན་ཏེ། </s>
  </p>
  <p id="5672">
    <s id="5672:1">བྱིས་པ་སོ་སོའི་སྐྱེ་བོ་ཐོས་པ་དང་མི་ལྡན་པ་མ་གཏོགས་པར་སེམས་ཅན་དེ་ལྟ་བུ་ལ་སུ་ཞིག་བརྙས་པར་འགྱུར། </s>
  </p>
  <p id="5673">
    <s id="5673:1">ཤ་ར་དྭ་ཏིའི་བུ་ངས་ཀྱང་དེ་ལ་དགོངས་ནས། </s>
  </p>
  <p id="5674">
    <s id="5674:1">དེ་བཞིན་གཤེགས་པ་མ་གཏོགས་པར་གང་ཟག་གིས་གང་ཟག་གི་ཚད་གཟུང་བར་མི་ནུས་སོ། །</s>
  </p>
  <p id="5675">
    <s id="5675:1">ཞེས་བྱ་བའི་ཚིག་གསུངས་པ་ཡིན་ནོ། །</s>
  </p>
  <p id="5676">
    <s id="5676:1">ཤ་ར་དྭ་ཏིའི་བུ་འདི་ཇི་སྙམ་དུ་སེམས། </s>
    <s id="5676:2">འོ་ན་སྔོན་སློངས་མོ་པ་རྣམ་པར་རྒྱལ་བ་སྲུང་བ་ལྷ་རྣམས་དང་། ཀླུ་རྣམས་དང་། གནོད་སྦྱིན་རྣམས་དང་། དྲི་ཟ་རྣམས་དང་། མིའམ་ཅི་རྣམས་དང་། ལྟོ་འཕྱེ་ཆེན་པོ་རྣམས་དང་། མི་རྣམས་དང་། མི་མ་ཡིན་པ་རྣམས་ཀྱིས་ཕྱག་བྱ་བའི་འོས་སུ་གྱུར་པ་ཡིན་ནམ། </s>
    <s id="5676:3">གསོལ་པ། </s>
    <s id="5676:4">བཅོམ་ལྡན་འདས་དེ་ལྟ་མ་ལགས་སོ། །</s>
    <s id="5676:5">དེ་ཅིའི་སླད་དུ་ཞེ་ན། </s>
  </p>
  <p id="5677">
    <s id="5677:1">བཅོམ་ལྡན་འདས་རེ་ཞིག་གང་གི་ཚེ་སློངས་མོ་པ་རྣམ་པར་རྒྱལ་བ་སྲུང་བས་བླ་ན་</s>
  </p>
  <p id="5678">
    <s id="5678:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེའི་ཚེ། དེ་ཕྱག་བགྱི་བའི་འོས་དང་། མཆོད་པ་བགྱི་བའི་འོས་དང་། འདུད་པར་བགྱི་བའི་འོས་སུ་གྱུར་པའི་སླད་དུ་སྟེ། </s>
  </p>
  <p id="5679">
    <s id="5679:1">བཅོམ་ལྡན་འདས་ད་ལྟར་ནི་ལྷ་དང་བཅས་པའི་འཇིག་རྟེན་གྱིས་ཕྱག་བགྱི་བའི་འོས་སུ་གྱུར་པ་ལགས་སོ། །</s>
    <s id="5679:2">དེ་སྐད་ཅེས་གསོལ་པ་དང་། </s>
    <s id="5679:3">བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="5680">
    <s id="5680:1">ཤ་ར་དྭ་ཏིའི་བུ་དེ་བཞིན་གཤེགས་པའི་ཐོགས་པ་མེད་པའི་ཡེ་ཤེས་དེ་ནི་ཉན་ཐོས་དང་། རང་སངས་རྒྱས་རྣམས་དང་ཐུན་མོང་མ་ཡིན་པའོ། །</s>
  </p>
  <p id="5681">
    <s id="5681:1">ཤ་ར་དྭ་ཏིའི་བུ་དེ་ལྟ་བས་ན། </s>
  </p>
  <p id="5682">
    <s id="5682:1">ངའི་ཉན་ཐོས་དེ་ལྟ་བུའི་རྗེས་སུ་བསྟན་པ་གུས་པར་ཉན་འདོད་པ། སེམས་ཅན་རྣམས་ལ་ཆོས་སྟོན་པ་རྣམས་ཀྱིས་ནི་ཐོག་མ་ཉིད་དུ་ངའི་ཡེ་ཤེས་ཀྱི་ཡོན་ཏན་ཉིད་ཡོངས་སུ་བསྒྲགས་པར་བྱའོ། །</s>
  </p>
  <p id="5683">
    <s id="5683:1">དེ་ཅིའི་ཕྱིར་ཞེ་ན། </s>
    <s id="5683:2">ཅི་ནས་ཀྱང་སེམས་ཅན་དེ་དག་དེ་བཞིན་གཤེགས་པའི་ཡེ་ཤེས་ཀྱི་ཡོན་ཏན་ཡོངས་སུ་བསྒྲགས་པ་ཐོས་ནས། </s>
  </p>
  <p id="5684">
    <s id="5684:1">སངས་རྒྱས་<ref folio="F.176.b"/>ཀྱི་ཡེ་ཤེས་དེ་ཉིད་ལ་སེམས་གཏོད་པར་བྱེད་དེ། </s>
  </p>
  <p id="5685">
    <s id="5685:1">དེ་ལྟར་ན་སངས་རྒྱས་ཀྱི་ཚུལ་རྒྱུན་མི་འཆད་པར་འགྱུར་བའི་ཕྱིར་རོ། །</s>
  </p>
  <p id="5686">
    <s id="5686:1">ཤ་ར་དྭ་ཏིའི་བུ་སེམས་ཅན་གང་དག་གཞན་ལ་ཕན་པའི་ཕྱིར་ཞུགས་པ་དེ་དག་ཉུང་ངོ་། །</s>
  </p>
  <p id="5687">
    <s id="5687:1">ཤ་ར་དྭ་ཏིའི་བུ་སེམས་ཅན་གང་དག་གཞན་ལ་ཕན་པ་དང་། བདག་ལ་ཕན་པའི་ཕྱིར་ཞུགས་པ་དེ་དག་ནི་རབ་ཏུ་དཀོན་ནོ། །</s>
  </p>
  <p id="5688">
    <s id="5688:1">མཆོག་ཏུ་རབ་ཏུ་དཀོན་ནོ། །</s>
  </p>
  <p id="5689">
    <s id="5689:1">ཤ་ར་དྭ་ཏིའི་བུ་ཡང་གང་དག་གཞན་ལ་ཕན་པའི་ཕྱིར་དང་བདག་ལ་ཕན་པའི་ཕྱིར་ཞུགས་པ་དག་ལྟ་ཞོག་གི །</s>
    <s id="5689:2">ཤ་ར་དྭ་ཏིའི་བུ་སེམས་ཅན་གང་དག་བདག་དང་གཞན་ལ་ཕན་པའི་ཕྱིར་ཞུགས་པ་དེ་དག་ནི་དཀོན་ནོ། །</s>
  </p>
  <p id="5690">
    <s id="5690:1">མཆོག་ཏུ་རབ་ཏུ་དཀོན་ནོ། །</s>
  </p>
  <p id="5691">
    <s id="5691:1">ཤ་ར་དྭ་ཏིའི་བུ་བྱིས་པ་ལོག་པར་འཛིན་པ་དག་ནི་བདག་ལ་ཕན་པར་བྱའོ་སྙམ་ན་ཡང་མི་ཕན་པ་ཁོ་ན་སྟེན་པར་བྱེད་དོ། །</s>
  </p>
  <p id="5692">
    <s id="5692:1">དེ་ཅིའི་ཕྱིར་ཞེ་ན། </s>
    <s id="5692:2">ཤ་ར་དྭ་ཏིའི་བུ་གང་གཞན་ལ་མི་ཕན་པའམ། ཉེས་དམིགས་སམ། རྣམ་པར་ཐོ་འཚམ་པ་བྱས་ཤིང་། རྣམ་པར་འཚེ་བ་ཡང་བྱས་པས་ནི་དེ་ལ་ཕན་པ་དང་ཉེས་དམིགས་མེད་པ་དང་། རྣམ་པར་མི་འཚེ་བ་དང་། རྣམ་པར་ཐོ་མི་འཚམ་པར་འགྱུར་བ་ངས་མ་མཐོང་མ་ཐོས་པའི་ཕྱིར་ཏེ། </s>
  </p>
  <p id="5693">
    <s id="5693:1">དེ་ནི་གནས་མེད་དོ། །</s>
  </p>
  <p id="5694">
    <s id="5694:1">ཤ་ར་དྭ་ཏིའི་བུ་དེ་ལྟ་བས་ན། </s>
  </p>
  <p id="5695">
    <s id="5695:1">གང་དག་བདག་ལ་ཕན་པའི་ཕྱིར་ཞུགས་པའི་སེམས་ཅན་དེ་དག་ནི་དཀོན་ནོ། །</s>
  </p>
  <p id="5696">
    <s id="5696:1">སེམས་ཅན་དེ་དག་ནི་མཆོག་ཏུ་རབ་ཏུ་དཀོན་ནོ། །</s>
  </p>
  <p id="5697">
    <s id="5697:1">གང་དག་བདག་ལ་ཕན་པའི་ཕྱིར་དང་། གཞན་ལ་ཕན་པའི་ཕྱིར་ཞུགས་པའི་སེམས་ཅན་དེ་དག་ཀྱང་མཆོག་ཏུ་རབ་ཏུ་དཀོན་ནོ། །</s>
  </p>
  <p id="5698">
    <s id="5698:1">ཤ་ར་དྭ་ཏིའི་བུ་དེ་ལྟ་བས་ན། </s>
  </p>
  <p id="5699">
    <s id="5699:1">སེམས་ཅན་གང་ལ་ལས་བསྟིང་བ་བྱས་ཤིང་བཤུང་བ་བྱེད་ན། </s>
  </p>
  <p id="5700">
    <s id="5700:1">ཤ་ར་དྭ་ཏིའི་བུ་སེམས་ཅན་དེ་ལྟ་བུ་དེ་དག་ནི་བདག་ལ་ཕན་པ་དང་། གཞན་ལ་ཕན་པའི་ཕྱིར་ཞུགས་པ་མ་ཡིན་ཏེ། །</s>
  </p>
  <p id="5701">
    <s id="5701:1">ཤ་ར་དྭ་ཏིའི་བུ་གང་ཟག་དེ་ལྟ་བུ་དེ་དག་ནི་མི་རིགས་པ་ཡིན་ནོ། །</s>
  </p>
  <p id="5702">
    <s id="5702:1">ཤ་ར་དྭ་ཏིའི་བུ་ཡང་མི་བླུན་པོ་དེ་དག་ནི་ལམ་ངན་པར་ཞུགས་པ་ཡིན་གྱི། </s>
    <s id="5702:2">དེ་དག་བདག་ལ་ཕན་པའི་ཕྱིར་དང་། གཞན་ལ་ཕན་པའི་ཕྱིར་ཞུགས་པ་ནི་མ་ཡིན་ནོ། །</s>
  </p>
  <p id="5703">
    <s id="5703:1">མི་རིགས་པ་དང་ལྡན་པ་དེ་ལྟ་བུ་དེ་དག་ནི་རབ་ཏུ་རྣམ་པར་འཇིག་པ་བརྒྱད་རྗེས་སུ་འཐོབ་སྟེ། </s>
  </p>
  <p id="5704">
    <s id="5704:1">བརྒྱད་གང་ཞེ་ན། ཉེ་དུ་རབ་ཏུ་རྣམ་པར་འཇིག་པ་དང་། ཡུལ་རབ་ཏུ་རྣམ་པར་འཇིག་པ་དང་། ལོངས་སྤྱོད་རབ་ཏུ་རྣམ་པར་འཇིག་པ་དང་། མེའི་རབ་ཏུ་རྣམ་པར་འཇིག་པ་དང་། རྒྱལ་པོའི་རབ་ཏུ་རྣམ་པར་འཇིག་པ་དང་། སྐྱེ་མཆེད་<ref folio="F.177.a"/>ཀྱི་རབ་ཏུ་རྣམ་པར་འཇིག་པ་དང་། སེམས་ཅན་དམྱལ་བའི་རབ་ཏུ་རྣམ་པར་འཇིག་པ་རྗེས་སུ་འཐོབ་པ་དང་། སེམས་ཅན་དམྱལ་བའི་སྲུང་མའི་རབ་ཏུ་རྣམ་པར་འཇིག་པ་རྗེས་སུ་འཐོབ་པ་སྟེ། </s>
  </p>
  <p id="5705">
    <s id="5705:1">རབ་ཏུ་རྣམ་པར་འཇིག་པ་ཆེན་པོ་བརྒྱད་པོ་དེ་དག་རྗེས་སུ་འཐོབ་བོ། །</s>
    <s id="5705:2">ཡང་མི་བདེ་བ་ཆེན་པོ་བརྒྱད་རྗེས་སུ་འཐོབ་སྟེ། </s>
  </p>
  <p id="5706">
    <s id="5706:1">བརྒྱད་གང་ཞེ་ན། སེམས་ཅན་དམྱལ་བར་སྐྱེ་བའི་མི་བདེ་བ་ཉིད་རྗེས་སུ་འཐོབ་པ་ཡིན། </s>
  </p>
  <p id="5707">
    <s id="5707:1">དུད་འགྲོའི་སྐྱེ་གནས་ཀྱི་མི་བདེ་བ་ཉིད་རྗེས་སུ་འཐོབ་པ་ཡིན། </s>
  </p>
  <p id="5708">
    <s id="5708:1">གཤིན་རྗེའི་འཇིག་རྟེན་དུ་སྐྱེ་བའི་མི་བདེ་བ་ཉིད་རྗེས་སུ་འཐོབ་པ་ཡིན། </s>
  </p>
  <p id="5709">
    <s id="5709:1">གལ་ཏེ་མི་རྣམས་ཀྱི་ནང་དུ་སྐྱེས་ན་</s>
  </p>
  <p id="5710">
    <s id="5710:1">ཡང་དེ་དག་ཡུལ་མཐའ་འཁོབ་ཏུ་སྐྱེ་བ་ཡོངས་སུ་འཛིན་ཅིང་དེར་ཡང་ལོང་བ་དང་། འོན་པ་དང་། ཞར་བ་དང་། ལག་སོར་རྡུམ་པོ་དང་། གཞོགས་ཕྱེད་ཉམས་པར་འགྱུར་ཞིང་ནད་ཀྱི་རྣམ་པ་དྲག་པོ་གང་ཡང་རུང་བ་དག་གིས་བཏབ་པར་འགྱུར་ཏེ</s>
  </p>
  <p id="5711">
    <s id="5711:1">མི་བདེ་བ་དེ་རྗེས་སུ་འཐོབ་པ་ཡིན། </s>
  </p>
  <p id="5712">
    <s id="5712:1">གལ་ཏེ་འཚམ་པའི་ཡུལ་དུ་སྐྱེ་བར་མི་རྣམས་དང་སྐལ་བ་མཉམ་པར་སྐྱེས་ན་</s>
  </p>
  <p id="5713">
    <s id="5713:1">ཡང་དེ་དག་མི་ཡོན་པོ་དང་། མི་སུན་འབྱིན་པ་དང་། མི་དམུ་རྒོད་དང་། བུད་མེད་དང་། གནས་པ་དང་། གཅེར་བུ་པའི་སྤྱོད་ཡུལ་པ་དང་། མུ་སྟེགས་ཅན་གཞན་གྱི་སྨྲ་བ་དང་འདྲེས་པ་དང་། ལོག་པར་ལྟ་བ་དང་། སྡིག་པ་ཀུན་ཏུ་སྤྱོད་པ་དང་། མི་གཙང་བའི་ལུས་ཀྱི་ལས་དང་ལྡན་པ་དང་། མི་གཙང་བའི་ངག་གི་ལས་དང་། མི་གཙང་བའི་ཡིད་ཀྱི་ལས་དང་ལྡན་པ་དག་ཏུ་འགྱུར་ཞིང་། འཕགས་པ་རྣམས་ཀྱི་ཕྱིར་བསྒྱུར་དུ་མི་རུང་བར་འགྱུར་ཏེ་</s>
  </p>
  <p id="5714">
    <s id="5714:1">མི་བདེ་བ་དེ་ཡང་རྗེས་སུ་འཐོབ་པ་ཡིན། </s>
  </p>
  <p id="5715">
    <s id="5715:1">གལ་ཏེ་མི་རྣམས་ཀྱི་ནང་དུ་སྐྱེས་ན་</s>
  </p>
  <p id="5716">
    <s id="5716:1">ཡང་དེར་དེ་བཞིན་གཤེགས་པ་འབྱུང་བར་མི་འགྱུར་ཞིང་། གང་གི་ནུབ་མོ་དེ་བཞིན་གཤེགས་པ་འབྱུང་བ་དེ་ཉིད་ཀྱི་ནུབ་མོ་དེ་འཆི་བའི་དུས་བྱེད་ཅིང་མངོན་སུམ་དུ་གནས་པ་མི་འཐོབ་སྟེ</s>
  </p>
  <p id="5717">
    <s id="5717:1">མི་བདེ་བ་ཆེན་པོ་དེ་ཡང་རྗེས་སུ་འཐོབ་པ་ཡིན་ཏེ། </s>
  </p>
  <p id="5718">
    <s id="5718:1">མི་བདེ་བ་ཆེན་པོ་བརྒྱད་པོ་དེ་དག་རྗེས་སུ་འཐོབ་བོ། །</s>
    <s id="5718:2">གལ་ཏེ་སེམས་ཅན་དམྱལ་བ་ཆེན་པོ་དག་ཏུ་སྐྱེས་ན་དེར་དེ་དག་ལུས་ཆེན་པོ་དང་། ལུས་རྒྱ་ཆེན་པོར་འགྱུར་ཏེ། </s>
  </p>
  <p id="5719">
    <s id="5719:1">དེར་གནོད་པ་ཆེན་པོ་དག་ཉམས་སུ་མྱོང་བར་འགྱུར་བ་ཡིན། </s>
  </p>
  <p id="5720">
    <s id="5720:1">གལ་ཏེ་དུད་འགྲོ་དག་ཏུ་སྐྱེས་ན་ཡང་དེ་དག་ལུས་ཆེན་པོ་དང་། ལུས་རྒྱ་ཆེན་པོ་དང་། ཁམ་ཆེན་པོ་དང་། གསོ་དཀའ་བར་འགྱུར་<ref folio="F.177.b"/>ཏེ། </s>
  </p>
  <p id="5721">
    <s id="5721:1">གང་དུ་སྐྱེས་པ་དེར་ཡང་སྡིག་པའི་ལས་ཆེས་མང་པོ་དག་མངོན་པར་འདུ་བྱེད་པར་འགྱུར་བ་ཡིན། </s>
  </p>
  <p id="5722">
    <s id="5722:1">དེར་སྐྱེས་པ་དག་ཀྱང་ཉའམ། ཆུ་སྲིན་ནམ། སྲམ་མམ། ཆུ་སྲིན་བྱིས་པ་གསོད་དམ། ཉ་མིད་ཀྱི་ཉ་ཞེས་བྱ་བར་འགྱུར་ཏེ། </s>
  </p>
  <p id="5723">
    <s id="5723:1">སེམས་ཅན་རྣམས་ཀྱིས་དེ་དག་མཆིལ་པས་བཟུང་ལ་མངོན་དུ་བཏེག་ནས། </s>
  </p>
  <p id="5724">
    <s id="5724:1">ལུས་ཀྱི་སྲོག་གཅོད་པར་བྱེད་ལ་བཅད་ཅིང་བརྡུངས་ཏེ་</s>
    <s id="5724:2">རྣམ་པར་གཙེ་བར་བྱེད་ཀྱང་། དེ་ཙམ་གྱིས་ཀྱང་འཆི་བའི་དུས་ནི་མི་བྱེད་ལ། </s>
    <s id="5724:3">དེ་དག་གི་ལུས་དེ་</s>
  </p>
  <p id="5725">
    <s id="5725:1">འཕེལ་བར་འགྱུར་ཞིང་</s>
    <s id="5725:2">སྡུག་བསྔལ་གྱི་ཚོར་བ་རྣམ་པ་སྣ་ཚོགས་དུ་མ་ཉམས་སུ་མྱོང་ཡང་དེ་ཙམ་གྱིས་ཀྱང་འཆི་བའི་དུས་མི་བྱེད་པ་ཡིན། </s>
  </p>
  <p id="5726">
    <s id="5726:1">དེ་ལས་གཞན་པའི་སྐྱེ་གནས་སུ་སྐྱེས་ན་ཡང་དེར་དེ་དག་རྔ་མོའམ། གླང་ངམ། བོང་བུའམ། བྱ་གག་གམ། ཕག་ཏུ་འགྱུར་ཏེ། </s>
  </p>
  <p id="5727">
    <s id="5727:1">གལ་ཏེ་དེ་དག་རྔ་མོའམ། གླང་དུ་གྱུར་ན་</s>
  </p>
  <p id="5728">
    <s id="5728:1">དེ་དག་སྣ་ཕུག་ནས་ཁལ་གྱིས་གཟིར་ཅིང་དབྱུག་པ་བརྒྱས་བརྒྱབ་ནས་ལམ་དུ་ཁྲིད་པར་འགྱུར་ལ། </s>
    <s id="5728:2">དེ་དག་འཁང་ཞིང་ཤིན་ཏུ་སྐྱོ་བས་ཁལ་དེ་ཁྱེར་བར་བྱེད་དེ</s>
  </p>
  <p id="5729">
    <s id="5729:1">དེ་དག་ལ་སྐྱབས་གང་ཡང་མེད་དོ། །</s>
  </p>
  <p id="5730">
    <s id="5730:1">གང་གི་ཚེ་ཁལ་གྱིས་གཟིར་ཅིང་ལུས་ཉམ་ཆུང་བར་གྱུར་པ་དེའི་ཚེ་ཡང་སྲོག་དང་བྲལ་བར་བྱེད་ཅིང་། སྲོག་དང་ཕྲལ་ནས་ཀྱང་དེ་ཉིད་ཀྱི་ཤ་ཟ་ཞིང་</s>
    <s id="5730:2">འདི་སྐད་དུ་ལུས་རྒྱ་ཆེན་པོ་དང་། ལེ་ལོ་ཅན་དང་། གསོ་དཀའ་བ་དང་། ཁམ་ཆེན་པོ་དང་། བྱ་བ་མི་ནུས་པ་ཡིན་ནོ་ཞེས་ཟེར་རོ། །</s>
  </p>
  <p id="5731">
    <s id="5731:1">ཤ་ར་དྭ་ཏིའི་བུ་སྡིག་པའི་ལས་བྱས་ཤིང་བསགས་པའི་འབྲས་བུ་མི་འདོད་ཅིང་ཡིད་དུ་མི་འོང་བ་ཇི་སྙེད་ཅིག་མངོན་པར་འགྲུབ་པར་འགྱུར་བ་ལ་ལྟོས། </s>
  </p>
  <p id="5732">
    <s id="5732:1">ཤ་ར་དྭ་ཏིའི་བུ་དེ་བཞིན་གཤེགས་པས་མི་དགེ་བ་ལས་དེའི་རྣམ་པར་སྨིན་པ་ནི་བསྐལ་པའམ། བསྐལ་པ་ལས་ལྷག་པར་གསུངས་ཀྱང་ཟད་པར་ནི་མི་འགྱུར་རོ། །</s>
  </p>
  <p id="5733">
    <s id="5733:1">ཤ་ར་དྭ་ཏིའི་བུ་མདོར་ན་གང་བྱང་ཆུབ་སེམས་དཔའི་སེམས་བསྐྱེད་པ་ལ་བར་ཆད་བྱ་བའི་ཕྱིར་འཇུག་པ་དེ་ལ་ནི། ཤ་ར་དྭ་ཏིའི་བུ་མྱ་ངན་ལས་འདས་པར་འགྲོ་བ་མེད་ཅིང་དལ་བ་ཕུན་སུམ་ཚོགས་པ་མེད་དོ། །</s>
  </p>
  <p id="5734">
    <s id="5734:1">ཤ་ར་དྭ་ཏིའི་བུ་དེ་ལྟ་བས་ན་ཁྱེད་ཅག་གིས་བདག་ཉིད་སྐྱབས་ཤིང་དལ་བ་ཕུན་སུམ་ཚོགས་པ་ཐོབ་བོ། །</s>
    <s id="5734:2">ཤ་ར་དྭ་ཏིའི་བུ་བཞི་པོ་འདི་དག་ནི་སྐྱབས་ཡིན་ཏེ། </s>
  </p>
  <p id="5735">
    <s id="5735:1">བཞི་གང་ཞེ་ན། </s>
    <s id="5735:2">ཤ་ར་དྭ་ཏིའི་བུ་དེ་བཞིན་གཤེགས་པ་ནི་སེམས་ཅན་འཇིགས་པས་གཟིར་བ་རྣམས་ཀྱི་སྐྱབས་ཡིན། </s>
  </p>
  <p id="5736">
    <s id="5736:1">ཤ་ར་དྭ་ཏིའི་བུ་འཕགས་པའི་ལམ་ནི་སེམས་ཅན་ལམ་ངན་པར་ཞུགས་པ་རྣམས་ཀྱི་སྐྱབས་ཡིན། </s>
  </p>
  <p id="5737">
    <s id="5737:1">ཤ་ར་དྭ་ཏིའི་བུ་དྲན་པ་ཉེ་བར་གཞག་པ་<ref folio="F.178.a"/>རྣམས་ནི་སྡིག་པའི་ལས་མངོན་པར་འདུ་མི་བྱ་བའི་སྐྱབས་ཡིན། </s>
  </p>
  <p id="5738">
    <s id="5738:1">ཤ་ར་དྭ་ཏིའི་བུ་བྱང་ཆུབ་ཀྱི་སེམས་ནི་མི་ཁོམ་པ་ཐམས་ཅད་རྣམ་པར་སྤོང་བ་ཉིད་ཀྱི་སྐྱབས་ཡིན་ཏེ། </s>
  </p>
  <p id="5739">
    <s id="5739:1">ཤ་ར་དྭ་ཏིའི་བུ་བཞི་པོ་དེ་དག་ནི་སྐྱབས་ཡིན་ནོ། །</s>
  </p>
  <p id="5740">
    <s id="5740:1">ཤ་ར་དྭ་ཏིའི་བུ་བཞི་པོ་འདི་དག་ནི་བདེ་བ་ཡིན་ཏེ། </s>
  </p>
  <p id="5741">
    <s id="5741:1">བཞི་གང་ཞེ་ན། </s>
    <s id="5741:2">དེ་བཞིན་གཤེགས་པ་མཐོང་བ་ཡིན། </s>
  </p>
  <p id="5742">
    <s id="5742:1">དལ་བ་ཕུན་སུམ་ཚོགས་པ་ཡིན། </s>
  </p>
  <p id="5743">
    <s id="5743:1">དེ་བཞིན་གཤེགས་པས་རབ་ཏུ་བསྟན་པའི་ཆོས་འདུལ་བ་ལ་དད་པ་རྙེད་པ་ཡིན། </s>
  </p>
  <p id="5744">
    <s id="5744:1">ལྟ་བ་དྲང་པོ་དང་ཕུན་སུམ་ཚོགས་པ་ཡིན་ཏེ། </s>
  </p>
  <p id="5745">
    <s id="5745:1">ཤ་ར་དྭ་ཏིའི་བུ་བཞི་པོ་དེ་དག་ནི་བདེ་བ་ཆེན་པོ་ཡིན་ནོ། །</s>
  </p>
  <p id="5746">
    <s id="5746:1">ཤ་ར་དྭ་ཏིའི་བུ་བཞི་པོ་འདི་དག་ནི་ནད་མེད་པ་ཡིན་ཏེ། </s>
  </p>
  <p id="5747">
    <s id="5747:1">བཞི་གང་ཞེ་ན། </s>
    <s id="5747:2">འབྱུང་བ་ཆེན་པོ་རྣམས་ཀྱི་ཁམས་སྙོམས་པ་ཉིད་ནད་མེད་པ་ཡིན། </s>
  </p>
  <p id="5748">
    <s id="5748:1">ཡང་དག་པའི་ལྟ་བར་སེམས་དྲང་པོ་ཉིད་ནད་མེད་པ་ཡིན། </s>
  </p>
  <p id="5749">
    <s id="5749:1">དེ་བཞིན་གཤེགས་པའི་བསྟན་པ་ལ་དད་པ་རྙེད་ཅིང་ཕུན་སུམ་ཚོགས་པའི་བདེ་བ་ཐམས་ཅད་རྙེད་པ་ཉིད་ནད་མེད་པ་ཡིན། </s>
  </p>
  <p id="5750">
    <s id="5750:1">སེམས་ཅན་གྲངས་མེད་དཔག་ཏུ་མེད་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་རྙེད་ཅིང་ཉོན་མོངས་པ་རྣམ་པར་འཇོམས་པ་ཉིད་ནད་མེད་པ་ཆེན་པོ་ཡིན་ཏེ། </s>
  </p>
  <p id="5751">
    <s id="5751:1">ཤ་ར་དྭ་ཏིའི་བུ་བཞི་པོ་དེ་དག་ནི་ནད་མེད་པ་ཡིན་ནོ། །</s>
  </p>
  <p id="5752">
    <s id="5752:1">ཤ་ར་དྭ་ཏིའི་བུ་བཞི་པོ་འདི་དག་ནི་རེ་བ་ཡིན་ཏེ། </s>
  </p>
  <p id="5753">
    <s id="5753:1">བཞི་གང་ཞེ་ན། </s>
    <s id="5753:2">ནད་པ་འཚོ་བར་རེ་བ་དང་། བགྲེས་པ་ཟས་རེ་བ་དང་། སྡུག་བསྔལ་ཞིང་སྡུག་བསྔལ་གྱིས་གཟིར་བ་བདེ་བ་ལ་མངོན་པར་དགའ་བའི་རེ་བ་དང་། དགོན་པ་ཆེན་པོའི་ལམ་དུ་ཞུགས་པ་བདེ་བར་རེ་བ་ཡིན་ཏེ</s>
  </p>
  <p id="5754">
    <s id="5754:1">ཤ་ར་དྭ་ཏིའི་བུ་བཞི་པོ་དེ་དག་ནི་རེ་བ་ཡིན་ནོ། །</s>
  </p>
  <p id="5755">
    <s id="5755:1">ཤ་ར་དྭ་ཏིའི་བུ་བཞི་པོ་འདི་དག་ནི་གང་ལ་ལྷག་པར་ཞེན་པའི་སེམས་ཅན་རྣམས་ངན་སོང་དུ་འགྲོ་བར་འགྱུར་བའི་ལྷག་པར་ཞེན་པ་ཡིན་ཏེ། </s>
  </p>
  <p id="5756">
    <s id="5756:1">བཞི་གང་ཞེ་ན། ལུས་ལ་ལྷག་པར་ཞེན་པ་དང་། སྲོག་ལ་ལྷག་པར་ཞེན་པ་དང་། ལོངས་སྤྱོད་ལ་ལྷག་པར་ཞེན་པ་དང་། འདོད་པ་ལ་ལྷག་པར་ཞེན་པ་ཡིན་ཏེ། </s>
  </p>
  <p id="5757">
    <s id="5757:1">ཤ་ར་དྭ་ཏིའི་བུ་བཞི་པོ་དེ་དག་ནི་གང་ལ་ལྷག་པར་ཞེན་པའི་སེམས་ཅན་རྣམས་ངན་སོང་དུ་འགྲོ་བར་འགྱུར་བ་ལྷག་པར་ཞེན་པ་ཡིན་ནོ། །</s>
  </p>
  <p id="5758">
    <s id="5758:1">ཤ་ར་དྭ་ཏིའི་བུ་བདུན་པོ་འདི་དག་ནི་གནས་ཡིན་ཏེ། </s>
  </p>
  <p id="5759">
    <s id="5759:1">བདུན་གང་ཞེ་ན། </s>
    <s id="5759:2">མ་ཞུ་བའི་གནས་དང་། ཞུ་བའི་གནས་དང་། བད་ཀན་གྱི་གནས་དང་། མཁྲིས་པའི་གནས་དང་། རླུང་གི་གནས་དང་། ལྟ་བའི་གནས་དང་། ཤ་ར་དྭ་ཏིའི་བུ་འདི་ལྟ་སྟེ། </s>
  </p>
  <p id="5760">
    <s id="5760:1">འདོད་པ་ལ་ལྷག་པར་ཞེན་པ་འདི་<ref folio="F.178.b"/>ཡང་གནས་ཆེན་པོ་ཡིན་ཏེ། </s>
  </p>
  <p id="5761">
    <s id="5761:1">ཤ་ར་དྭ་ཏིའི་བུ་གང་འདོད་པ་ལ་ལྷག་པར་ཞེན་པ་དེ་ནི་མཁྲིས་པ་དང་། བད་ཀན་དང་། སྣབས་དང་། རྣག་ཁྲག་དང་། གཅིན་དང་། ཕྱི་ས་དང་། ཤ་དང་། རྒྱུས་པ་དང་། རུས་པ་དང་། ཁྲག་དང་། གཞུངས་པ་ལ་རྟེན་པ་ཡིན་ནོ། །</s>
  </p>
  <p id="5762">
    <s id="5762:1">ཡང་དེའི་ཚེ་ཁྱིམ་བདག་རྣམ་པར་རྒྱལ་བ་སྲུང་བ་ཞེས་བྱ་བ་འཁོར་དེ་ཉིད་དུ་འདུས་པར་གྱུར་ཏེ་འདུག་གོ། །</s>
  </p>
  <p id="5763">
    <s id="5763:1">དེའི་སྐྱེ་དགུའི་བདག་མོ་ནི་གཟུགས་དང་ལྡན་མ་ཞེས་བྱ་སྟེ། </s>
  </p>
  <p id="5764">
    <s id="5764:1">གཟུགས་བཟང་བ། མཛེས་པ། བལྟ་ན་སྡུག་པ། ཁ་དོག་བཟང་པོ་རྒྱས་པ་མཆོག་དང་ལྡན་པའོ། །</s>
  </p>
  <p id="5765">
    <s id="5765:1">དེ་ནས་ཁྱིམ་བདག་རྣམ་པར་རྒྱལ་བ་སྲུང་བ་དེ་ལ་ཡིད་ལྷག་པར་ཆགས་ནས། </s>
  </p>
  <p id="5766">
    <s id="5766:1">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="5767">
    <s id="5767:1">བཅོམ་ལྡན་འདས་འདོད་པའི་གནས་གང་ལགས་པ་དེ་ནི་བཤང་གཅིའི་གནས་སོ་ཞེས་དེ་སྐད་བཀའ་མི་སྩལ་དུ་གསོལ། </s>
  </p>
  <p id="5768">
    <s id="5768:1">དེ་ཅིའི་སླད་དུ་ཞེ་ན། བཅོམ་ལྡན་འདས་བདག་གི་སྐྱེ་དགུའི་བདག་མོ་ནི་གཟུགས་ལྡན་མ་ཞེས་བགྱི་སྟེ། </s>
  </p>
  <p id="5769">
    <s id="5769:1">བཅོམ་ལྡན་འདས་དེ་ལ་ནི་བཤང་བའང་མ་མཆིས། </s>
  </p>
  <p id="5770">
    <s id="5770:1">གཅི་བའང་མ་མཆིས་པའི་སླད་དུའོ། །</s>
    <s id="5770:2">དེ་ནས་བཅོམ་ལྡན་འདས་ཀྱིས་ཁྱིམ་བདག་དེའི་ལྷག་པའི་བསམ་པ་ཐུགས་སུ་ཆུད་ནས། </s>
  </p>
  <p id="5771">
    <s id="5771:1">ཁྱིམ་བདག་དེའི་ཆུང་མ་བུད་མེད་གཟུགས་ལྡན་མ་ཇི་འདྲ་བ་དེ་འདྲ་བ་ཞིག་མངོན་པར་སྤྲུལ་ཏོ། །</s>
  </p>
  <p id="5772">
    <s id="5772:1">ཁྱིམ་བདག་དེས་མཐོང་སྟེ་མཐོང་ནས་ཀྱང་དེ་འདི་སྙམ་དུ་སེམས་ཏེ། </s>
  </p>
  <p id="5773">
    <s id="5773:1">བདག་གི་ཆུང་མ་བྱ་བ་ཅི་ལ་འདིར་ཕྱིན་ཅིག་གུ་སྙམ་ནས། </s>
  </p>
  <p id="5774">
    <s id="5774:1">དེ་རང་གི་སྐྱེ་དགུའི་བདག་མོ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="5775">
    <s id="5775:1">རང་གི་སྐྱེ་དགུའི་བདག་མོ་ལ་འདི་སྐད་ཅེས་སྨྲས་སོ། །</s>
  </p>
  <p id="5776">
    <s id="5776:1">ཁྱོད་ཅིའི་ཕྱིར་འཁོར་འདིར་འོངས། </s>
  </p>
  <p id="5777">
    <s id="5777:1">དེས་སྨྲས་པ། </s>
    <s id="5777:2">ཁྱིམ་བདག་བདག་དེ་བཞིན་གཤེགས་པ་ལ་ཆོས་ཉན་དུ་འོངས་སོ། །</s>
  </p>
  <p id="5778">
    <s id="5778:1">དེ་ནས་ཁྱིམ་བདག་རྣམ་པར་རྒྱལ་བ་སྲུང་བས། རང་གི་ཆུང་མའི་ལག་པ་ནས་བཟུང་ནས། </s>
  </p>
  <p id="5779">
    <s id="5779:1">རང་གི་གོས་ཀྱི་གྲྭར་འདུག་ཏུ་བཅུག་སྟེ། </s>
  </p>
  <p id="5780">
    <s id="5780:1">ཁྱིམ་བདག་རྣམ་པར་རྒྱལ་བ་སྲུང་བ་དང་། ཆུང་མ་གཟུགས་ལྡན་མ་གཉི་ག་འདུག་གོ། །</s>
  </p>
  <p id="5781">
    <s id="5781:1">དེ་ནས་བཅོམ་ལྡན་འདས་ཀྱིས་རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་འདུ་མཛད་པས་གོས་ཀྱི་གྲྭ་དེ་ལ་བུད་མེད་དེས་བཤང་བ་བྱས་པ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ། །</s>
  </p>
  <p id="5782">
    <s id="5782:1">དེ་ནས་ཁྱིམ་བདག་རྣམ་པར་རྒྱལ་བ་སྲུང་བ་<ref folio="F.179.a"/>བཤང་བའི་དྲི་དེ་མི་བཟོད་ནས་སོར་མོ་དག་གིས་སྣ་བཀག་སྟེ། </s>
  </p>
  <p id="5783">
    <s id="5783:1">ཁ་ཕྱིར་ཕྱོགས་ཤིང་རྣམ་པར་བལྟས་སོ། །</s>
  </p>
  <p id="5784">
    <s id="5784:1">དེའི་ཚེ་ཁྱིམ་བདག་རྣམ་པར་རྒྱལ་བ་སྲུང་བའི་གཡས་ལོགས་ན་ཤཱཀྱའི་བུ་དགའ་བོ་ཞེས་བྱ་བ་འདུག་པར་གྱུར་ཏོ། །</s>
  </p>
  <p id="5785">
    <s id="5785:1">དེ་ནས་ཤཱཀྱའི་བུ་དགའ་བོས་ཁྱིམ་བདག་རྣམ་པར་རྒྱལ་བ་སྲུང་བ་ལ་འདི་སྐད་ཅེས་སྨྲས་སོ། །</s>
  </p>
  <p id="5786">
    <s id="5786:1">ཁྱིམ་བདག་ཁྱོད་ཅིའི་ཕྱིར་སྣ་བཀག་ནས་ཁ་ཕྱིར་ཕྱོགས་ཏེ་འདུག །</s>
  </p>
  <p id="5787">
    <s id="5787:1">དེ་ནས་ཁྱིམ་བདག་རྣམ་པར་རྒྱལ་བ་སྲུང་བས་ཤཱཀྱའི་བུ་དགའ་བོ་ལ་འདི་སྐད་ཅེས་སྨྲས་སོ། །</s>
  </p>
  <p id="5788">
    <s id="5788:1">བཙུན་པ་གནས་འདི་ན་བཤང་བའི་དྲི་ཆེན་པོ་ཡོད་དེ། </s>
  </p>
  <p id="5789">
    <s id="5789:1">ཁྱོད་ཀྱང་ཐག་མི་རིང་བ་ན་གནས་ནམ་མཐོང་ངམ། </s>
    <s id="5789:2">དེ་ནས་བཅོམ་ལྡན་འདས་ཀྱིས་རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་འདུ་མཛད་པས། ཅི་ནས་ཤཱཀྱའི་བུ་དགའ་བོ་དང་འཁོར་བཞི་པོས་སྐྱེ་དགུའི་བདག་མོ་གཟུགས་ལྡན་མས་གོས་ཀྱི་གྲྭ་དེ་ལ་བཤང་བ་བྱས་པ་མཐོང་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ། །</s>
  </p>
  <p id="5790">
    <s id="5790:1">དེ་ནས་ཤཱཀྱའི་བུ་དགའ་བོས་ཁྱིམ་བདག་རྣམ་པར་རྒྱལ་བ་སྲུང་བ་ལ་འདི་སྐད་ཅེས་སྨྲས་སོ། །</s>
  </p>
  <p id="5791">
    <s id="5791:1">ཁྱིམ་བདག་ཁྱོད་ཉིད་ཀྱི་སྐྱེ་དགུའི་བདག་མོས་གོས་ཀྱི་གྲྭ་ལ་བཤང་བ་བྱས་པ་ལ་ལྟོས། </s>
  </p>
  <p id="5792">
    <s id="5792:1">དེ་ནས་ཁྱིམ་བདག་རྣམ་པར་རྒྱལ་བ་སྲུང་བས་ཤཱཀྱའི་བུ་ནགས་སྦྱིན་ལ་འདི་སྐད་ཅེས་སྨྲས་སོ། །</s>
  </p>
  <p id="5793">
    <s id="5793:1">ནགས་སྦྱིན་གང་ཁོ་བོའི་ཆུང་མས་བཤང་བའམ། གཅི་བ་བྱས་པ་དེ་སྙམ་དུ་སེམས་པ་དེ་ནི་ཐེ་ཙོམ་ཟོས་ནས་</s>
  </p>
  <p id="5794">
    <s id="5794:1">རྣམ་པར་ལྟ་བར་བྱེད་ཀྱི་</s>
    <s id="5794:2">ཁོ་བོ་ནི་དེ་སྙམ་དུ་མི་སེམས་ན། </s>
  </p>
  <p id="5795">
    <s id="5795:1">དེ་ཇི་ལྟར་ཁོ་བོས་རྣམ་པར་བལྟ་བར་བྱ། </s>
  </p>
  <p id="5796">
    <s id="5796:1">བཙུན་པ་བདག་སེམས་པ་ལྟར་ན་ཁྱོད་ཀྱིས་བཤང་བ་ཁྱེར་ཏེ་འོངས་པ་སྙམ་བྱེད་དོ། །</s>
  </p>
  <p id="5797">
    <s id="5797:1">དེ་ནས་ཤཱཀྱའི་བུ་དགའ་བོ་ཤས་ཆེར་ཁྲོས་འཁྲུགས་རྔམ་སྟེ། </s>
  </p>
  <p id="5798">
    <s id="5798:1">སྟན་ལས་ལངས་ནས་ཁྱིམ་བདག་རྣམ་པར་རྒྱལ་བ་སྲུང་བ་ལ་འདི་སྐད་ཅེས་སྨྲས་སོ། །</s>
  </p>
  <p id="5799">
    <s id="5799:1">ཁྱིམ་བདག་ཁྱོད་ནི་ལྷགས་པར་ཆགས་པ་ཡིན་ཏེ། </s>
  </p>
  <p id="5800">
    <s id="5800:1">ཁྱོད་ཀྱི་མིང་ཁྱིམ་བདག་བཤང་བ་ཞེས་བྱ་བར་གདགས་སོ། །</s>
  </p>
  <p id="5801">
    <s id="5801:1">ཁྱིམ་བདག་ཁྱོད་ཀྱིས་རང་གི་ཆུང་མ་ལ་ལག་པ་གཉི་གས་བཟུང་ནས་རང་གི་གོས་ཀྱི་གྲྭ་ལ་འདུག་ཏུ་མ་བཅུག་གམ། </s>
    <s id="5801:2">ཁྱིམ་བདག་དེ་ཉིད་ཀྱིས་ད་ལྟར་གནས་སྐབས་དེ་བྱས་པར་མ་གྱུར་ཏམ། </s>
    <s id="5801:3">དྲི་འབྱུང་བ་འདི་ཁྱོད་ཀྱིས་མངོན་སུམ་དུ་གྱིས་ཤིག །</s>
    <s id="5801:4">དེ་ལྟ་བས་ན་ཁྱིམ་བདག་ཁྱོད་ནི་ལྷག་པར་<ref folio="F.179.b"/>ཆགས་པ་ཡིན། </s>
  </p>
  <p id="5802">
    <s id="5802:1">ལྷག་པར་ཁ་དྲག་པ་ཡིན་ཏེ། </s>
  </p>
  <p id="5803">
    <s id="5803:1">ཁྱོད་ཀྱི་མིང་ཁྱིམ་བདག་བཤང་བ་ཞེས་བྱ་བར་གདགས་སོ། །</s>
  </p>
  <p id="5804">
    <s id="5804:1">གང་ཁྱོད་བཤང་བའི་ནང་ན་གནས་ཤིང་། གཞན་དག་ལ་སྐུར་པ་འདེབས་པར་བྱེད་པ་ནི་རྣམ་པར་རྒྱལ་བ་སྲུང་བ་མ་ཡིན་ནོ། །</s>
  </p>
  <p id="5805">
    <s id="5805:1">ཁྱིམ་བདག་འཁོར་འདི་ནས་སོང་ཤིག་ཁྱིམ་བདག་སླར་སོང་ཤིག ། </s>
    <s id="5805:2">ཁྱིམ་བདག་འཁོར་འདི་ནས་མི་སྣང་བར་གྱིས་ཤིག །</s>
    <s id="5805:3">ཁྱིམ་བདག་རྣམ་པར་མི་སྣང་བར་གྱིས་ཤིག །</s>
    <s id="5805:4">དེ་ནས་ཁྱིམ་བདག་དེས་ཆུང་མ་དེ་ལ་ལག་པ་ནས་བཟུང་ནས་འདི་སྐད་ཅེས་སྨྲས་སོ། །</s>
  </p>
  <p id="5806">
    <s id="5806:1">གཡོ་སྦེད་མ་ཁྱོད་ཇི་ལྟར་ན་ངའི་གོས་ཀྱི་གྲྭར་བཤང་བ་བྱ་བར་སེམས། </s>
    <s id="5806:2">དེས་སྨྲས་པ། </s>
    <s id="5806:3">ཁྱིམ་བདག་གང་གིས་བཤང་བའི་སྣོད་བླངས་ནས་</s>
  </p>
  <p id="5807">
    <s id="5807:1">རང་གི་གོས་ཀྱི་གྲྭ་ལ་འདུག་ཏུ་བཅུག་པ་དེ་ནི་དེ་ལྟར་འགྱུར་རོ། །</s>
  </p>
  <p id="5808">
    <s id="5808:1">དེ་ནས་ཁྱིམ་བདག་རྣམ་པར་རྒྱལ་བ་སྲུང་བ་སྐྱོ་བར་གྱུར་ནས། </s>
  </p>
  <p id="5809">
    <s id="5809:1">བཤང་བའི་གོང་བུ་དེ་ས་ལ་དོར་བར་བྱའོ་སྙམ་ན་ཡང་མ་ནུས་ལ། </s>
    <s id="5809:2">ཕྱིར་ཞིང་ཡན་ལག་དང་ཉིང་ལག་དག་བསྐུས་པར་ཡང་གྱུར་ཏེ། </s>
  </p>
  <p id="5810">
    <s id="5810:1">དེས་ཤཱཀྱའི་གཞོན་ནུ་ནགས་སྦྱིན་ལ་སྨྲས་པ། </s>
    <s id="5810:2">བཙུན་པ་གང་གིས་བདག་བཤང་བའི་དྲི་འདི་ལས་ཡོངས་སུ་ཐར་བར་འགྱུར་བའི་རིགས་པ་འདི་ན་ཅི་ཡོད། </s>
  </p>
  <p id="5811">
    <s id="5811:1">ནགས་སྦྱིན་གྱིས་སྨྲས་པ། </s>
    <s id="5811:2">ཁྱིམ་བདག་ཁྱོད་འདི་དང་གཞན་ལས་ཀྱང་ཡོངས་སུ་ཐར་བར་འགྱུར་མོད་ཀྱི་འོན་ཀྱང་</s>
    <s id="5811:3">གང་ཁྱོད་གནས་འདི་ནས་ཕྱིར་སོང་ན་</s>
  </p>
  <p id="5812">
    <s id="5812:1">འདི་ན་འདིར་རིགས་པའི་མཆོག་ཏུ་འགྱུར་རོ། །</s>
  </p>
  <p id="5813">
    <s id="5813:1">དེ་ཅིའི་ཕྱིར་ཞེ་ན། </s>
    <s id="5813:2">ཁྱིམ་བདག་ཁྱོད་ཆུང་མ་དང་ལྷན་ཅིག་ཏུ་བཤང་བའི་དྲི་དེས་འཆི་བར་འགྱུར་བའི་ཕྱིར་རོ། །</s>
  </p>
  <p id="5814">
    <s id="5814:1">དེ་ནས་ཁྱིམ་བདག་རྣམ་པར་རྒྱལ་བ་སྲུང་བས་ཤཱཀྱའི་བུ་ནགས་སྦྱིན་ལ་འདི་སྐད་ཅེས་སྨྲས་སོ། །</s>
  </p>
  <p id="5815">
    <s id="5815:1">བཙུན་པ་དགེ་སྦྱོང་དག་ནི་སྙིང་རྗེ་ཅན་ཞེས་བྱ་བ་ཡིན། </s>
  </p>
  <p id="5816">
    <s id="5816:1">དགེ་སྦྱོང་དག་ནི་སྙིང་བརྩེ་བ་ཅན་ཞེས་བྱ་བ་ཡིན། </s>
  </p>
  <p id="5817">
    <s id="5817:1">ཤཱཀྱའི་བུ་ཞེས་བྱ་བ་ཡིན་ན། </s>
  </p>
  <p id="5818">
    <s id="5818:1">ཇི་ཙམ་དུ་ཁྱོད་ལྷག་པའི་སྐྱེས་བུ་ཡིན་པ་ནི་ངོ་མཚར་ཏོ། །</s>
  </p>
  <p id="5819">
    <s id="5819:1">དེ་ནས་ཤཱཀྱའི་བུ་ནགས་སྦྱིན་གྱིས་ཁྱིམ་བདག་རྣམ་པར་རྒྱལ་བ་སྲུང་བ་ལ་འདི་སྐད་ཅེས་སྨྲས་སོ། །</s>
  </p>
  <p id="5820">
    <s id="5820:1">ཁྱིམ་བདག་ཁོ་བོས་ཁྱོད་ལ་ཇི་ལྟར་སྙིང་རྗེར་བྱར། ཇི་ལྟར་ཡང་སྙིང་བརྩེ་བར་བྱ། </s>
  </p>
  <p id="5821">
    <s id="5821:1">དེ་བཞིན་གཤེགས་པ་ཆོས་སྟོན་པ་ན་</s>
    <s id="5821:2">ཁྱོད་ཀྱིས་བདག་གི་སྐྱེ་དགུའི་བདག་མོ་ལ་བཤང་བའམ་གཅི་བ་མ་མཆིས་སོ་ཞེས་སྨྲས་ན། </s>
  </p>
  <p id="5822">
    <s id="5822:1">ཁྱོད་བཅོམ་ལྡན་འདས་དང་མི་འཐུན་པར་བྱེད་ཅིང་ཁོ་བོ་ལ་ཡང་སྐུར་པ་འདེབས་པར་བྱེད་དམ། </s>
    <s id="5822:2">ཁྱིམ་བདག་ཁྱོད་ཀྱི་སྐྱེ་དགུའི་བདག་མོ་ལ་བཤང་<ref folio="F.180.a"/>བའམ་གཅི་བ་ཡོད་དམ་མེད་ཁྱོད་མངོན་སུམ་གྱིས་ལྟོས་ཤིག །</s>
    <s id="5822:3">དེ་ནས་ཁྱིམ་བདག་རྣམ་པར་རྒྱལ་བ་སྲུང་བས་སྐྱེ་དགུའི་བདག་མོ་ལ་སྨྲས་པ། </s>
    <s id="5822:4">སྐྱེ་དགུའི་བདག་མོ་ཁྱོད་རང་གི་ཁྱིམ་དུ་སོང་ཤིག །</s>
    <s id="5822:5">དེ་ནས་ཁྱིམ་བདག་རྣམ་པར་རྒྱལ་བ་སྲུང་བས་རང་གི་ཆུང་མ་བཏང་ནས</s>
  </p>
  <p id="5823">
    <s id="5823:1">ཤཱཀྱའི་གཞོན་ནུ་ནགས་སྦྱིན་ལ་སྨྲས་པ། </s>
    <s id="5823:2">བཙུན་པ་ཁོ་བོས་ནི་བུད་མེད་རྣམས་ཀྱི་སྐྱོན་དང་། བུད་མེད་རྣམས་ཀྱི་སྒྱུ་དག་མཐོང་སྟེ། </s>
  </p>
  <p id="5824">
    <s id="5824:1">ནགས་སྦྱིན་ཁོ་བོ་ཁྱིམ་ནས་ཁྱིམ་མེད་པར་རབ་ཏུ་འབྱུང་བར་འདོད་དོ། །</s>
  </p>
  <p id="5825">
    <s id="5825:1">དེ་སྐད་ཅེས་སྨྲས་པ་དང་། </s>
    <s id="5825:2">ཤཱཀྱའི་བུ་ནགས་སྦྱིན་གྱིས་ཁྱིམ་བདག་རྣམ་པར་རྒྱལ་བ་སྲུང་བ་ལ་འདི་སྐད་ཅེས་སྨྲས་སོ། །</s>
  </p>
  <p id="5826">
    <s id="5826:1">ཁྱིམ་བདག་ཁྱོད་གལ་ཏེ་ལོ་བརྒྱར་ལུས་སྤོས་ཐམས་ཅད་ཀྱིས་བདུགས་ཤིང་སྒོས་ཤིག་དང་</s>
    <s id="5826:2">ཁྱིམ་བདག་ཁྱོད་དེ་ལྟར་ན་བཅོམ་ལྡན་འདས་ལས་རབ་ཏུ་འབྱུང་བ་ཕྱིས་འཐོབ་བོ། །</s>
    <s id="5826:3">དེ་ཅིའི་ཕྱིར་ཞེ་ན། </s>
  </p>
  <p id="5827">
    <s id="5827:1">ཁྱིམ་བདག་ཁྱོད་ཀྱི་ལུས་དེ་ནི་བཤང་བའི་དྲི་དེས་དྲི་མི་ཞིམ་པར་གྱུར་པའི་ཕྱིར་རོ། །</s>
  </p>
  <p id="5828">
    <s id="5828:1">དེ་ནས་ཁྱིམ་བདག་རྣམ་པར་རྒྱལ་བ་སྲུང་བས་ཤཱཀྱའི་བུ་ནགས་སྦྱིན་ལ་འདི་སྐད་ཅེས་སྨྲས་སོ། །</s>
  </p>
  <p id="5829">
    <s id="5829:1">བཙུན་པ་གལ་ཏེ་ཁོ་བོས་ལོ་གཅིག་གམ། ལོ་བརྒྱར་བདུགས་ན་དེ་ཉིད་དུ་བྲེལ་བའི་བདག་འཆི་བའི་དུས་བྱེད་པར་འགྱུར་ཞིང་། བཅོམ་ལྡན་འདས་ཀྱང་ཡོངས་སུ་མྱ་ངན་ལས་འདས་པ་ཆེན་པོར་མི་འགྱུར་རམ་སུས་ཤེས། </s>
  </p>
  <p id="5830">
    <s id="5830:1">བཙུན་པ་ཡང་གལ་ཏེ་ཁོ་བོ་བཅོམ་ལྡན་འདས་ལས་རབ་ཏུ་བྱུང་བ་ཐོབ་ན། </s>
  </p>
  <p id="5831">
    <s id="5831:1">ཁོ་བོས་གྲོང་དང་། གྲོང་ཁྱེར་དང་། ཡུལ་འཁོར་དང་། རྒྱལ་པོའི་ཕོ་བྲང་དག་ཏུ་མི་འཇུག་ཅིང་། དགོན་པ་དང་། བསོད་སྙོམས་དང་། ཆོས་གོས་ངན་པ་འཆང་བར་བྱའོ། །</s>
  </p>
  <p id="5832">
    <s id="5832:1">དེའི་ཕྱིར་བདག་དེ་ལྟ་བུའི་ངན་པ་དགོན་པ་པ་ལ་སུ་ཞིག་དྲི་མི་ཞིམ་པ་མནོམ་པར་འགྱུར། </s>
  </p>
  <p id="5833">
    <s id="5833:1">དེ་ནས་བཅོམ་ལྡན་འདས་ཀྱིས་ཁྱིམ་བདག་དེ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="5834">
    <s id="5834:1">ཁྱིམ་བདག་ཁྱོད་ཁྱིམ་ནས་ཁྱིམ་མེད་པར་རབ་ཏུ་འབྱུང་བར་འདོད་དམ། </s>
    <s id="5834:2">གསོལ་པ། </s>
    <s id="5834:3">བཅོམ་ལྡན་འདས་འཚལ་ལགས་སོ། །</s>
    <s id="5834:4">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="5834:5">དགེ་སློང་ཚུར་ཤོག་ཚངས་པར་སྤྱད་པ་སྤྱོད་ཅིག །</s>
  </p>
  <p id="5835">
    <s id="5835:1">དེ་ནས་དེ་ཙམ་གྱིས་ཁྱིམ་བདག་དེ་རབ་ཏུ་བྱུང་ནས་</s>
    <s id="5835:2">ཞག་བདུན་ལོན་པ་བཞིན་དུ་གོས་ངུར་སྨྲིག་དང་ལྡན་ཞིང་མགོ་བྲེགས་ཏེ། </s>
  </p>
  <p id="5836">
    <s id="5836:1">ལག་མཐིལ་ན་ལྷུང་བཟེད་ཐོགས་པར་གྱུར་ཏོ། །</s>
  </p>
  <p id="5837">
    <s id="5837:1">དེ་ནས་བཅོམ་ལྡན་འདས་ཀྱིས་དེ་ལ་ཆོས་བསྟན་ཏེ། </s>
  </p>
  <p id="5838">
    <s id="5838:1">སྡུག་བསྔལ་འཕགས་པའི་<ref folio="F.180.b"/>བདེན་པ་ཡང་དག་པར་རབ་ཏུ་བསྟན་ཅིང་། དེ་བཞིན་དུ་ཀུན་འབྱུང་བ་དང་། འགོག་པ་དང་། ལམ་འཕགས་པའི་བདེན་པ་ཡང་དག་པར་རབ་ཏུ་བསྟན་ཏོ། །</s>
  </p>
  <p id="5839">
    <s id="5839:1">དེ་ནས་དགེ་སློང་དེ་དེ་ཉིད་ཀྱི་ཚེ་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་གོ། །</s>
  </p>
  <p id="5840">
    <s id="5840:1">དེ་ནས་དེ་བྱ་བ་ཐོབ་སྟེ། </s>
  </p>
  <p id="5841">
    <s id="5841:1">དེའི་མཚན་མོ་འདས་ནས་སྔ་དྲོའི་ཚེ་ཆོས་གོས་བགོས། </s>
  </p>
  <p id="5842">
    <s id="5842:1">ལྷུང་བཟེད་ཐོགས་ནས་རྒྱལ་པོའི་ཁབ་ཀྱི་གྲོང་ཁྱེར་ཆེན་པོར་བསོད་སྙོམས་ཀྱི་ཕྱིར་ཞུགས་སོ། །</s>
  </p>
  <p id="5843">
    <s id="5843:1">དེ་རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་བསོད་སྙོམས་ཀྱི་ཕྱིར་མཐར་ཆགས་སུ་རྒྱུ་བས་རང་གི་ཁྱིམ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="5844">
    <s id="5844:1">ཕྱོགས་གཅིག་ཏུ་ཅང་མི་སྨྲ་བར་བསོད་སྙོམས་ཀྱི་ཕྱིར་འདུག་གོ། །</s>
  </p>
  <p id="5845">
    <s id="5845:1">བུད་མེད་གཟུགས་ལྡན་མས་ཁྱིམ་བདག་རྒྱལ་བ་སྲུང་བ་རབ་ཏུ་བྱུང་སྟེ། </s>
  </p>
  <p id="5846">
    <s id="5846:1">ཆོས་གོས་བགོས། </s>
  </p>
  <p id="5847">
    <s id="5847:1">ལྷུང་བཟེད་ཐོགས་ཤིང་བསོད་སྙོམས་ཀྱི་ཕྱིར་འོངས་པ་མཐོང་སྟེ། </s>
  </p>
  <p id="5848">
    <s id="5848:1">མཐོང་ནས་ཀྱང་སྨྲས་པ། </s>
    <s id="5848:2">ཁྱིམ་བདག་ཁྱོད་ཀྱིས་ནི་མི་འཚམ་པར་བྱས་སོ། །</s>
  </p>
  <p id="5849">
    <s id="5849:1">དེ་ནས་དགེ་སློང་རྣམ་པར་རྒྱལ་བ་སྲུང་བས་དེ་ལ་སྨྲས་པ། </s>
    <s id="5849:2">སྲུ་ཁྱོད་ཀྱིས་ཁོ་བོའི་གོས་ཀྱི་གྲྭར་བཤང་གཅི་བྱས་ཤིང་དེས་ཀྱང་ཁོ་བོའི་ལུས་ཐམས་ཅད་དྲི་མི་ཞིམ་པར་བྱས་ན་</s>
  </p>
  <p id="5850">
    <s id="5850:1">ཁྱོད་ཁོང་དུ་ཆུད་དམ། </s>
    <s id="5850:2">དེས་སྨྲས་པ། </s>
    <s id="5850:3">ཁྱིམ་བདག་ཁྱོད་ཁོ་མོ་ལ་སྐུར་པ་གདབ་པར་སེམས་པ་འདི་ནི་ཁྱོད་ཀྱི་ཆ་མ་ཡིན་ཏེ</s>
  </p>
  <p id="5851">
    <s id="5851:1">ཁྱིམ་བདག་འདི་ལྟར་ཁོ་མོ་ཕས་རང་གི་ཁྱིམ་ནས་རང་གི་ཁྱིམ་དུ་རྗེས་སུ་འཇུག་ཏུ་བཅུག་ནས། </s>
  </p>
  <p id="5852">
    <s id="5852:1">སྒོ་གང་གི་ཕྱི་རོལ་ཏུ་བཞིན་ཉེ་བར་བསྟན་པར་ཡང་མི་དྲན་ན། </s>
  </p>
  <p id="5853">
    <s id="5853:1">འོད་མའི་ཚལ་བྱ་ཀ་ལན་ད་ཀ་གནས་པར་བཅོམ་ལྡན་འདས་ཀྱི་ཐད་དུ་སོང་བ་ལྟ་ཅི་སྨོས། </s>
  </p>
  <p id="5854">
    <s id="5854:1">རྣམ་པར་རྒྱལ་བ་སྲུང་བས་སྨྲས་པ། </s>
    <s id="5854:2">སྲུ་ཁོ་བོ་ལ་དཔང་པོ་བཅོམ་ལྡན་འདས་དང་ཤཱཀྱའི་བུ་ནགས་སྦྱིན་དང་། འཁོར་བཞི་པོ་ཡོད་དེ། </s>
  </p>
  <p id="5855">
    <s id="5855:1">འདི་ལྟར་ཁོ་བོ་དང་ཁྱོད་ཤཱཀྱའི་བུ་ནགས་སྦྱིན་གྱིས་བཟུང་ནས་འཁོར་དེ་ནས་</s>
  </p>
  <p id="5856">
    <s id="5856:1">བསྐྲད་པའང་ཁྱོད་མི་དྲན་ནམ། </s>
    <s id="5856:2">དེ་ནས་བདུད་སྡིག་ཅན་ཁྱིམ་བདག་རྣམ་པར་རྒྱལ་བ་སྲུང་བའི་རྒྱབ་ཏུ་འདུག་ནས་</s>
  </p>
  <p id="5857">
    <s id="5857:1">སྨྲས་པ། </s>
    <s id="5857:2">ཁྱིམ་བདག་གང་གི་ཕྱིར་འཁྱམ་དུ་བཅུག་ཅིང་བསྐྲད་པ་དེ་ནི་འདི་མ་ཡིན་ཏེ</s>
  </p>
  <p id="5858">
    <s id="5858:1">དེ་ནི་སྤྲུལ་པ་ཡིན་པར་གྱུར་ཏོ། །</s>
  </p>
  <p id="5859">
    <s id="5859:1">དགེ་སློང་ཁྱོད་འདོད་པའི་ཡོན་ཏན་ལྔ་པོ་དག་གིས་མངོན་པར་དགའ་བར་གྱིས་ཤིག །</s>
    <s id="5859:2">ཁྱིམ་བདག་ཁྱོད་ནི་དགེ་སྦྱོང་གཽ་ཏ་མས་བསླུས་ཏེ། </s>
  </p>
  <p id="5860">
    <s id="5860:1">དེས་ནི་དགེ་སློང་མང་དུ་དེ་ལྟ་བུར་འཁྱམ་དུ་བཅུག་<ref folio="F.181.a"/>ནས་རབ་ཏུ་ཕྱུང་ངོ་། །</s>
  </p>
  <p id="5861">
    <s id="5861:1">དགེ་སློང་རྣམ་པར་རྒྱལ་བ་སྲུང་བས་སྨྲས་པ། </s>
    <s id="5861:2">སྐྱེས་བུ་གང་གི་ཕྱིར་ཁོ་བོ་དྲི་མི་ཞིམ་པར་བྱས་པ་དེ་ནི་སྤྲུལ་པ་ཡིན་པར་གྱུར་ཏོ། །</s>
  </p>
  <p id="5862">
    <s id="5862:1">སྨྲས་པ་</s>
    <s id="5862:2">དེ་དེ་བཞིན་ནོ། །</s>
  </p>
  <p id="5863">
    <s id="5863:1">སྨྲས་པ། </s>
    <s id="5863:2">དེའི་ཕྱིར་ཁྱོད་ཀྱང་སྤྲུལ་པ་ཡིན། </s>
    <s id="5863:3">ཁོ་བོ་ཡང་སྤྲུལ་པ་ཡིན། </s>
  </p>
  <p id="5864">
    <s id="5864:1">བཅོམ་ལྡན་འདས་ཀྱིས་ཆོས་བསྟན་པ་ཐམས་ཅད་ཀྱང་སྤྲུལ་པ་ལྟ་བུ་ཡིན་ནོ། །</s>
  </p>
  <p id="5865">
    <s id="5865:1">དེ་ནས་བུད་མེད་དེ་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་གོ། །</s>
  </p>
  <p id="5866">
    <s id="5866:1">དེ་ནས་དེ་དད་པ་རྙེད་ཅིང་ཡིད་ཆེས་པ་ཐོབ་ནས་སྨྲས་པ། </s>
    <s id="5866:2">དགེ་སློང་མངོན་པར་དགའ་བར་གྱིས་ཤིག །</s>
    <s id="5866:3">ཚངས་པར་སྤྱད་པ་སྤྱོད་ཅིག །</s>
  </p>
  <p id="5867">
    <s id="5867:1">ཁོ་མོ་ཡང་བཅོམ་ལྡན་འདས་ཀྱི་བསྟན་པ་ལ་དེ་བཞིན་དུ་རབ་ཏུ་འབྱུང་ངོ་། །</s>
  </p>
  <p id="5868">
    <s id="5868:1">དེ་ནས་བཅོམ་ལྡན་འདས་ཀྱིས་ཆོས་རྣམས་ཀྱི་དོན་གྱི་དབང་དེ་ཉིད་ལ་རྟེན་ནས། </s>
  </p>
  <p id="5869">
    <s id="5869:1">ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="5870">
    <s id="5870:1">ཤ་ར་དྭ་ཏིའི་བུ་བཞི་པོ་འདི་དག་ནི་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་</s>
  </p>
  <p id="5871">
    <s id="5871:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འདོད་པས་ཡོངས་སུ་སྤང་བར་བྱ་བ་ཡིན་ཏེ</s>
  </p>
  <p id="5872">
    <s id="5872:1">བཞི་གང་ཞེ་ན། </s>
    <s id="5872:2">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོས་སྡིག་པའི་གྲོགས་པོ་ཡོངས་སུ་སྤང་བར་བྱ་བ་ཡིན། </s>
  </p>
  <p id="5873">
    <s id="5873:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་བུད་མེད་དང་འདྲེ་བ་ཡོངས་སུ་སྤང་བར་བྱ་བ་ཡིན། </s>
  </p>
  <p id="5874">
    <s id="5874:1">བྱང་ཆུབ་སེམས་དཔའ་སེམས་དཔའ་ཆེན་པོས་གཅེར་བུ་པའི་སྨྲ་བ་དང་འཇིག་རྟེན་རྒྱང་ཕན་པའི་གསང་ཚིག་ཡོངས་སུ་སྤང་བར་བྱ་བ་ཡིན། </s>
  </p>
  <p id="5875">
    <s id="5875:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོས་ལོག་པར་ལྟ་བའི་རྒུད་པ་ཡོངས་སུ་སྤང་བར་བྱ་བ་ཡིན་ཏེ། </s>
  </p>
  <p id="5876">
    <s id="5876:1">ཤ་ར་དྭ་ཏིའི་བུ་ཆོས་བཞི་པོ་དེ་དག་ནི་བྱང་ཆུབ་སེམས་དཔའ་སེམས་དཔའ་ཆེན་པོས་ཡོངས་སུ་སྤང་བར་བྱ་བ་ཡིན་ནོ། །</s>
  </p>
  <p id="5877">
    <s id="5877:1">ཤ་ར་དྭ་ཏིའི་བུ་ཆོས་བཞི་པོ་དེ་དག་ཇི་ལྟ་བ་བཞིན་དུ་དེ་ལྟར་བར་ཆད་བྱེད་པའི་ཆོས་གཞན་ནི་ངས་ཡང་དག་པར་རྗེས་སུ་མ་མཐོང་ངོ་། །</s>
  </p>
  <p id="5878">
    <s id="5878:1">ཤ་ར་དྭ་ཏིའི་བུ་དེ་ལྟ་བས་ན། </s>
  </p>
  <p id="5879">
    <s id="5879:1">ཐེག་པ་ཆེན་པོ་ལ་ཡང་དག་པར་ཞུགས་པས་ཆོས་བཞི་པོ་དེ་དག་ཡོངས་སུ་སྤང་བར་བྱ་ཞིང་</s>
    <s id="5879:2">ཡོངས་སུ་སྤངས་ནས་</s>
  </p>
  <p id="5880">
    <s id="5880:1">ཀྱང་། གང་བླ་ན་</s>
  </p>
  <p id="5881">
    <s id="5881:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འདོད་པས་ཆོས་<ref folio="F.181.b"/>གཞི་ཀུན་ཏུ་བསྟེན་པར་བྱ་བསྒོམ་པར་བྱ། </s>
  </p>
  <p id="5882">
    <s id="5882:1">ལན་མང་དུ་བྱ་བ་ཡིན་ཏེ། </s>
  </p>
  <p id="5883">
    <s id="5883:1">བཞི་གང་ཞེ་ན། </s>
    <s id="5883:2">ཤ་ར་དྭ་ཏིའི་བུ་སངས་རྒྱས་སམ་བྱང་ཆུབ་སེམས་དཔའ་འམ་ཉན་ཐོས་གང་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདོམས་པར་བྱེད། </s>
  </p>
  <p id="5884">
    <s id="5884:1">རྗེས་སུ་སྟོན་པར་བྱེད་པའི་དགེ་བའི་བཤེས་གཉེན་ཀུན་ཏུ་བསྟེན་པར་བྱ་ཞིང་བསྒོམ་པར་བྱ་ལ་ལན་མང་དུ་བྱ་བ་ཡིན། </s>
  </p>
  <p id="5885">
    <s id="5885:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔས་བུད་མེད་དང་འདྲེ་བ་རྣམ་པར་བཟློག་པའི་ཕྱིར་མངོན་པར་འབྱུང་བ་དང་། རབ་ཏུ་འབྱུང་བ་དང་། དགོན་པར་གནས་པ་ཀུན་ཏུ་བསྟེན་པར་བྱ་ཞིང་། བསྙེན་པར་བྱ་ལ། བསྙེན་བཀུར་བྱ་བ་ཡིན། </s>
  </p>
  <p id="5886">
    <s id="5886:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔས་གཅེར་བུའི་སྨྲ་བ་དང་འཇིག་རྟེན་རྒྱང་ཕན་པ་བཟློག་པའི་ཕྱིར་ཆོས་དེ་དག་གཟུང་བ་དང་། ཀུན་ཆུབ་པ་དང་། མི་བརྗེད་པར་བྱ་བར་རྣལ་འབྱོར་དུ་བྱ་བ་ཡིན། </s>
  </p>
  <p id="5887">
    <s id="5887:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔས་ལོག་པར་ལྟ་བ་རྣམ་པར་བཟློག་པའི་ཕྱིར་ཆེན་པོ་སྟོང་པ་ཉིད་ཀྱི་ཡང་དག་པའི་ལྟ་བ་ཀུན་ཏུ་བསྟེན་པར་བྱ་ཞིང་བསྙེན་པར་བྱ་བ་ཡིན་ནོ། །</s>
  </p>
  <p id="5888">
    <s id="5888:1">བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ཏེ། </s>
  </p>
  <p id="5889">
    <s id="5889:1">བདེ་བར་གཤེགས་པས་དེ་སྐད་གསུངས་ནས། </s>
  </p>
  <p id="5890">
    <s id="5890:1">དེ་ནས་སྟོན་པས་གཞན་ཡང་བཀའ་སྩལ་པ། </s>
    <s id="5890:2">བུད་མེད་འདྲེ་བ་རྣམ་པར་སྤང་། །</s>
  </p>
  <p id="5891">
    <s id="5891:1">སྡིག་པའི་གྲོགས་པོའང་སྤང་བར་བྱ། །</s>
  </p>
  <p id="5892">
    <s id="5892:1">ལོག་པར་ལྟ་བ་བཟློག་པའི་ཕྱིར། །འཇིག་རྟེན་རྒྱང་ཕན་རྣམ་པར་སྤང་། །</s>
  </p>
  <p id="5893">
    <s id="5893:1">གང་ཞིག་བུད་མེད་སྟེན་བྱེད་ཅིང་། །དེ་བཞིན་སྡིག་པའི་གྲོགས་པོ་དང་། །དེ་བཞིན་འཇིག་རྟེན་རྒྱང་ཕན་དང་། །ལོག་པར་ལྟ་བ་སྟེན་བྱེད་པ། །ལྟ་ངན་ལ་སོགས་བསྟེན་པས་ན། །</s>
  </p>
  <p id="5894">
    <s id="5894:1">མི་ཁོམ་དག་ཏུ་མྱུར་བར་འགྲོ། །</s>
  </p>
  <p id="5895">
    <s id="5895:1">སངས་རྒྱས་དད་པ་ཕུན་ཚོགས་དང་། །དལ་བ་ཤིན་ཏུ་རྙེད་དཀའ་ཡིན། །</s>
  </p>
  <p id="5896">
    <s id="5896:1">གང་ཞིག་སྡིག་པ་སྟེན་འདོད་པ། །དེ་ནི་སྡིག་པའི་སྤྱོད་ཡུལ་འགྱུར། །</s>
  </p>
  <p id="5897">
    <s id="5897:1">སྡིག་པའི་སྤྱོད་ཡུལ་སྤྱོད་པ་ནི། །སྡིག་པ་ཅན་གྱི་འགྲོ་བར་འགྲོ། །</s>
  </p>
  <p id="5898">
    <s id="5898:1">གང་ཞིག་བྱང་ཆུབ་ཞུགས་གྱུར་པ། །དེ་ཕྱིར་བུད་མེད་བསྟེན་མི་བྱ། །</s>
  </p>
  <p id="5899">
    <s id="5899:1">མི་གཙང་བསྐུས་པའི་ཕག་བཞིན་དུ། །རྒྱང་བསྲིང་རྣམ་པར་སྤང་བར་བྱ། །</s>
  </p>
  <p id="5900">
    <s id="5900:1">ཆོས་མ་ཡིན་པ་གང་སྟོན་པའི། །སྡིག་པའི་གྲོགས་པོ་བསྟེན་མི་བྱ། །</s>
  </p>
  <p id="5901">
    <s id="5901:1">ཆོས་མ་ཡིན་པའི་སྤྱོད་སྟེན་ན། །</s>
  </p>
  <p id="5902">
    <s id="5902:1" flag="alternateSource">སེམས་གྲལ་མུན་པར་འགྱུར་བ་ཡིན། །</s>
  </p>
  <p id="5903">
    <s id="5903:1">གཅེར་བུ་རྣམས་ཀྱིས་གང་འཛིན་པ། །<ref folio="F.182.a"/>འཇིག་རྟེན་རྒྱང་པན་བསྟེན་མི་བྱ། །</s>
  </p>
  <p id="5904">
    <s id="5904:1" flag="alternateSource">ཀུན་ཏུ་འཇམ་པོ་ཇི་བསྟེན་ཀྱང་། །དེ་ཚེ་དམིགས་པ་འཐོབ་པ་ཡིན། །</s>
  </p>
  <p id="5905">
    <s id="5905:1">དེ་དག་ཐམས་ཅད་རྣམ་སྤངས་ནས། །</s>
  </p>
  <p id="5906">
    <s id="5906:1">ལོག་པར་ལྟ་བ་རྣམ་པར་སྤང་། །</s>
  </p>
  <p id="5907">
    <s id="5907:1">འཁོར་བའི་རྩ་བ་དེ་ཡིན་པར། །འདིར་ནི་ང་ཡིས་བསྟན་པ་ཡིན། །</s>
  </p>
  <p id="5908">
    <s id="5908:1">ཆོས་ངན་པ་དག་རྣམ་སྤངས་ནས། །</s>
  </p>
  <p id="5909">
    <s id="5909:1">བྱང་ཆུབ་སྤྱད་པ་སྤྱོད་པ་ན། །</s>
  </p>
  <p id="5910">
    <s id="5910:1">ང་ཡིས་སྔོན་ཆད་གང་བསྟན་པའི། །ཆོས་མཆོག་དག་ནི་ཀུན་ཏུ་སྤྱད། །</s>
  </p>
  <p id="5911">
    <s id="5911:1">ལམ་དེར་གང་ཞིག་སྦྱོར་བྱེད་པའི། །མངོན་པར་འབྱུང་དང་ཚངས་སྤྱོད་དང་། །དགེ་བའི་བཤེས་གཉེན་བཟང་པོ་དང་། །སངས་རྒྱས་དང་ནི་ཉན་ཐོས་སོ། །</s>
  </p>
  <p id="5912">
    <s id="5912:1">དེ་ལ་སྟོང་པ་བསྟེན་པར་བྱ། །</s>
  </p>
  <p id="5913">
    <s id="5913:1">ཆེན་པོ་སྟོང་པའི་སྟོང་པ་མེད། །</s>
  </p>
  <p id="5914">
    <s id="5914:1">སྟོང་པའི་ཆོས་ལ་དམིགས་པ་ནི། །ཀུན་ཏུ་སྤྱད་པར་བྱ་མ་ཡིན། །</s>
  </p>
  <p id="5915">
    <s id="5915:1">ཆོས་དང་དེ་བཞིན་དམིགས་པ་ནི། །སྟོང་ལ་དམིགས་པར་མི་འགྱུར་རོ། །</s>
  </p>
  <p id="5916">
    <s id="5916:1">གང་ལ་འཇིག་རྟེན་མི་འཇུག་པ། །དེ་ནི་སྟོང་པ་དེ་ཡིན་གསུངས། །</s>
  </p>
  <p id="5917">
    <s id="5917:1">བྱང་ཆུབ་སྤྱད་པ་སྤྱོད་པ་ན། །</s>
  </p>
  <p id="5918">
    <s id="5918:1">གང་ལ་ང་ཡིས་སྔོན་བསླབས་པ། །དེ་ལ་བྱིས་པ་བློ་ཅན་གྱིས། །ཤེས་པ་ཅིས་ཀྱང་འགྲོ་མི་འགྱུར། །</s>
  </p>
  <p id="5919">
    <s id="5919:1">བྱང་ཆུབ་སྤྱད་པ་སྤྱོད་པ་ན། །</s>
  </p>
  <p id="5920">
    <s id="5920:1">གང་དག་ང་ཡི་ཆོས་ཐོས་པ། །དེ་ལ་བྱང་ཆུབ་སྤྱད་པ་ནི། །གཞན་གྱི་དྲིང་ཕྱིར་སོང་མ་ཡིན། །</s>
  </p>
  <p id="5921">
    <s id="5921:1">དེ་དག་ང་ཡིས་རང་གིས་རྟོགས། །</s>
  </p>
  <p id="5922">
    <s id="5922:1">ཆོས་ཀྱི་དམ་པ་བསྟན་པ་ཡིན། །</s>
  </p>
  <p id="5923">
    <s id="5923:1">གང་དུ་སྟོང་ཉིད་ཆགས་མེད་པ། །དེ་ནི་དྲང་པོའི་ལམ་ཡིན་ནོ། །</s>
  </p>
  <p id="5924">
    <s id="5924:1">བྱང་ཆུབ་སྙིང་པོར་འདུག་ནས་སུ། །བློ་གྲོས་ངན་པའི་བདུད་བཅོམ་ནས། །</s>
  </p>
  <p id="5925">
    <s id="5925:1">བསམ་མི་ཁྱབ་པར་ངས་གང་རྟོགས། །</s>
  </p>
  <p id="5926">
    <s id="5926:1">དེ་ནི་ཆོས་ཉིད་དེ་ཡིན་གསུངས། །</s>
  </p>
  <p id="5927">
    <s id="5927:1">དེ་ནི་ང་ཡིས་མངོན་སངས་རྒྱས། །དེ་ཉིད་ང་ཡིས་བསྟན་པ་ཡིན། །</s>
  </p>
  <p id="5928">
    <s id="5928:1">གང་ཕྱིར་འཁོར་ལོ་བསྐོར་བ་ཡིས། །མཐའ་མཆོག་ང་ཡིས་སངས་རྒྱས་སོ། །</s>
  </p>
  <p id="5929">
    <s id="5929:1">གང་ཞིག་བློ་ངན་བདུད་བཅོམ་ནས། །</s>
  </p>
  <p id="5930">
    <s id="5930:1">བྱང་ཆུབ་འཚང་རྒྱར་འགྱུར་བ་དང་། །བྱང་ཆུབ་སྙིང་པོར་འདུག་འདོད་པ། །དེ་ཡིས་སྟོང་ཉིད་དེ་བསྟེན་བྱ། །</s>
  </p>
  <p id="5931">
    <s id="5931:1">གང་ཞིག་འཁོར་ལོ་བླ་མེད་པའི། །ཆོས་ཀྱི་འཁོར་ལོ་བསྐོར་བ་དང་། །དེ་ལ་དགེ་འདུན་གདམས་འདོད་པ། །དེ་ཡིས་སྟོང་ཉིད་དེ་བསྟེན་བྱ། །</s>
  </p>
  <p id="5932">
    <s id="5932:1">གང་ཞིག་སྟོབས་རྣམས་བཅུ་པོ་ཡིས། །གནས་པར་གྱུར་ནས་འཇིགས་མེད་པར། །སེང་གེའི་སྒྲ་ནི་སྒྲོགས་འདོད་པ། །དེ་ཡིས་སྟོང་ཉིད་དེ་བསྟེན་བྱ། །</s>
  </p>
  <p id="5933">
    <s id="5933:1">རྟག་པར་<ref folio="F.182.b"/>འཇིག་རྟེན་ཐམས་ཅད་དུ། །གང་གི་སྙན་དང་གྲགས་འབྱུང་བའི། །སྟོང་ཉིད་དེ་ནི་བསྟེན་པ་ཡིས། །ང་ནི་ཕ་རོལ་ཕྱིན་པ་ཡིན། །</s>
  </p>
  <p id="5934">
    <s id="5934:1">ང་ཡི་རྗེས་སུ་སློབ་པ་ན། །</s>
  </p>
  <p id="5935">
    <s id="5935:1">བྱང་ཆུབ་སེམས་དཔའ་རབ་མཁས་པས། །ཡེ་ཤེས་བླ་ན་མེད་པ་དེའི། །བྱང་ཆུབ་དམ་པ་འཚང་རྒྱར་བྱ། །</s>
  </p>
  <p id="5936">
    <s id="5936:1">གང་ཞིག་ང་ཡི་རྗེས་སློབ་པ། །དགེ་སློང་འོན་ཏེ་དགེ་སློང་མས། །ཇི་ལྟར་ད་ལྟར་ངས་འཐོབ་བཞིན། །བྱང་ཆུབ་དམ་པ་ཐོབ་པར་འགྱུར། །</s>
  </p>
  <p id="5937">
    <s id="5937:1">འདི་ལ་དགེ་སློང་དགེ་སློང་མ། །འབའ་ཞིག་གིས་ནི་བསྟེན་བྱ་མིན། །</s>
  </p>
  <p id="5938">
    <s id="5938:1">སེམས་ཅན་ཀུན་གྱིས་བསླབས་ན་ཡང་། །དེ་དག་བྱང་ཆུབ་རྙེད་པར་སླ། །</s>
    <s id="5938:2">དམ་པ་དེ་ལ་བསྟེན་པ་ན། །</s>
  </p>
  <p id="5939">
    <s id="5939:1">ང་ནི་ཆགས་པ་མེད་པར་བྱུང་། །</s>
  </p>
  <p id="5940">
    <s id="5940:1">མ་འདྲེས་པ་ཡི་ཆོས་རྣམས་ཀྱིས། །ཆགས་མེད་བྱང་ཆུབ་སངས་རྒྱས་སོ། །</s>
  </p>
  <p id="5941">
    <s id="5941:1">ཆོས་དེ་དག་ནི་སྟེན་བྱེད་ན། །</s>
  </p>
  <p id="5942">
    <s id="5942:1">ཡེ་ཤེས་ཆགས་མེད་དམན་མ་ཡིན། །</s>
  </p>
  <p id="5943">
    <s id="5943:1">བྱང་ཆུབ་ཕྱིར་ནི་ལམ་དེ་ཡིན། །</s>
  </p>
  <p id="5944">
    <s id="5944:1">རྟག་པར་སྟོང་ཉིད་བསྟེན་པར་བྱ། །</s>
  </p>
  <p id="5945">
    <s id="5945:1">དེ་ཕྱིར་བྱང་ཆུབ་སེམས་དཔའ་ཡིས། །སྲོག་ཆགས་རྣམས་ལ་ཕན་པའི་ཕྱིར། །ཆོས་རྣམས་ཐམས་ཅད་སྟོང་པ་ཡི། །ཆོས་དེ་དག་ལ་བསླབ་པར་བྱ། །</s>
  </p>
  <p id="5946">
    <s id="5946:1">ཐབས་ལ་འཇུག་པ་དང་། དམ་པའི་ཆོས་སྤོང་བ་དང་། བྱང་ཆུབ་སེམས་དཔའ་ཡང་དག་པར་འཛིན་དུ་གཞུག་པའི་ལེའུ་སྟེ་དགུ་པའོ།། །།</s>
  </p>
  <p id="5947">
    <s id="5947:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་བཞི་དང་ལྡན་ན། </s>
  </p>
  <p id="5948">
    <s id="5948:1">ཇི་ལྟ་བ་བཞིན་རྣམ་པར་གཏན་ལ་དབབ་པ་ལ་མཁས་པ་ཡིན། </s>
  </p>
  <p id="5949">
    <s id="5949:1">ཆོས་ཐམས་ཅད་ལ་སྤོབས་པ་ཐོགས་པ་མེད་པ་ཡིན། </s>
  </p>
  <p id="5950">
    <s id="5950:1">སྤོབས་པ་རྣོ་བ་དང་། སྤོབས་པ་མཐའ་ཡས་པ་དང་། སྤོབས་པ་ཟབ་པ་ཡིན་ཏེ། </s>
  </p>
  <p id="5951">
    <s id="5951:1">དེའི་ཚེ་དེ་བཞིན་གཤེགས་པས་ཇི་ལྟ་བ་བཞིན་རྣམ་པར་གཏན་ལ་དབབ་པ་ལ་མཁས་པ་དང་། སྤོབས་པ་རྣོ་བ་དང་། སྤོབས་པ་རངས་པར་ཐུགས་སུ་ཆུད་ནས་</s>
  </p>
  <p id="5952">
    <s id="5952:1">ཕྱི་མའི་ཆོས་ཀྱི་གྲོང་ཁྱེར་སྲུང་བར་བྱིན་གྱིས་རློབ་པར་མཛད་དོ། །</s>
  </p>
  <p id="5953">
    <s id="5953:1">ཤ་ར་དྭ་ཏིའི་བུ་བཞི་གང་ཞེ་ན། </s>
  </p>
  <p id="5954">
    <s id="5954:1">འདི་ལ་བྱང་ཆུབ་སེམས་དཔའ་རྒྱུན་མི་ཆད་པར་རབ་ཏུ་འབྱུང་བ་སྟེན་པའི་སེམས་དང་ལྡན་པས་མངོན་པར་དགའ་སྟེ། </s>
  </p>
  <p id="5955">
    <s id="5955:1">མངོན་པར་འབྱུང་བ་ལ་གཞོལ་བ་ཡིན་ཞིང་། ཆོས་ཡོངས་སུ་ཚོལ་བས་ཆོག་མི་ཤེས་པ་ཡིན། </s>
  </p>
  <p id="5956">
    <s id="5956:1">ཆོས་དེ་ཐོས་ཤིང་ཡོངས་སུ་བཙལ་ནས་ཀྱང་སེམས་ཅན་<ref folio="F.183.a"/>རྣམས་ལ་ཀུན་བགེད་པ་ཡིན། </s>
  </p>
  <p id="5957">
    <s id="5957:1">ཆོས་བསྟན་པའི་ཕྱིར་སྙོམ་ལས་མེད་པ་ཡིན་ཞིང་། </s>
    <s id="5957:2">ཆོས་ཐམས་ཅད་རྣམ་པར་འཇིག་པའི་བློས་མི་གནས་པའི་བསམ་གཏན་པ་ཡང་ཡིན་ལ། </s>
    <s id="5957:3">སེམས་ཅན་ཐམས་ཅད་ལས་བླ་ན་</s>
  </p>
  <p id="5958">
    <s id="5958:1">མེད་པའི་སེམས་ཀྱིས་བྱང་ཆུབ་ཀྱི་ཕྱིར་སངས་རྒྱས་རྗེས་སུ་དྲན་པ་ཡང་སྒོམ་པར་བྱེད་པ་ཡིན། </s>
  </p>
  <p id="5959">
    <s id="5959:1">ཆོས་གང་ལ་ཡང་ལུས་ཀྱི་དམིགས་པས་མཚན་མར་མི་འཛིན་པ་ཡིན་ཏེ། </s>
  </p>
  <p id="5960">
    <s id="5960:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་བཞི་པོ་དེ་དག་དང་ལྡན་ན་</s>
  </p>
  <p id="5961">
    <s id="5961:1">ཆོས་ཐམས་ཅད་སྤོབས་པ་ཆགས་པ་མེད་པ་ཡིན་ཞིང་། </s>
    <s id="5961:2">ཕྱི་མའི་དུས་ཕྱི་མའི་ཚེ་ན་དེ་དེ་བཞིན་གཤེགས་པས་ཆོས་ཀྱི་གྲོང་ཁྱེར་སྲུང་བར་བྱིན་གྱིས་རློབ་པར་མཛད་དོ། །</s>
  </p>
  <p id="5962">
    <s id="5962:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་བཞི་དང་ལྡན་ན། </s>
  </p>
  <p id="5963">
    <s id="5963:1">ཚེ་རྗེས་ཀྱང་དྲན་པ་བརྗེད་པར་མི་འགྱུར་རོ། །</s>
  </p>
  <p id="5964">
    <s id="5964:1">བཞི་གང་ཞེ་ན། </s>
    <s id="5964:2">ཆོས་ཡོངས་སུ་ཚོལ་བ་དང་། ཆོས་ཀྱི་སྦྱིན་པས་ཆོག་མི་ཤེས་པ་ཡིན་ཏེ། </s>
  </p>
  <p id="5965">
    <s id="5965:1">ཤ་ར་དྭ་ཏིའི་བུ་རིགས་ཀྱི་བུའམ། རིགས་ཀྱི་བུ་མོ་ཆོས་དང་པོ་དེ་དང་ལྡན་པ་ནི་ཚེ་རྗེས་ན་ཡང་དྲན་པ་བརྗེད་པར་མི་འགྱུར་རོ། །</s>
  </p>
  <p id="5966">
    <s id="5966:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་སེམས་ཅན་མང་པོ་གཞན་དག་ཀྱང་བླ་ན་</s>
  </p>
  <p id="5967">
    <s id="5967:1">མེད་པ་ཡང་དག་པར་རྫོགས་པའི་བྱང་ཆུབ་ཡང་དག་པར་འཛིན་དུ་འཇུག་ཅིང་། ཡང་དང་ཡང་དུ་དེ་བཞིན་གཤེགས་པའི་ཡོན་ཏན་ཡོངས་སུ་སྒྲོགས་པར་ཡང་བྱེད་པ་ཡིན་ཏེ</s>
  </p>
  <p id="5968">
    <s id="5968:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་ཆོས་གཉིས་པ་དེ་དང་ལྡན་པ་ནི་ཚེ་རྗེས་ན་ཡང་དྲན་པ་བརྗེད་པར་མི་འགྱུར་རོ། །</s>
  </p>
  <p id="5969">
    <s id="5969:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་ཟབ་མོ་ལ་བཟོད་པ་ཡིན་ཏེ། </s>
  </p>
  <p id="5970">
    <s id="5970:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་ཆོས་གསུམ་པ་དེ་དང་ལྡན་པ་ནི་ཚེ་རྗེས་ན་ཡང་དྲན་པ་བརྗེད་པར་མི་འགྱུར་རོ། །</s>
  </p>
  <p id="5971">
    <s id="5971:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་དེ་བཞིན་གཤེགས་པ་མཉེས་པར་བྱ་བའི་ཕྱིར་ཡིད་རྣམ་པར་མི་གཡེང་བ་ཡིན་ཞིང་། </s>
    <s id="5971:2">དེ་བཞིན་གཤེགས་པའི་ཆོས་ཡིད་ལ་བྱ་བའི་ཕྱིར་ཤེས་བཞིན་དང་དྲན་པ་ཅན་ཡིན་ལ། ཟབ་མོ་ལ་བཟོད་ཅིང་འཆི་བའི་དུས་བྱེད་པ་ཡིན་ཏེ</s>
  </p>
  <p id="5972">
    <s id="5972:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་ཆོས་བཞི་པ་དེ་དང་ལྡན་པ་ནི་ཚེ་རྗེས་ན་ཡང་དྲན་པ་བརྗེད་པར་མི་འགྱུར་རོ། །</s>
  </p>
  <p id="5973">
    <s id="5973:1">བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ཏེ། </s>
  </p>
  <p id="5974">
    <s id="5974:1">དེ་སྐད་གསུངས་ནས་སྟོན་<ref folio="F.183.b"/>པས་གཞན་ཡང་བཀའ་སྩལ་པ། </s>
    <s id="5974:2">དེ་དག་ཆོས་ནི་ཡོངས་སུ་ཚོལ། །</s>
  </p>
  <p id="5975">
    <s id="5975:1">ཆོས་ཀྱི་སྦྱིན་པའང་སྦྱིན་པར་བྱེད། །</s>
  </p>
  <p id="5976">
    <s id="5976:1">དེ་ཕྱིར་ནམ་ཡང་ནམ་དུ་ཡང་། །ཆོས་དྲན་བརྗེད་པར་མི་འགྱུར་རོ། །</s>
  </p>
  <p id="5977">
    <s id="5977:1">བྱང་ཆུབ་ཡང་དག་འཛིན་དུ་འཇུག །</s>
  </p>
  <p id="5978">
    <s id="5978:1">སེམས་ཅན་མང་པོ་འགོད་པར་བྱེད། །</s>
  </p>
  <p id="5979">
    <s id="5979:1">དེ་ཕྱིར་དེ་ཡིས་ཚེ་རབས་སུ། །དེ་ཡི་དྲན་པ་ཉམས་མི་འགྱུར། །</s>
  </p>
  <p id="5980">
    <s id="5980:1">སངས་རྒྱས་བསྟན་པའི་སྟོང་ཉིད་དང་། །ཟབ་མོའི་ཆོས་རྣམས་སྟེན་པར་བྱེད། །</s>
  </p>
  <p id="5981">
    <s id="5981:1">མ་སྐྱེས་པ་ཡི་ཆོས་རྣམས་ལས། །དེ་ཡི་བཟོད་པ་ཉམས་མི་འགྱུར། །</s>
  </p>
  <p id="5982">
    <s id="5982:1">སྐྱེ་བ་ཡང་ནི་སྐྱེ་བ་མེད། །</s>
  </p>
  <p id="5983">
    <s id="5983:1">གང་དག་སྐྱེས་པའང་དེ་དེ་བཞིན། །</s>
    <s id="5983:2">དེ་འདྲ་བ་ཡི་བཟོད་པ་ཡིས། །དེ་ཡི་དྲན་པ་ཉམས་མི་འགྱུར། །</s>
  </p>
  <p id="5984">
    <s id="5984:1">རྣམ་པར་གཡེངས་པའི་སེམས་ཀྱིས་ནི། །མཁས་པ་འཆི་བའི་དུས་མི་བྱེད། །</s>
  </p>
  <p id="5985">
    <s id="5985:1">རྟག་པར་སངས་རྒྱས་ཆོས་རྣམས་ལ། །དེ་ཡི་དཀའ་དང་སངས་རྒྱས་དམིགས། །</s>
  </p>
  <p id="5986">
    <s id="5986:1">མཁས་པ་འཆི་བའི་དུས་བྱེད་ན། །</s>
  </p>
  <p id="5987">
    <s id="5987:1">དེ་ཡི་སེམས་ནི་ཞུམ་པ་མེད། །</s>
  </p>
  <p id="5988">
    <s id="5988:1">དེ་ཕྱིར་དེ་ནི་ཚེ་རབས་སུ། །དྲན་པ་ཉམས་པར་མི་འགྱུར་རོ། །</s>
  </p>
  <p id="5989">
    <s id="5989:1">གང་ཞིག་ཡེ་ཤེས་མཆོག་འདོད་པ། །བྱང་ཆུབ་དམ་པ་ཁྱད་པར་འཕགས། །</s>
  </p>
  <p id="5990">
    <s id="5990:1">བྱང་ཆུབ་དེ་ནི་ཚོལ་བ་ན། །</s>
  </p>
  <p id="5991">
    <s id="5991:1">ཆོས་བཞི་པོ་དག་སྟེན་པར་བྱེད། །</s>
  </p>
  <p id="5992">
    <s id="5992:1">སངས་རྒྱས་རྣམས་ཀྱིས་རྟག་ཏུ་བསྔགས། །</s>
  </p>
  <p id="5993">
    <s id="5993:1">དེ་དག་མཆོག་དང་གཙོ་བོ་ཡིན། །</s>
  </p>
  <p id="5994">
    <s id="5994:1">དེ་ཕྱིར་ཁྱོད་ལ་ངས་བསྟན་གྱིས། །ཆོས་དེ་དག་ནི་བསྟེན་པར་བྱོས། །</s>
  </p>
  <p id="5995">
    <s id="5995:1">གང་ཕྱིར་ང་ལའང་ཕན་བྱེད་པ། །ཁྱོད་ལ་ཕན་ཕྱིར་བསྟན་པར་བྱ། །</s>
  </p>
  <p id="5996">
    <s id="5996:1">རྫོགས་པའི་སངས་རྒྱས་འདིར་ཕན་བཞེད། །</s>
  </p>
  <p id="5997">
    <s id="5997:1">གང་ལའང་ཆད་པ་གཅོད་མི་མཛད། །</s>
  </p>
  <p id="5998">
    <s id="5998:1">དེས་པ་གང་ཞིག་བྱང་ཆུབ་ཕྱིར། །འདི་ལ་ཡེ་ཤེས་འདོད་བྱེད་པས། །དེ་ཕྱིར་ལམ་ལ་བསྟེན་པར་བྱོས། །</s>
  </p>
  <p id="5999">
    <s id="5999:1">དེ་ལས་བྱང་ཆུབ་འཐོབ་པ་ཡིན། །</s>
  </p>
  <p id="6000">
    <s id="6000:1">ལེ་ལོའི་སེམས་དང་ལྡན་པ་དང་། །ཞུམ་པའི་སེམས་དང་ལྡན་པ་ཡིས། །བྱང་ཆུབ་མཆོག་རེག་ནུས་མ་ཡིན། །</s>
  </p>
  <p id="6001">
    <s id="6001:1">དེ་ཕྱིར་དེ་ནི་རྣམ་པར་སྤང་། །</s>
  </p>
  <p id="6002">
    <s id="6002:1">བདག་ཏུ་འདུ་ཤེས་བྱེད་པ་དང་། །སེམས་ཅན་འདུ་ཤེས་བྱེད་པ་འམ། །དངོས་འདུ་ཤེས་པས་སངས་རྒྱས་ཀྱི། །བྱང་ཆུབ་འཚང་རྒྱར་ནུས་མ་ཡིན། །</s>
  </p>
  <p id="6003">
    <s id="6003:1">དེ་ཕྱིར་དེ་ནི་རྣམ་སྤངས་ནས། །</s>
  </p>
  <p id="6004">
    <s id="6004:1">རྟག་པར་སྟོང་པ་ཉིད་ལ་བསྟེན། །</s>
  </p>
  <p id="6005">
    <s id="6005:1">དངོས་པོ་ཐམས་ཅད་འདིར་བཤིག་པས། །དེ་ལས་ཡེ་ཤེས་རྣམ་དག་འགྱུར། །</s>
  </p>
  <p id="6006">
    <s id="6006:1">ཁྱེད་ཅག་གནས་པར་མ་བྱེད་ཅིག །</s>
  </p>
  <p id="6007">
    <s id="6007:1">གནས་ལས་ཀྱང་ནི་བསྐྱོད་པར་<ref folio="F.184.a"/>བྱོས། །</s>
  </p>
  <p id="6008">
    <s id="6008:1">འོང་བ་དང་ནི་འགྲོ་བ་ལས། །བསྐྱོད་པ་དག་པ་དགའ་བར་གྱིས། །</s>
    <s id="6008:2">ཤ་ར་དྭ་ཏིའི་བུ་ཆོས་བཞི་པོ་འདི་དག་ནི་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ཀྱིས་ཐམས་ཅད་ཀྱི་མཆོག་སྒྲུབ་པར་འགྱུར་བ་ཡིན་ཏེ</s>
  </p>
  <p id="6009">
    <s id="6009:1">བཞི་གང་ཞེ་ན། </s>
    <s id="6009:2">ཤ་ར་དྭ་ཏིའི་བུ་འདི་ལ་བྱང་ཆུབ་སེམས་དཔའ་སངས་རྒྱས་ཀྱི་བྱང་ཆུབ་རྣམ་པར་འཇིག་ཅིང་། དམ་པའི་ཆོས་ནུབ་པར་འགྱུར་བ་ན། </s>
  </p>
  <p id="6010">
    <s id="6010:1">དམ་པའི་ཆོས་ཡོངས་སུ་ཚོལ་བ་ལ་མངོན་པར་བརྩོན་པ་ཡིན། </s>
  </p>
  <p id="6011">
    <s id="6011:1">དེ་བཞིན་གཤེགས་པའི་མཆོད་རྟེན་རྣམ་པར་འཇིག་པ་ན་</s>
    <s id="6011:2">ཕྱིར་འཆོས་པར་བྱེད་ཅིང་</s>
    <s id="6011:3">ལུས་དང་སྲོག་ཡོངས་སུ་གཏོང་བར་བྱེད་ཀྱང་། </s>
    <s id="6011:4">ཆོས་ནི་ཡོངས་སུ་གཏོང་བར་མི་བྱེད་པ་ཡིན། </s>
  </p>
  <p id="6012">
    <s id="6012:1">སེམས་ཅན་སྡུག་བསྔལ་བ་དག་མཐོང་ན་ཡང་སྙིང་རྗེ་སྐྱེད་པར་བྱེད་པ་ཡིན། </s>
  </p>
  <p id="6013">
    <s id="6013:1">དེ་སྙིང་རྗེ་ཐོབ་ནས་ཇེ་ཆེར་བརྩོན་འགྲུས་རྩོམ་པར་བྱེད་ཅིང་། ནམ་ཞིག་ན་བདག་གིས་སངས་རྒྱས་ཀྱི་ཡེ་ཤེས་ཡང་དག་པར་བསྒྲུབས་ནས། </s>
  </p>
  <p id="6014">
    <s id="6014:1">སེམས་ཅན་དེ་དག་གི་སྡུག་བསྔལ་ཐམས་ཅད་རྣམ་པར་ཞི་བར་བྱ་བའི་ཕྱིར་ཆོས་བསྟན་པར་བྱ་ཞེས་དེ་སྙམ་སེམས་པ་ཡིན་ནོ། །</s>
  </p>
  <p id="6015">
    <s id="6015:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་ནི་ཆོས་ཡོངས་སུ་བཙལ་བའི་ཕྱིར་ཆོག་མི་ཤེས་པ་ཡིན་ནོ། །</s>
  </p>
  <p id="6016">
    <s id="6016:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་ཆོས་ཡོངས་སུ་བཙལ་བའི་ཕྱིར་ཆོས་ལ་འདུན་པ་ཆེ་བ་ཡིན་ནོ། །</s>
  </p>
  <p id="6017">
    <s id="6017:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་ཐེག་པ་ཆེན་པོ་ལ་ལྷག་པར་དམིགས་པ་ཉིད་ཀྱི་ཕྱིར་བསྙེན་པར་དཀའ་བ་ཡིན་ནོ། །</s>
  </p>
  <p id="6018">
    <s id="6018:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སེམས་ཅན་རྣམས་ལ་ཕན་པར་འདོད་པ་ཉིད་ཀྱི་ཕྱིར་དེ་དག་ལ་སྐྱོབ་པ་གཞན་གང་ཡང་མེད་དེ། </s>
  </p>
  <p id="6019">
    <s id="6019:1">གཞན་དུ་ན་བདག་འབའ་ཞིག་ཏུ་ཟད་དོ་སྙམ་པས་བྱམས་པའི་སེམས་དང་ལྡན་པ་ཡིན་ནོ། །</s>
  </p>
  <p id="6020">
    <s id="6020:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སྙིང་རྗེ་ཆེན་པོ་བསྟེན་པའི་སེམས་དང་ལྡན་པས་ཁྲོས་པ་མེད་པ་ཡིན་ནོ། །</s>
  </p>
  <p id="6021">
    <s id="6021:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་སེམས་ཅན་ཐམས་ཅད་ལ་ཡེ་ཤེས་ཉེ་བར་སྒྲུབ་པ་ཉིད་ཀྱི་ཕྱིར་ཕྲག་དོག་མེད་པ་ཡིན་ནོ། །</s>
  </p>
  <p id="6022">
    <s id="6022:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་ཆོས་ཀྱི་སྦྱིན་པས་སེམས་ཅན་རྣམས་ལ་ཕན་འདོགས་པ་ཉིད་ཀྱི་ཕྱིར་སེར་སྣ་མེད་པ་<ref folio="F.184.b"/>ཡིན་ནོ། །</s>
  </p>
  <p id="6023">
    <s id="6023:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་ལྷག་པའི་བསམ་པ་ཉེ་བར་སྟོན་པ་ཉིད་ཀྱི་ཕྱིར་བདོག་པ་ཐམས་ཅད་ཡོངས་སུ་གཏོང་བ་ཡིན་ནོ། །</s>
  </p>
  <p id="6024">
    <s id="6024:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་ཆོས་ཐམས་ཅད་ལ་ཡོངས་སུ་འཛིན་པ་མེད་པ་ཡིན་ནོ། །</s>
  </p>
  <p id="6025">
    <s id="6025:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་ཚུར་ཤོག་ལེགས་པར་འོངས་སོ། །</s>
  </p>
  <p id="6026">
    <s id="6026:1">ཞེས་སྨྲ་བ་ཡིན་ཞིང་ཁྲོ་གཉེར་མེད་པར་བཞིན་འཛུམ་པ་ཡིན་ནོ། །</s>
  </p>
  <p id="6027">
    <s id="6027:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་རྒོད་པ་མེད་ལ། </s>
    <s id="6027:2">སེམས་ཅན་སྡུག་བསྔལ་བ་དག་མཐོང་ན་སྙིང་བླས་སུ་བྱེད་ཅིང་བརྩོན་འགྲུས་བརྟན་པོར་རྩོམ་པར་བྱེད་པ་ཡིན་ནོ། །</s>
  </p>
  <p id="6028">
    <s id="6028:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་སངས་རྒྱས་ཀྱི་ཆོས་རྣམས་ལ་དགའ་བ་ཡིན་ནོ། །</s>
  </p>
  <p id="6029">
    <s id="6029:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་སེང་གེའི་སྒྲ་མངོན་པར་སྒྲོགས་པ་ཉིད་ཀྱི་ཕྱིར་མི་འཇིགས་པ་ཡིན་ནོ། །</s>
  </p>
  <p id="6030">
    <s id="6030:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སངས་རྒྱས་ཀྱི་ཆོས་རྣམས་ལ་ལེགས་པར་གནས་པས་བག་ཚ་བ་མེད་པ་ཡིན་ནོ། །</s>
  </p>
  <p id="6031">
    <s id="6031:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་སངས་རྒྱས་ཀྱི་ཆོས་ཡོངས་སུ་བཙལ་བའི་ཕྱིར་བརྩོན་པ་ཡིན་ནོ། །</s>
  </p>
  <p id="6032">
    <s id="6032:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་རྟག་ཏུ་བརྩོན་པ་ཡིན་ཞིང་ཆོས་བསྟན་པའི་ཕྱིར་སྟོང་གསུམ་གྱི་སྟོང་ཆེན་པོར་རྒྱུ་བ་ཡིན་ནོ། །</s>
  </p>
  <p id="6033">
    <s id="6033:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་ཆོས་རྣམས་ལ་རྟོགས་པར་ཁོང་དུ་ཆུད་པས་རྣམ་པར་རྒྱལ་བ་སྲུང་བ་ཡིན་ནོ། །</s>
  </p>
  <p id="6034">
    <s id="6034:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་ཆོས་ཐམས་ཅད་ཡང་དག་པ་ཇི་ལྟ་བ་བཞིན་སོ་སོར་རྟོག་པ་ཉིད་ཀྱི་ཕྱིར་སྙིང་པོ་འཛིན་པ་ཡིན་ནོ། །</s>
  </p>
  <p id="6035">
    <s id="6035:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་ཆོས་ཐམས་ཅད་ལ་རང་གིས་མངོན་པར་རྫོགས་པར་བྱང་ཆུབ་པ་ཉིད་ཀྱི་ཕྱིར་སྙིང་པོ་བླངས་པ་ཡིན་ནོ། །</s>
  </p>
  <p id="6036">
    <s id="6036:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་དུས་དང་དུས་མ་ཡིན་པར་ཡོངས་སུ་སྨིན་པར་བྱེད་པ་ཉིད་ཀྱི་ཕྱིར་སྐུལ་བར་བྱེད་པ་ཡིན་ནོ། །</s>
  </p>
  <p id="6037">
    <s id="6037:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་ཆོས་དང་འཐུན་པས་ཕ་རོལ་སྨྲ་བ་རྣམས་ཚར་གཅོད་པ་ཡིན་ནོ། །</s>
  </p>
  <p id="6038">
    <s id="6038:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་ཆོས་ཐམས་ཅད་ཀྱི་དོན་རྣམ་པར་ངེས་པ་ཡིན་ནོ། །</s>
  </p>
  <p id="6039">
    <s id="6039:1"><ref folio="F.185.a"/>ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སངས་རྒྱས་ཀྱི་ཆོས་རྣམས་ཀྱི་རིགས་ཡིན་ནོ། །</s>
  </p>
  <p id="6040">
    <s id="6040:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་རྣམས་ནི་ཆོས་དཀོན་མཆོག་ཆེན་པོའི་གཏེར་ཆེན་པོ་ཡིན་ནོ། །</s>
  </p>
  <p id="6041">
    <s id="6041:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་ཆོས་ཐམས་ཅད་ཀྱི་ཕྱག་རྒྱ་རྗེས་སུ་རྟོགས་པར་རྣམ་པར་འགྲེལ་པའི་ཆོས་རྒྱ་མཚོ་ཡིན་ནོ། །</s>
  </p>
  <p id="6042">
    <s id="6042:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་འཁྲུག་པ་ཆེན་པོ་གྲངས་མེད་དཔག་ཏུ་མེད་པ་ཕྱིར་བཟློག་པ་ཉིད་ཀྱི་ཕྱིར། ཁོར་ཡུག་དང་ཁོར་ཡུག་ཆེན་པོ་ལྟ་བུ་ཡིན་ནོ། །</s>
  </p>
  <p id="6043">
    <s id="6043:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་ཆོས་མི་ཟད་པ་ཡང་དག་པར་རབ་ཏུ་སྟོན་པས་ཡོངས་སུ་མ་གཏུགས་པ་ཡིན་ནོ། །</s>
  </p>
  <p id="6044">
    <s id="6044:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སེམས་ནམ་མཁའ་དང་མཉམ་པ་ཉིད་ཀྱི་ཕྱིར་རྙོག་པ་མེད་པ་ཡིན་ནོ། །</s>
  </p>
  <p id="6045">
    <s id="6045:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་ནམ་མཁའ་མི་ཟད་པ་ཉིད་ཀྱི་ཕྱིར་ཟད་མི་ཤེས་པ་ཡིན་ནོ། །</s>
  </p>
  <p id="6046">
    <s id="6046:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་དགེ་བའི་ཆོས་ཀྱིས་མངོན་དུ་འཕགས་པ་ཉིད་ཀྱི་ཕྱིར་ལྷུན་པོ་ལྟ་བུ་ཡིན་ནོ། །</s>
  </p>
  <p id="6047">
    <s id="6047:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་འདོད་པ་དང་མི་འདོད་པ་དང་བྲལ་བས་ས་ལྟ་བུ་ཡིན་ནོ། །</s>
  </p>
  <p id="6048">
    <s id="6048:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་དགེ་བའི་རྩ་བ་ཆུད་མི་གཟོན་པ་ཉིད་ཀྱི་ཕྱིར་ཞིང་ལྟ་བུ་ཡིན་ནོ། །</s>
  </p>
  <p id="6049">
    <s id="6049:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་ཆོས་ཀྱི་སྣང་བ་ཀུན་ཏུ་སྟོན་པས་ཉི་མ་ལྟ་བུ་ཡིན་ནོ། །</s>
  </p>
  <p id="6050">
    <s id="6050:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་མུན་ནག་རྣམ་པར་སེལ་བ་ཉིད་ཀྱི་ཕྱིར་ཟླ་བ་ལྟ་བུ་ཡིན་ནོ། །</s>
  </p>
  <p id="6051">
    <s id="6051:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་འདོད་ཆགས་དང་། ཞེ་སྡང་དང་། གཏི་མུག་གི་གདུང་བ་རབ་ཏུ་ཞི་བར་བྱེད་པ་ཉིད་ཀྱི་ཕྱིར་གདུགས་ལྟ་བུ་ཡིན་ནོ། །</s>
  </p>
  <p id="6052">
    <s id="6052:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སེམས་ཅན་རྣམས་ཀྱི་གནས་དང་། སྐྱབས་དང་། སྟོན་པར་གྱུར་པས་ཤིང་ལྗོན་པ་ཆེན་པོའི་གྲིབ་མ་ལྟ་བུ་ཡིན་ནོ། །</s>
  </p>
  <p id="6053">
    <s id="6053:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་<ref folio="F.185.b"/>རྣམས་ནི་བཟོའི་གནས་ཐམས་ཅད་ལ་རྟོགས་པར་ཁོང་དུ་ཆུད་པས་སློབ་དཔོན་ལྟ་བུ་ཡིན་ནོ། །</s>
  </p>
  <p id="6054">
    <s id="6054:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སེམས་ཅན་ཐམས་ཅད་ཀྱི་བསམ་པ་ཡོངས་སུ་སྐོང་བས་ཉེ་བར་འཚོ་བར་བྱ་བ་ཡིན་ནོ། །</s>
  </p>
  <p id="6055">
    <s id="6055:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སེམས་ཅན་ཐམས་ཅད་ཀྱི་སྟོན་པར་གྱུར་པ་ཡིན་ནོ། །</s>
  </p>
  <p id="6056">
    <s id="6056:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སེམས་ཅན་ཐམས་ཅད་ཀྱི་རྟེན་དུ་གྱུར་པ་ཡིན་ནོ།། །།</s>
  </p>
  <p id="6057">
    <s id="6057:1">བམ་པོ་བཅོ་ལྔ་པ། </s>
    <s id="6057:2">ཤ་ར་དྭ་ཏིའི་བུ་གལ་ཏེ་ངས་ཇི་ལྟར་མཁྱེན་པ་བཞིན་དུ་སེམས་ཅན་ཐམས་ཅད་ཀྱིས་བྱང་ཆུབ་སེམས་དཔའ་ནི་བདག་ཅག་ལ་བྱ་བ་དེ་ལྟ་བུས་ཉེ་བར་གནས་པ་ཡིན་ནོ། །</s>
  </p>
  <p id="6058">
    <s id="6058:1">ཞེས་དེ་ལྟར་ཤེས་པར་གྱུར་ན། </s>
  </p>
  <p id="6059">
    <s id="6059:1">ཤ་ར་དྭ་ཏིའི་བུ་སེམས་ཅན་ཐམས་ཅད་ཀྱིས་བྱང་ཆུབ་སེམས་དཔའ་དང་པོ་སེམས་བསྐྱེད་པ་ནས་བྱང་ཆུབ་ཀྱི་སྙིང་པོ་ལ་འདུག་པ་དེའི་བར་སྲིད་དུ་ཕྲག་པའམ་མགོ་བོས་ཁྱེར་བར་འགྱུར་ཞིང་། གང་སེམས་ཅན་རྣམས་ཀྱི་བདེ་བ་དང་། རྩེ་བ་དང་། དགའ་བ་ཐམས་ཅད་ཀྱང་བྱང་ཆུབ་སེམས་དཔའ་ལ་སྦྱིན་པར་བྱེད་པར་གྱུར་ལ། བྱང་ཆུབ་ཀྱི་སྙིང་པོར་སོང་ན་</s>
  </p>
  <p id="6060">
    <s id="6060:1">ཡང་ས་ལས་བརྩམས་ནས་</s>
  </p>
  <p id="6061">
    <s id="6061:1">སྲིད་པའི་རྩེ་མོའི་བར་དུ་གོས་རིན་པོ་ཆེ་གཅིག་པའི་གདིང་བ་འདིང་བར་བྱེད་པར་གྱུར་ཅིང་། བྱང་ཆུབ་སེམས་དཔའི་ལུས་གདུང་བར་གྱུར་ན་</s>
  </p>
  <p id="6062">
    <s id="6062:1">མི་རུང་ངོ་སྙམ་ནས</s>
  </p>
  <p id="6063">
    <s id="6063:1">སྟེང་དུ་ཡང་ལྷ་རྫས་ཀྱི་གདུགས་དགབ་པ་ཀུན་ཏུ་འཛིན་པར་བྱེད་པར་འགྱུར་ལ། </s>
    <s id="6063:2">མེ་ཏོག་དང་། སྤོས་དང་། ཕྲེང་བ་དང་། བྱུག་པ་ཐམས་ཅད་ཀྱིས་ཀྱང་མཆོད་པ་བྱེད་ཅིང་། རིམ་གྲོ་དང་། བསྙེན་བཀུར་བྱེད་པར་འགྱུར་ཏེ</s>
  </p>
  <p id="6064">
    <s id="6064:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ལ་དེ་ལྟར་མངོན་པར་འདུ་བྱས་ཤིང་། གུས་པར་བྱས། </s>
  </p>
  <p id="6065">
    <s id="6065:1">བརྗེད་པ་བྱས། </s>
  </p>
  <p id="6066">
    <s id="6066:1">མཆོད་པ་བྱས་ཀྱང་ལན་བྱ་བར་ནི་མི་ནུས་སོ། །</s>
  </p>
  <p id="6067">
    <s id="6067:1">དེ་ཅིའི་ཕྱིར་ཞེ་ན། </s>
    <s id="6067:2">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་ཅན་རྣམས་ཀྱི་དོན་དུ་ཡོངས་སུ་གདུང་བ་མེད་པའི་བདེ་བའི་ཡོ་བྱད་མངོན་པར་འདུ་བྱེད་པ་ཇི་ལྟ་བུས་ཉེ་བར་གནས་པའི་ཡོ་བྱད་དེ་ལ་ནི་བདེ་བའི་ཡོ་བྱད་མངོན་པར་འདུ་བྱེད་པ་འདིས་བརྒྱའི་ཆར་ཡང་ཉེ་བར་མི་འགྲོ་བ་ནས། </s>
  </p>
  <p id="6068">
    <s id="6068:1">རྒྱུའི་བར་དུ་ཡང་མི་བཟོད་པའི་ཕྱིར་རོ། །</s>
  </p>
  <p id="6069">
    <s id="6069:1">དེ་ཅིའི་ཕྱིར་ཞེ་ན། </s>
    <s id="6069:2">ཤ་ར་དྭ་ཏིའི་བུ་ཉེ་བར་སྒྲུབ་པ་དེ་ཐམས་ཅད་ནི་མི་རྟག་པ་ཡིན། འཇིག་རྟེན་པ་ཡིན། </s>
  </p>
  <p id="6070">
    <s id="6070:1">ཕུང་པོ་<ref folio="F.186.a"/>དང་བཅས་པ་ཡིན། </s>
  </p>
  <p id="6071">
    <s id="6071:1">ཟག་པ་དང་བཅས་པ་ཡིན། </s>
  </p>
  <p id="6072">
    <s id="6072:1">ཡོངས་སུ་འགྱུར་བའི་ཆོས་ཅན་ཡིན་ཞིང་། </s>
    <s id="6072:2">ཤ་ར་དྭ་ཏིའི་བུ་བྱང་ཆུབ་སེམས་དཔའི་བདེ་བ་ཉེ་བར་སྒྲུབ་པ་ནི། ཟག་པ་མེད་པ་དང་། འཇིག་རྟེན་ལས་འདས་པ་དང་། ངེས་པར་བྱེད་པ་དང་ལྡན་པ་དང་། ངོ་བོ་ཉིད་མེད་པ་དང་། སྟོང་པ་ཉིད་ཡིན་པའི་ཕྱིར་ཏེ། </s>
  </p>
  <p id="6073">
    <s id="6073:1">ཤ་ར་དྭ་ཏིའི་བུ་དེ་ལྟ་བས་ན་བྱང་ཆུབ་སེམས་དཔའ་ལ་སེམས་ཅན་ཐམས་ཅད་ཀྱི་བདེ་བའི་ཡོ་བྱད་ཕུན་སུམ་ཚོགས་པ་ཐམས་ཅད་ཀྱིས་ཕན་གདགས་པར་བྱ་མི་ནུས་སོ། །</s>
  </p>
  <p id="6074">
    <s id="6074:1">དེ་ཅིའི་ཕྱིར་ཞེ་ན། </s>
    <s id="6074:2">ཤ་ར་དྭ་ཏིའི་བུ་བྱང་ཆུབ་སེམས་དཔའ་ནི་སེམས་ཅན་གཉིད་ལོག་པ་ཐམས་ཅད་ཀྱི་མི་ཉལ་བར་བྱེད་པ་ཡིན། </s>
  </p>
  <p id="6075">
    <s id="6075:1">བག་མེད་པ་རྣམས་ཀྱི་བག་ཡོད་པ་ཡིན། </s>
  </p>
  <p id="6076">
    <s id="6076:1">སྨྱོན་པ་རྣམས་ཀྱི་མ་སྨྱོས་པ་ཡིན་ཞིང་། </s>
    <s id="6076:2">ཤ་ར་དྭ་ཏིའི་བུ་བྱང་ཆུབ་སེམས་དཔའ་ནི་སེམས་ཅན་དམུས་ལོང་རྣམས་ཀྱི་མིག་ཏུ་གྱུར་པ་ཡིན། </s>
  </p>
  <p id="6077">
    <s id="6077:1">ཡོངས་སུ་འདྲེན་པ་ཡིན་ལ། </s>
    <s id="6077:2">ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ནི་སེམས་ཅན་ནད་ཀྱིས་ཐེབས་པ་རྣམས་ཀྱི་སྨན་དུ་གྱུར་པ་ཡིན། </s>
  </p>
  <p id="6078">
    <s id="6078:1">ལམ་ངན་པར་ཞུགས་པ་རྣམས་ཀྱི་ལམ་སྟོན་པ་ཡིན། </s>
  </p>
  <p id="6079">
    <s id="6079:1">ལམ་གོལ་བ་ལ་གནས་པ་རྣམས་ཀྱི་ཡང་དག་པའི་ལམ་སྟོན་པར་བྱེད་པ་ཡིན་ཞིང་། </s>
    <s id="6079:2">བྱང་ཆུབ་སེམས་དཔའ་ནི་དགེ་བའི་རྩ་བ་མ་བསྐྱེད་པ་རྣམས་སྐྱེད་པར་བྱེད་པ་ཡིན། </s>
  </p>
  <p id="6080">
    <s id="6080:1">བྱང་ཆུབ་སེམས་དཔའ་ནི་ཆོས་དཀར་པོ་རྣམས་ཀྱིས་རྣམ་པར་མ་བསྐྱེད་པ་རྣམས་རྣམ་པར་སྐྱེད་པར་བྱེད་པ་ཡིན་པའི་ཕྱིར་ཏེ། </s>
  </p>
  <p id="6081">
    <s id="6081:1">ཤ་ར་དྭ་ཏིའི་བུ་མདོར་ན་དེ་བཞིན་གཤེགས་པ་དང་། བྱང་ཆུབ་སེམས་དཔའ་མ་གཏོགས་པར་སེམས་ཅན་རྣམས་ལ་སྐྱོབ་པ་དང་། སྐྱབས་དང་། དཔུང་གཉེན་གཞན་མེད་དེ། </s>
  </p>
  <p id="6082">
    <s id="6082:1">ཤ་ར་དྭ་ཏིའི་བུ་སངས་རྒྱས་དེ་ཡང་བྱང་ཆུབ་སེམས་དཔའ་ལས་བྱུང་བ་ཡིན་ནོ། །</s>
  </p>
  <p id="6083">
    <s id="6083:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="6084">
    <s id="6084:1">བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཐེག་པ་དེ་དེ་ལྟ་བུ་དང་ཐེག་པ་དེ་རྨད་དུ་བྱུང་བ་ལགས་ཀྱང་། བདག་ཉིད་ཀྱང་མཛེས་པར་བགྱིད་ཅིང་། གཞན་དག་ཀྱང་མཛེས་པར་བགྱིད་པ་ནི་ངོ་མཚར་ལགས་སོ། །</s>
    <s id="6084:2">བཅོམ་ལྡན་འདས་དཔེར་བགྱི་ན་</s>
  </p>
  <p id="6085">
    <s id="6085:1">ཞུགས་ཤིང་ཡོངས་འདུས་བརྟོལ་ཡན་ལག་ཐམས་ཅད་མེ་ཏོག་ཡོངས་སུ་རྒྱས་པ་ནི་བདག་ཉིད་ཀྱང་མཛེས་པར་བགྱིད་ལ། <ref folio="F.186.b"/>གཞན་དག་ཀྱང་མཛེས་པར་བགྱིད་ལགས་སོ། །</s>
    <s id="6085:2">བཅོམ་ལྡན་འདས་དེ་བཞིན་དུ་བྱང་ཆུབ་སེམས་དཔའ་སངས་རྒྱས་ཀྱི་ཆོས་རྣམས་ཡོངས་སུ་རྫོགས་པ་ནི་བདག་ཉིད་ཀྱང་མཛེས་པར་བགྱིད་ཅིང་། སེམས་ཅན་དཔག་ཏུ་མ་མཆིས་པ་ཡང་མཛེས་པར་བགྱིད་ལགས་སོ། །</s>
    <s id="6085:3">བཅོམ་ལྡན་འདས་དཔེར་བགྱི་ན་</s>
  </p>
  <p id="6086">
    <s id="6086:1"> ཞུགས་ཤིང་ཡོངས་འདུས་བརྟོལ་ནི་སུམ་ཅུ་རྩ་གསུམ་པའི་ལྷ་རྣམས་གར་བགྱིད་དུ་སྩོལ་ཅིང་། རྩེ་བར་བགྱིད། དགའ་མགུར་སྤྱོད་པར་བགྱིད་ལགས་སོ། །</s>
    <s id="6086:2">བཅོམ་ལྡན་འདས་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ནི་བླ་ན་</s>
  </p>
  <p id="6087">
    <s id="6087:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་སངས་རྒྱས་ཀྱི་ཆོས་ཡོངས་སུ་རྫོགས་ཤིང་</s>
    <s id="6087:2">བདག་ཉིད་ཀྱིས་ཀྱང་མཛེས་ལ། སེམས་ཅན་གྲངས་མ་མཆིས། </s>
  </p>
  <p id="6088">
    <s id="6088:1">དཔག་ཏུ་མ་མཆིས་པས་ཀྱང་མངོན་དུ་བགྲོད་པར་བགྱིད་པ་ལགས་ཏེ། </s>
  </p>
  <p id="6089">
    <s id="6089:1">དེར་སེམས་ཅན་ཕྱིན་པ་རྣམས་ཀྱང་དབང་པོ་དང་། སྟོབས་དང་བྱང་ཆུབ་ཀྱི་ཡན་ལག་དང་། བསམ་གཏན་དང་། རྣམ་པར་ཐར་པ་དང་། ཏིང་ངེ་འཛིན་དང་། སྙོམས་པར་འཇུག་པ་རྣམས་ཀྱིས་རྩེ་བར་བགྱིད། དགའ་མགུར་སྤྱོད་པར་བགྱིད། དགའ་བར་བགྱིད་པ་ལགས་ན། </s>
  </p>
  <p id="6090">
    <s id="6090:1">བཅོམ་ལྡན་འདས་བདག་ཅག་ལྟ་བུ་ལེ་ལོ་ཅན་གཞན་གྱི་དྲིང་ལ་འཇོག་པ་དག་མ་གཏོགས་པར་ཐེག་པ་དེ་ལ་སུ་ཞིག་གནས་པར་མི་བགྱིད། མངོན་པར་འཚལ་བར་མི་བགྱིད་ལགས། </s>
    <s id="6090:2">བཅོམ་ལྡན་འདས་བདག་ཅག་ནི་ཆོས་གཞན་གྱིས་སྩལ་ཅིང་། གཞན་གྱིས་བསྟན་པས་དབུགས་ཕྱིན་པ་དང་། བདེ་བར་གྱུར་པ་ལགས་ཏེ། </s>
  </p>
  <p id="6091">
    <s id="6091:1">བཅོམ་ལྡན་འདས་སླད་ཀྱིས་ནི་བཅོམ་ལྡན་འདས་ལས་ཐོས་ནས་རེ་ཞིག་གང་གིས་སེམས་ཅན་འགའ་ཡང་བགྱིད་པ་དེ་ལ་འཇོག་པའི་མཐུ་བདག་ཅག་ལ་མ་མཆིས་སོ། །</s>
  </p>
  <p id="6092">
    <s id="6092:1">བཅོམ་ལྡན་འདས་བདག་ཅག་གིས་ནི་དེང་སླན་ཆད་གང་ལ་ལར་ཆོས་བསྟན་ན། </s>
  </p>
  <p id="6093">
    <s id="6093:1">ཆེས་ཐོག་མར་བྱང་ཆུབ་སེམས་དཔའི་ཐེག་པ་ལས་བརྩམས་ནས་བསྟན་པར་བགྱི་ཞིང་ཉན་ཐོས་ཀྱི་ཐེག་པ་ནི་སླད་ཀྱིས་བསྟན་པར་བགྱིའོ། །</s>
  </p>
  <p id="6094">
    <s id="6094:1">དེ་ཅིའི་སླད་དུ་ཞེ་ན། བཅོམ་ལྡན་འདས་གང་གིས་མྱུར་དུ་བླ་ན་</s>
  </p>
  <p id="6095">
    <s id="6095:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་བ་དེ་ལྟར་བགྱིས་པས་སེམས་ཅན་འགའ་ཞིག་བྱང་ཆུབ་ཏུ་བཞག་ན་</s>
  </p>
  <p id="6096">
    <s id="6096:1">ཡང་། དེ་བཞིན་གཤེགས་པ་ལ་བདག་ཅག་གིས་བགྱིས་པ་གསོལ་ལགས་པའི་སླད་<ref folio="F.187.a"/>དུའོ། །</s>
    <s id="6096:2">དེ་སྐད་ཅེས་གསོལ་པ་དང་། </s>
    <s id="6096:3">བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="6097">
    <s id="6097:1">ཤ་ར་དྭ་ཏིའི་བུ་ཁྱོད་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དགའ་བར་བྱ་བའི་ཕྱིར་གོ་ཆ་ཆེན་པོ་གྱོན་པ་ནི་ལེགས་སོ་ལེགས་སོ། །</s>
  </p>
  <p id="6098">
    <s id="6098:1">དེ་ཅིའི་ཕྱིར་ཞེ་ན། </s>
    <s id="6098:2">ཤ་ར་དྭ་ཏིའི་བུ་ཐེག་པ་དེ་ལྟ་བུ་དེའི་མིང་ཡང་མི་འབྱུང་བའི་དུས་དེ་དང་ཚོད་དེ་འབྱུང་བར་འགྱུར་ཞིང་། ཤ་ར་དྭ་ཏིའི་བུ་ཐེག་པ་དེ་ལྟ་བུ་དེ་ལ་འཕྱ་བར་བྱེད་པར་འགྱུར། </s>
  </p>
  <p id="6099">
    <s id="6099:1">བསྟིང་བར་བྱེད་པར་འགྱུར་ལ། མདོ་སྡེ་དེ་ལྟ་བུ་དེ་དག་ལེན་པ་པོ་མ་ཡིན་པ་དང་། སྤོང་བར་བྱེད་པ་འབྱུང་བར་འགྱུར་བའི་ཕྱིར་རོ། །</s>
  </p>
  <p id="6100">
    <s id="6100:1">ཤ་ར་དྭ་ཏིའི་བུ་དེ་ལ་རིགས་ཀྱི་བུའམ། རིགས་ཀྱི་བུ་མོ་དོན་འདོད་པས་ནི་དོན་ལ་རྟོན་པ་དང་། ཆོས་ལ་རྟོན་པར་བྱའི། འདུ་འཛིའི་གནས་སུ་ནི་གནས་པར་མི་བྱའོ། །</s>
  </p>
  <p id="6101">
    <s id="6101:1">དེ་ཅིའི་ཕྱིར་ཞེ་ན། ཤ་ར་དྭ་ཏིའི་བུ་དེའི་ཚེ་འདུས་པ་ནི་མི་རིགས་པར་འགྱུར་ཏེ། </s>
  </p>
  <p id="6102">
    <s id="6102:1">ཤ་ར་དྭ་ཏིའི་བུ་ངའི་ཉན་ཐོས་རིགས་པ་དང་ལྡན་པ་ནི་མདོ་སྡེ་དེ་ལྟ་བུ་དེ་དག་ལ་སྤོང་བའམ་བསྟིང་བའམ་རྣམ་པར་གཡེང་བར་མི་བྱེད་དོ། །</s>
  </p>
  <p id="6103">
    <s id="6103:1">དེ་ཅིའི་ཕྱིར་ཞེ་ན། ཤ་ར་དྭ་ཏིའི་བུ་ལས་དེ་དག་ནི་རིགས་པ་མ་ཡིན་ཞིང་། </s>
    <s id="6103:2">ཤ་ར་དྭ་ཏིའི་བུ་བྱིས་པའི་ལས་དེ་དག་ནི་རིགས་པའི་ལས་མ་ཡིན། </s>
  </p>
  <p id="6104">
    <s id="6104:1">མཁས་པའི་ལས་མ་ཡིན་ལ། ཤ་ར་དྭ་ཏིའི་བུ་ང་ནི་མཁས་པའི་ལས་བྱེད་ཀྱི་བྱིས་པའི་ལས་མི་བྱེད་པའི་ཕྱིར་རོ། །</s>
  </p>
  <p id="6105">
    <s id="6105:1">ཤ་ར་དྭ་ཏིའི་བུ་ངའི་ཉན་ཐོས་ཀྱིས་ནི་འདི་ལྟར་བསླབ་པར་བྱ་སྟེ། </s>
  </p>
  <p id="6106">
    <s id="6106:1">ཤ་ར་དྭ་ཏིའི་བུ་དེ་ལ་ཕྱི་མའི་དུས་ཕྱི་མའི་ཚེ་ན་དད་པ་ཅན་དང་། མང་དུ་ཐོས་པ་དང་། བརྩོན་འགྲུས་བརྩམས་པ་དང་། དྲན་པ་དང་ལྡན་པ་དང་། ཁྲེལ་ཡོད་པ་དང་། དགེ་བ་ཅི་ཡིན་ཞེས་ཚོལ་བ་དང་། ཆོས་དོན་དུ་གཉེར་བ་དང་། ཆོས་ཡོངས་སུ་ཚོལ་བ་ལ་མངོན་པར་བརྩོན་པ་གང་དག་འབྱུང་བར་འགྱུར་བ་དེ་དག་ཀྱང་དེའི་ཚེ་འཕྱ་བར་བྱེད་པར་འགྱུར་བ་ཡིན་ཞིང་། བརྙས་པར་འགྱུར་བ་ཡིན། </s>
  </p>
  <p id="6107">
    <s id="6107:1">དེ་དག་ནི་ལེ་ལོ་ཅན་ཡིན། </s>
  </p>
  <p id="6108">
    <s id="6108:1">དེ་དག་ནི་འབྲས་བུ་ཐོབ་པར་མི་ནུས་པ་ཡིན། </s>
  </p>
  <p id="6109">
    <s id="6109:1">དེ་དག་ནི་འདོད་པ་ལ་སྟེན་པ་ཡིན། </s>
  </p>
  <p id="6110">
    <s id="6110:1">འདོད་པ་སྟེན་པར་འདོད་པ་ཡིན། </s>
  </p>
  <p id="6111">
    <s id="6111:1">དེ་དག་ནི་བྱང་ཆུབ་སེམས་དཔའ་ཞེས་བྱ་བས་དད་པས་སྦྱིན་པར་བྱ་བ་ལོངས་སྤྱོད་པར་བྱེད་པ་ཡིན་ལ། </s>
    <s id="6111:2">ཐེག་པ་དེ་ཀུན་ཏུ་རྗོད་པར་བྱེད་ཀྱང་། དེ་དག་དེ་བཞིན་གཤེགས་པས་རིགས་པ་དང་གྲོལ་བར་གསུངས་པ་ནི་མ་ཡིན་ནོ། །</s>
  </p>
  <p id="6112">
    <s id="6112:1">ཤ་ར་<ref folio="F.187.b"/>དྭ་ཏིའི་བུ་ང་ལ་མི་བླུན་པོ་དེ་དག་ཚིག་ཕྲ་མོ་ཇི་སྙེད་ཀྱིས་སྐུར་པ་འདེབས་པར་འགྱུར་བ་དང་། གང་དག་དེ་བཞིན་གཤེགས་པས་མཆོག་ཏུ་རིགས་པར་གསུངས་ཤིང་། མཆོག་ཏུ་གྲོལ་བར་གསུངས་པ་དེ་དག་ལ་འདི་སྐད་དུ་དེ་དག་ནི་རིགས་པ་མ་ཡིན་ཞིང་། དེ་དག་ནི་གྲོལ་བ་མ་ཡིན་ནོ་ཞེས་ཟེར་བར་འགྱུར་བ་དང་། </s>
    <s id="6112:2">ཤ་ར་དྭ་ཏིའི་བུ་དེ་ལ་གང་དག་ཁྱིམ་ན་གནས་པ་འབྱུང་བར་འགྱུར་བ་དེ་དག་ཀྱང་ཀུན་ཏུ་གདུངས་ནས་མི་བླུན་པོ་དེ་དག་ལ་དད་པར་བྱ་བ་ཡིན་པར་སེམས་པར་འགྱུར་ཞིང་། </s>
    <s id="6112:3">དེ་དག་གིས་བྱང་ཆུབ་སེམས་དཔའ་སེམས་དཔའ་ཆེན་པོ་མདོ་སྡེ་དེ་ལྟ་བུ་འཛིན་པ་མཐོང་ན་</s>
  </p>
  <p id="6113">
    <s id="6113:1">ཡང་བརྙས་པ་སྐྱེད་པར་འགྱུར་བ་ལ་ལྟོས། </s>
  </p>
  <p id="6114">
    <s id="6114:1">ཤ་ར་དྭ་ཏིའི་བུ་འདི་ལྟར་དེ་བཞིན་གཤེགས་པས་ནི་གང་ལ་ཡང་ཡང་དག་པའམ། ཡང་དག་པ་མ་ཡིན་པས་གནོད་པར་མི་བྱ་ཞིང་། རྣམ་པར་གཙེ་བར་མི་བྱ་ལ་སྐུར་པ་གདབ་པར་མི་བྱའོ་ཞེས་གསུངས་ན</s>
  </p>
  <p id="6115">
    <s id="6115:1">དེ་དག་ནི་གཞན་དག་ལ་ཡང་སྨྲ་བར་བྱེད་ཅིང་། བདག་ཉིད་ཀྱིས་ཀྱང་ཀུན་ཏུ་བྱེད་པར་འགྱུར་བའི་མི་བླུན་པོ་དེ་དག་གིས་ཚུལ་ཁྲིམས་ཀྱི་ཕུང་པོ་ཇི་འདྲ་བར་འགྱུར་བ་ལ་ལྟོས། </s>
  </p>
  <p id="6116">
    <s id="6116:1">ཤ་ར་དྭ་ཏིའི་བུ་ཆོས་ལ་ཆོས་མ་ཡིན་པར་འདུ་ཤེས་པ་དང་། ཆོས་མ་ཡིན་པ་ལ་ཆོས་སུ་འདུ་ཤེས་པར་འགྱུར་བར་གྱུར་ཅིང་། </s>
    <s id="6116:2">འདུལ་བ་མ་ཡིན་པ་ལ་འདུལ་བར་འདུ་ཤེས་པ་དང་། འདུལ་བ་ལ་འདུལ་བ་མ་ཡིན་པར་འདུ་ཤེས་པར་འགྱུར་བ་དང་། རིགས་པ་ལ་རིགས་པ་མ་ཡིན་པར་འདུ་ཤེས་པ་དང་། རིགས་པ་མ་ཡིན་པ་ལ་རིགས་པར་འདུ་ཤེས་པ་དང་། གྲོལ་བ་ལ་གྲོལ་བ་མ་ཡིན་པར་འདུ་ཤེས་པ་དང་། གྲོལ་བ་མ་ཡིན་པ་ལ་གྲོལ་བར་འདུ་ཤེས་པར་འགྱུར་བར་གྱུར་ནས་</s>
  </p>
  <p id="6117">
    <s id="6117:1">ཀྱང་། </s>
    <s id="6117:2">ཤ་ར་དྭ་ཏིའི་བུ་དེ་དག་འདུལ་བ་ཡང་མི་ཤེས་ཤིང་། སྟོན་པའི་བསྟན་པ་ཡང་གཏིང་མི་དཔོགས་པའི་དུས་དེ་ཇི་སྲིད་དུ་ཕྱིན་ཅི་ལོག་ཏུ་འགྱུར་བ་ལ་ལྟོས། </s>
  </p>
  <p id="6118">
    <s id="6118:1">ཤ་ར་དྭ་ཏིའི་བུ་སེམས་ཅན་དེ་དག་ནི་ཁྲོ་བ་དང་། ཞེ་སྡང་དང་། ཕྲག་དོག་གིས་ཟིལ་གྱིས་ནོན་པ་ཡིན་ཞིང་། ང་རྒྱལ་གྱིས་ཟིལ་གྱིས་ནོན་པ་ཡིན། </s>
    <s id="6118:2">བདག་ལ་སྟོད་པ་ཡིན། </s>
  </p>
  <p id="6119">
    <s id="6119:1">གཞན་ལ་སྨོད་པ་ཡིན་ན། </s>
  </p>
  <p id="6120">
    <s id="6120:1">ཕྲག་དོག་དང་། སེར་སྣ་ཡོངས་སུ་རྫོགས་པ་ཡིན། </s>
  </p>
  <p id="6121">
    <s id="6121:1">མི་དགེ་བའི་ཆོས་ཀྱིས་གང་བ་ཡིན། </s>
  </p>
  <p id="6122">
    <s id="6122:1">དགེ་བའི་ཆོས་ཐམས་ཅད་ལས་ཡོངས་སུ་ཉམས་པ་ཡིན་ཏེ། </s>
  </p>
  <p id="6123">
    <s id="6123:1">གསོར་མི་རུང་བ་ཡིན་ནོ། །</s>
  </p>
  <p id="6124">
    <s id="6124:1">ཤ་ར་དྭ་ཏིའི་བུ་སེམས་ཅན་དེ་དག་ནི་ཡོངས་སུ་སྤང་བར་བྱ་བ་<ref folio="F.188.a"/>ཡིན་ནོ། །</s>
  </p>
  <p id="6125">
    <s id="6125:1">ཤ་ར་དྭ་ཏིའི་བུ་ང་ནི་ངོ་ཚ་ཤེས་པ་རྣམས་ཀྱི་སྟོན་པ་ཡིན་གྱི་</s>
    <s id="6125:2">ང་ནི་ངོ་ཚ་མི་ཤེས་པ་རྣམས་ཀྱི་ནི་མ་ཡིན་ནོ། །</s>
  </p>
  <p id="6126">
    <s id="6126:1">ཤ་ར་དྭ་ཏིའི་བུ་ང་ནི་དྲན་པ་དང་ལྡན་པ་རྣམས་ཀྱི་སྟོན་པ་ཡིན་གྱི་བརྗེད་ངས་པ་རྣམས་ཀྱི་ནི་མ་ཡིན་ནོ། །</s>
  </p>
  <p id="6127">
    <s id="6127:1">ཤ་ར་དྭ་ཏིའི་བུ་ང་ནི་ཤེས་རབ་དང་ལྡན་པ་རྣམས་ཀྱི་སྟོན་པ་ཡིན་གྱི་ཤེས་རབ་འཆལ་པ་རྣམས་ཀྱི་ནི་མ་ཡིན་ནོ། །</s>
  </p>
  <p id="6128">
    <s id="6128:1">ཤ་ར་དྭ་ཏིའི་བུ་གང་དག་གང་ལ་དེ་བཞིན་གཤེགས་པས་ཡུན་རིང་པོ་ནས་བསླབས་པ་དང་། གང་ལ་དེ་བཞིན་གཤེགས་པས་བསླབས་པས་བདག་ཉིད་ཆེན་པོའི་ཆོས་ཉིད་དེ་རྗེས་སུ་ཐོབ་པ་དང་། ཅི་ནས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཉིད་དེ་ཡང་དག་པར་བསྒྲུབས་ནས་</s>
  </p>
  <p id="6129">
    <s id="6129:1">བླ་ན་</s>
  </p>
  <p id="6130">
    <s id="6130:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ཏེ། </s>
  </p>
  <p id="6131">
    <s id="6131:1">འགྲོ་བ་དཔག་ཏུ་མེད་པ་ཉོན་མོངས་པའི་དྲ་བ་ལས་ཐར་བར་བྱེད་པར་འགྱུར་བའི་བྱང་ཆུབ་སེམས་དཔའ་ལ་འདེམས་པར་མཛད་པའི་ཡེ་ཤེས་དེ་ལྟ་བུ་དེ་དང་དེ་དག་ཀྱང་ཆོས་གང་ལ་དེ་བཞིན་གཤེགས་པ་གུས་པ་དང་བཅས་པའི་ཆོས་ཉིད་དེ་ལ་འགལ་བར་བྱེད་པར་འགྱུར་ཞིང་། </s>
    <s id="6131:2">གནོད་པར་བྱེད་པར་འགྱུར་བ་དེ་དག་ནི་ངའི་ཉན་ཐོས་ཀྱང་མ་ཡིན་ལ། </s>
    <s id="6131:3">ང་ཡང་དེ་དག་གི་སྟོན་པ་མ་ཡིན་ཏེ</s>
  </p>
  <p id="6132">
    <s id="6132:1">ཤ་ར་དྭ་ཏིའི་བུ་མ་ལེགས་སོ་མ་ལེགས་སོ། །</s>
  </p>
  <p id="6133">
    <s id="6133:1">ཤ་ར་དྭ་ཏིའི་བུ་ངས་ནི་དེ་ཙམ་ཞིག་བརྗོད་པར་ནུས་སོ། །</s>
  </p>
  <p id="6134">
    <s id="6134:1">ཤ་ར་དྭ་ཏིའི་བུ་དེ་ལྟ་བས་ན་ཆོས་གླིང་ཡིན་པར་གནས་པར་བྱོས་ཤིག །གཞན་གླིང་དུ་ནི་མ་བྱེད་ཅིག །</s>
  </p>
  <p id="6135">
    <s id="6135:1">བདག་སྐྱབས་སུ་གནས་པར་བྱོས་ཤིག །གཞན་སྐྱབས་སུ་ནི་མ་བྱེད་ཅིག །</s>
  </p>
  <p id="6136">
    <s id="6136:1">ཆོས་སྐྱབས་སུ་གནས་པར་བྱོས་ཤིག །གཞན་སྐྱབས་སུ་ནི་མ་ཡིན་ཏེ། </s>
  </p>
  <p id="6137">
    <s id="6137:1">ཁྱེད་ཅག་ལ་རྗེས་སུ་བསྟན་པ་ནི་དེ་ཡིན་ནོ། །</s>
  </p>
  <p id="6138">
    <s id="6138:1">ཤ་ར་དྭ་ཏིའི་བུ་ཇི་ལྟར་ན་དགེ་སློང་ཆོས་གླིང་ཡིན་པར་གནས་ཤིང་། གཞན་གླིང་མ་ཡིན། </s>
  </p>
  <p id="6139">
    <s id="6139:1">བདག་སྐྱབས་ཡིན་གྱི། གཞན་སྐྱབས་མ་ཡིན། </s>
  </p>
  <p id="6140">
    <s id="6140:1">བདག་གླིང་ཡིན་གྱི། གཞན་གླིང་མ་ཡིན་ཞེ་ན། </s>
  </p>
  <p id="6141">
    <s id="6141:1">ཤ་ར་དྭ་ཏིའི་བུ་འདི་ལ་དགེ་སློང་དྲན་པ་ཉེ་བར་གཞག་པ་རྣམས་སྒོམ་པར་བྱེད་པ་ཡིན་ཞིང་། འདོད་ཆགས་དང་བྲལ་བ་ལ་གནས་པ་ཡིན། </s>
  </p>
  <p id="6142">
    <s id="6142:1">རྣམ་པར་སྤོང་བས་ཡོངས་སུ་བསྒྱུར་བ་ཡིན་ནོ། །</s>
  </p>
  <p id="6143">
    <s id="6143:1">ཤ་ར་དྭ་ཏིའི་བུ་དྲན་པ་ཉེ་བར་གཞག་པ་ཡང་གང་ཞེ་ན། </s>
  </p>
  <p id="6144">
    <s id="6144:1">འདི་ལྟ་སྟེ། དངོས་པོ་མེད་པ་དང་། རང་བཞིན་མེད་པ་དང་། མཚན་ཉིད་མེད་པའི་དྲན་པ་ཉེ་བར་གཞག་པ་ཆོས་<ref folio="F.188.b"/>ཇི་ལྟ་བ་བཞིན་དུ་མཐོང་བ་སྟེ། </s>
  </p>
  <p id="6145">
    <s id="6145:1">ཤ་ར་དྭ་ཏིའི་བུ་དེ་ལྟར་ན་དངོས་པོ་མེད་པ་དང་། རང་བཞིན་མེད་པའི་སྒོ་ནས་དྲན་པ་ཉེ་བར་གཞག་པ་ཡིན་ནོ། །</s>
  </p>
  <p id="6146">
    <s id="6146:1">ཤ་ར་དྭ་ཏིའི་བུ་འདི་ལ་གང་མི་སླུ་བར་འདི་ནི་ཆོས་གླིང་ཡིན་པ་དང་། ཆོས་སྐྱབས་དང་། བདག་གླིང་དང་། བདག་སྐྱབས་ཞེས་བྱའོ། །</s>
  </p>
  <p id="6147">
    <s id="6147:1">ཤ་ར་དྭ་ཏིའི་བུ་གང་དག་དྲན་པ་ཉེ་བར་གཞག་པ་དེ་ལྟ་བུ་སྒོམ་པར་བྱེད་པ་དེ་དག་ནི་དགྲ་བཅོམ་པ་མངོན་པར་བརྗོད་པ་ཐམས་ཅད་སྤངས་པ་ཞེས་བྱའོ། །</s>
  </p>
  <p id="6148">
    <s id="6148:1">ཟག་པ་ཟད་པ་ཞེས་བྱའོ། །</s>
  </p>
  <p id="6149">
    <s id="6149:1">ཉོན་མོངས་པ་མེད་པ་ཞེས་བྱའོ། །</s>
  </p>
  <p id="6150">
    <s id="6150:1">སྦྱིན་པའི་གནས་ཞེས་བྱའོ། །</s>
  </p>
  <p id="6151">
    <s id="6151:1">ཞི་བ་ཞེས་བྱའོ། །</s>
  </p>
  <p id="6152">
    <s id="6152:1">དུལ་བ་ཞེས་བྱའོ། །</s>
  </p>
  <p id="6153">
    <s id="6153:1">སྐྱོན་བསལ་བ་ཞེས་བྱའོ། །</s>
  </p>
  <p id="6154">
    <s id="6154:1">བྲམ་ཟེ་ཚངས་པར་སྤྱོད་པ་ཕ་རོལ་ཏུ་སོན་པ། སྐམ་ལ་སོན་པ་ཞེས་བྱའོ། །</s>
  </p>
  <p id="6155">
    <s id="6155:1">ཤ་ར་དྭ་ཏིའི་བུ་ཅིའི་ཕྱིར་དགྲ་བཅོམ་པ་ཞེས་བྱ་ཞེ་ན། </s>
  </p>
  <p id="6156">
    <s id="6156:1">ཤ་ར་དྭ་ཏིའི་བུ་དེ་དག་ནི་དགེ་བ་ཐམས་ཅད་ལ་འོས་པ་ཡིན། </s>
  </p>
  <p id="6157">
    <s id="6157:1">དགེ་བའི་ལས་དག་གིས་འདུ་བྱེད་པ་ཐམས་ཅད་དང་བྲལ་བ་ཡིན་ཏེ། </s>
  </p>
  <p id="6158">
    <s id="6158:1">དེ་དག་ནི་འདུ་བྱེད་པ་ཐམས་ཅད་རྒྱུན་བཅད་པ་ཡིན། </s>
  </p>
  <p id="6159">
    <s id="6159:1">འདུ་བྱེད་པ་ཐམས་ཅད་སྤངས་པ་ཡིན་ཏེ། </s>
  </p>
  <p id="6160">
    <s id="6160:1">ཤ་ར་དྭ་ཏིའི་བུ་གང་དགྲ་བཅོམ་པ་ཟག་པ་ཟད་པས་བསོད་ནམས་འདུ་བྱ་བ་ཡང་མངོན་པར་འདུ་བྱེད་པའི་གནས་མེད་ཅིང་། སྐབས་མེད་པ་ཡིན་ན་བསོད་ནམས་མ་ཡིན་པ་ལྟ་ཅི་སྨོས། </s>
  </p>
  <p id="6161">
    <s id="6161:1">དེ་ཅིའི་ཕྱིར་ཞེ་ན། </s>
    <s id="6161:2">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ནི་སྲེད་པ་རྒྱུན་བཅད་པ་ཡིན། </s>
  </p>
  <p id="6162">
    <s id="6162:1">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ནི་ཀུན་ཏུ་སྦྱོར་བ་རྣམས་ལས་ཕྱིར་ལོག་པ་ཡིན། </s>
  </p>
  <p id="6163">
    <s id="6163:1">ཆོས་ཐམས་ཅད་དང་བྲལ་བ་ཡིན། </s>
  </p>
  <p id="6164">
    <s id="6164:1">ཆོས་ཐམས་ཅད་ཀྱིས་མ་གོས་པ་ཡིན། </s>
  </p>
  <p id="6165">
    <s id="6165:1">ཡིད་ཆགས་པ་མེད་པ་ཡིན། </s>
  </p>
  <p id="6166">
    <s id="6166:1">འདོད་པའི་ཁམས་ལ་ཆགས་པར་མི་བྱེད་པ་ཡིན། </s>
  </p>
  <p id="6167">
    <s id="6167:1">གཟུགས་ཀྱི་ཁམས་ལ་ཆགས་པར་མི་བྱེད་པ་ཡིན། </s>
  </p>
  <p id="6168">
    <s id="6168:1">གཟུགས་མེད་པའི་ཁམས་ལ་ཆགས་པར་མི་བྱེད་པ་ཡིན། </s>
  </p>
  <p id="6169">
    <s id="6169:1">འདུན་པ་དང་བྲལ་བ་ཡིན། </s>
  </p>
  <p id="6170">
    <s id="6170:1">སྲེད་པ་དང་བྲལ་བ་ཡིན། </s>
  </p>
  <p id="6171">
    <s id="6171:1">ཁོང་ཁྲོ་བ་དང་བྲལ་བ་ཡིན་པའི་ཕྱིར་རོ། །</s>
  </p>
  <p id="6172">
    <s id="6172:1">ཅིའི་ཕྱིར་དགྲ་བཅོམ་པ་ཟག་པ་ཟད་པ་ཞེས་བྱ་ཞེ་ན། </s>
  </p>
  <p id="6173">
    <s id="6173:1">ཤ་ར་དྭ་ཏིའི་བུ་དེའི་ཟག་པ་རྣམས་ཟད་ཅིང་། ཆོས་ཐམས་ཅད་ལ་ཟད་པ་ཉིད་ཐོབ་ལ། </s>
    <s id="6173:2">ཟད་པ་ཉེ་བར་ཐོབ་པས་དེའི་ཕྱིར་ཟག་པ་ཟད་པ་ཞེས་བྱའོ། །</s>
  </p>
  <p id="6174">
    <s id="6174:1">ཅིའི་ཕྱིར་ཉོན་མོངས་པ་མེད་པ་ཞེས་བྱ་ཞེ་ན། </s>
  </p>
  <p id="6175">
    <s id="6175:1">དངོས་པོ་ཐམས་ཅད་སྟོང་པ་ཉིད་ཀྱི་ཕྱིར་ཀུན་ནས་ཉོན་མོངས་པར་ཡང་མི་འགྱུར། </s>
  </p>
  <p id="6176">
    <s id="6176:1">རྣམ་པར་བྱང་བར་<ref folio="F.189.a"/>ཡང་མི་འགྱུར་ཏེ། </s>
  </p>
  <p id="6177">
    <s id="6177:1">རྣམ་པར་དག་པ་ཡིན་ཞིང་། འདོད་པའམ། མི་འདོད་པའམ། ཡིད་དུ་འོང་བའམ། ཡིད་དུ་མི་འོང་བའམ། འདུས་བྱས་སམ། འདུས་མ་བྱས་གང་གིས་ཀྱང་ཉེ་བར་མ་གོས་པས་ཉེ་བར་གོས་པ་མེད་པ་ཡིན་ལ། </s>
    <s id="6177:2">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ནི་སྤྲོས་པ་ཐམས་ཅད་སྤངས་པས་དེའི་ཕྱིར་ཉོན་མོངས་པ་མེད་པ་ཞེས་བྱའོ། །</s>
  </p>
  <p id="6178">
    <s id="6178:1">ཅིའི་ཕྱིར་དགྲ་བཅོམ་པ་ཟག་པ་ཟད་པ་ཞེས་བྱ་ཞེ་ན། </s>
  </p>
  <p id="6179">
    <s id="6179:1">གདུང་བ་སྤངས་པ་ཡིན་ཞིང་། ཡོངས་སུ་གདུང་བ་སྤངས་པ་ཡིན། </s>
  </p>
  <p id="6180">
    <s id="6180:1">གདུང་བར་ཉེ་བར་ཞི་བ་ཡིན་ལ། དེ་ནི་ཟང་ཟིང་མེད་པ་ཆོས་ཀྱི་མཆོག་སྦྱིན་པའི་སྦྱིན་པ་པོ་ཡིན་པས་དེའི་ཕྱིར་སྦྱིན་གནས་ཞེས་བྱའོ། །</s>
  </p>
  <p id="6181">
    <s id="6181:1">ཅིའི་ཕྱིར་དབང་དུ་གྱུར་པ་དག་ཅེས་བྱ་ཞེ་ན། </s>
  </p>
  <p id="6182">
    <s id="6182:1">ཤ་ར་དྭ་ཏིའི་བུ་དེ་དག་གིས་ཆོས་ཐམས་ཅད་ཡ་མ་བརླར་མཐོང་ཞིང་མངོན་དུ་བྱས་པ་ཡིན། རྣམ་པར་བསྒོམས་པ་ཡིན། </s>
  </p>
  <p id="6183">
    <s id="6183:1" flag="alternateSource">ཡ་མ་བརླའི་ཆོས་དེ་དག་ཐམས་ཅད་ལ་ཡང་དམ་པའི་ཕ་རོལ་ཏུ་སོན་པ་ཡིན་ལ། དེ་དག་གིས་ཡང་དག་པ་མ་ཡིན་པའི་སྨྲ་བ་རྣམས་བསྩལ་བ་ཡིན་པས། </s>
    <s id="6183:2">དེའི་ཕྱིར་དབང་དུ་གྱུར་པ་དག་ཅེས་བྱའོ། །</s>
  </p>
  <p id="6184">
    <s id="6184:1">ཅིའི་ཕྱིར་བྲམ་ཟེ་དག་ཅེས་བྱ་ཞེ་ན། </s>
  </p>
  <p id="6185">
    <s id="6185:1">ཆོས་ཐམས་ཅད་བསལ་བ་ཡིན་ཞིང་བོར་བ་ཡིན། </s>
  </p>
  <p id="6186">
    <s id="6186:1">ཕྱུང་བ་ཡིན་ལ། ཉེ་བར་མ་གོས་པ་ཡིན་པས། སྡིག་པ་བསལ་བའི་ཕྱིར་རོ། །</s>
  </p>
  <p id="6187">
    <s id="6187:1">ཅིའི་ཕྱིར་ཞི་བར་བྱེད་པ་དག་ཅེས་བྱ་ཞེ་ན། </s>
  </p>
  <p id="6188">
    <s id="6188:1">ཤ་ར་དྭ་ཏིའི་བུ་སྡིག་པ་ཐམས་ཅད་དང་། སྡིག་པའི་ཆོས་ཐམས་ཅད་ལས་བྱུང་བའི་ཕྱིར་རོ། །</s>
  </p>
  <p id="6189">
    <s id="6189:1">ཅིའི་ཕྱིར་ཚོར་བ་པོ་དག་ཅེས་བྱ་ཞེ་ན། </s>
  </p>
  <p id="6190">
    <s id="6190:1">ཤ་ར་དྭ་ཏིའི་བུ་དེ་དག་གིས་འདོད་པའི་ཁམས་དང་། གཟུགས་ཀྱི་ཁམས་དང་། གཟུགས་མེད་པའི་ཁམས་དང་། རྣམ་པར་སྨིན་པ་དང་། ཡང་དག་པ་མ་ཡིན་པ་དང་། བདེན་པ་མ་ཡིན་པ་ཐུལ་ཅིང་ལས་དང་། རྣམ་པར་སྨིན་པ་ཡང་ཐུལ་ལ། </s>
    <s id="6190:2">ཤ་ར་དྭ་ཏིའི་བུ་དེ་དག་ཀུན་ཏུ་རྟོག་པ་མེད་པ་ཉིད་ཀྱི་ཕྱིར། ཀུན་ཏུ་རྟོག་པ་ལས་བྱུང་བའི་ཆོས་ཐམས་ཅད་ཐུལ་ཅིང་རྣམ་པར་གྲོལ་བ་ཡིན་པས་དེའི་ཕྱིར་ཚོར་བ་པོ་དག་ཅེས་བྱའོ། །</s>
  </p>
  <p id="6191">
    <s id="6191:1">ཅིའི་ཕྱིར་ཕ་རོལ་ཏུ་སོན་པ་དག་ཅེས་བྱ་ཞེ་ན། </s>
  </p>
  <p id="6192">
    <s id="6192:1">ཤ་ར་དྭ་ཏིའི་བུ་དེ་དག་གིས་བདུད་ཕམ་པར་བྱས་ཤིང་བདུད་ཀྱི་ཕྱོགས་ཀྱི་ཉོན་མོངས་པ་ཐམས་ཅད་ཕམ་པར་བྱས་ལ། ཆོས་ཐམས་ཅད་ཀྱི་ཕ་རོལ་ཏུ་སོན་ཅིང་རྒལ་ལ་སྐམ་ལ་སོན་པས། </s>
    <s id="6192:2">དེའི་ཕྱིར་ཕ་རོལ་ཏུ་<ref folio="F.189.b"/>སོན་པ་དག་ཅེས་བྱའོ། །</s>
  </p>
  <p id="6193">
    <s id="6193:1">ཤ་ར་དྭ་ཏིའི་བུ་ངས་དགྲ་བཅོམ་པ་ཟག་པ་ཟད་པའི་ཡོན་ཏན་དག་ཇི་ཙམ་ཅི་བརྗོད་ཀྱང་། ཤ་ར་དྭ་ཏིའི་བུ་དེ་ལ་བྲི་བར་ཡང་མི་འགྱུར་རོ། །</s>
  </p>
  <p id="6194">
    <s id="6194:1">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ནི་ཤིན་ཏུ་ཡོངས་སུ་སྦྱངས་པ། རྡོ་བ་དང་། ཚེར་མ་མེད་པ། ཤིན་ཏུ་རྣམ་པར་དག་པའི་ཞིང་ཆེན་པོ་ཡིན་ནོ། །</s>
  </p>
  <p id="6195">
    <s id="6195:1">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ལ་ནི་གཤེ་བར་བྱེད་ཅིང་བརྒྱད་བཀག་བྱེད་ཀྱང་། འདི་སྙམ་དུ་བདག་ལ་འདི་གཤེ་བར་བྱེད་ཅིང་བརྒྱད་བཀག་བྱེད་དོ་སྙམ་དུ་ཡང་མི་སེམས་ལ། </s>
    <s id="6195:2">བསྔགས་པའམ། བསྔགས་པ་མ་ཡིན་པ་བརྗོད་པ་ན་ཡང་འདི་སྙམ་དུ་བདག་ལ་འདི་བསྔགས་པའམ། བསྔགས་པ་མ་ཡིན་པ་བརྗོད་དོ་སྙམ་དུ་མི་སེམས་སོ། །</s>
  </p>
  <p id="6196">
    <s id="6196:1">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ནི་རློམ་སེམས་ཐམས་ཅད་རྒྱུན་བཅད་པ་ཡིན་ནོ། །</s>
  </p>
  <p id="6197">
    <s id="6197:1">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ནི་བསྲུང་བ་མེད་པ་ཡིན་ནོ། །</s>
  </p>
  <p id="6198">
    <s id="6198:1">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ལ་ནི་ཆོས་གང་ཡང་བསྲུང་བ་མེད་དེ་</s>
    <s id="6198:2">དབང་པོ་ཤིན་ཏུ་བསྲུངས་པ་ཡིན་ཞིང་། ངེས་པའི་ས་ཐོབ་པ་ཡིན། </s>
  </p>
  <p id="6199">
    <s id="6199:1">ཆོས་ཀྱི་སྒྲོན་མ་ཡིན། </s>
  </p>
  <p id="6200">
    <s id="6200:1">ཆོས་ཀྱི་སྐྱབས་ཡིན། </s>
  </p>
  <p id="6201">
    <s id="6201:1">བདག་གི་སྒྲོན་མ་ཡིན། </s>
  </p>
  <p id="6202">
    <s id="6202:1">བདག་གི་སྐྱབས་ཡིན་པའི་ཕྱིར་རོ། །</s>
  </p>
  <p id="6203">
    <s id="6203:1">ཤ་ར་དྭ་ཏིའི་བུ་དེ་ལྟ་བས་ན་དགེ་སློང་དེ་ལྟར་གནས་པས་ནི་འདི་ལྟར་གལ་ཏེ་དེ་བཞིན་གཤེགས་པའི་བྱང་ཆུབ་སྤོང་བར་མི་བྱེད་ཅིང་མི་རིགས་པའི་ལས་ཀྱང་མི་བྱེད་ལ། ཚངས་པ་མཚུངས་པར་སྤྱོད་པ་མཁས་པ་རྣམས་ཀྱི་ཁ་ན་མ་ཐོ་བ་དང་བཅས་པ་ཡང་མ་ཡིན་ཞིང་། ཕྱིས་ཀྱང་བྱང་ཆུབ་ཀུན་ཏུ་བསྲུང་བ་དང་། རྣམ་པར་མི་གཙེ་བ་དང་། མི་སྤང་བའི་ཕྱིར་དང་། ཡུན་རིང་དུ་གནས་པར་བྱ་བའི་དོན་དུ་ཞུགས་པར་འགྱུར་བ་དེ་ནི་དགྲ་བཅོམ་པ་ཡིན་པར་ཤེས་པར་བྱའོ། །</s>
  </p>
  <p id="6204">
    <s id="6204:1">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ལ་ནི་ཆོས་རྣམས་ལ་ཆོས་ཀྱི་ཐེ་ཚོམ་མེད་དོ། །</s>
  </p>
  <p id="6205">
    <s id="6205:1">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ནི་སོམ་ཉི་མེད་པ་ཡིན་ཞིང་ཡིད་གཉིས་དང་བྲལ་བ་ཡིན་ནོ། །</s>
  </p>
  <p id="6206">
    <s id="6206:1">ཤ་ར་དྭ་ཏིའི་བུ་དགྲ་བཅོམ་པ་ཟག་པ་ཟད་པ་ནི་རྒལ་བ་ཡིན་ཞིང་ལམ་ཁ་བྲག་ལས་ངེས་པར་རྒལ་བ་ཡིན། </s>
  </p>
  <p id="6207">
    <s id="6207:1">དྲང་པོའི་གནས་ན་གནས་པ་ཡིན། </s>
    <s id="6207:2">དྲང་པོ་ཡིན། </s>
  </p>
  <p id="6208">
    <s id="6208:1">དྲང་པོར་གྱུར་པ་ཡིན། </s>
  </p>
  <p id="6209">
    <s id="6209:1">ལམ་དྲང་པོ་ནས་འོངས་པ་ཡིན་ནོ། །</s>
  </p>
  <p id="6210">
    <s id="6210:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་<ref folio="F.190.a"/>ཏིའི་བུས་འདི་སྐད་ཅེས་གསོལ་ཏོ། །</s>
  </p>
  <p id="6211">
    <s id="6211:1">བཅོམ་ལྡན་འདས་དགྲ་བཅོམ་པ་ཟག་པ་ཟད་པ་ནི་ཆོས་སྤོང་བ་མ་ལགས་པར་འཚལ་བར་བགྱི་བ་ལགས་སོ། །</s>
    <s id="6211:2">དེ་ཅིའི་སླད་དུ་ཞེ་ན། </s>
  </p>
  <p id="6212">
    <s id="6212:1">བཅོམ་ལྡན་འདས་དེ་དག་ནི་བྱིས་པའི་ལས་ལགས་ཀྱི་དེ་དག་ནི་དགྲ་བཅོམ་པའི་ལས་མ་ལགས་ཏེ། </s>
  </p>
  <p id="6213">
    <s id="6213:1">འདི་ལྟ་སྟེ། ཆོས་སྤོང་བ་ལགས་པའི་སླད་དུའོ། །</s>
    <s id="6213:2">དེ་སྐད་ཅེས་གསོལ་པ་དང་། </s>
    <s id="6213:3">བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="6214">
    <s id="6214:1">ཤ་ར་དྭ་ཏིའི་བུ་དེ་དེ་བཞིན་ནོ། །</s>
  </p>
  <p id="6215">
    <s id="6215:1">དེ་དེ་བཞིན་ཏེ། </s>
    <s id="6215:2">ཤ་ར་དྭ་ཏིའི་བུ་དེ་དག་ནི་བྱིས་པའི་ལས་ཡིན་གྱི་དགྲ་བཅོམ་པའི་ལས་མ་ཡིན་མོད་ཀྱི་འོན་ཀྱང་། </s>
    <s id="6215:3">ཤ་ར་དྭ་ཏིའི་བུ་ཕྱི་མའི་ཚེ་ཕྱི་མའི་དུས་ན་མི་འཇིགས་པས་ཟིལ་གྱིས་ནོན་པའི་དགེ་སློང་དག་འབྱུང་བར་འགྱུར་ཏེ</s>
  </p>
  <p id="6216">
    <s id="6216:1">དེ་དག་ནི་བསམ་གཏན་ཙམ་དང་། ངེས་པར་གནས་པ་ཙམ་དང་། དགོན་པ་ན་གནས་པ་ཙམ་གྱིས་བདག་ཉིད་ཉོན་མོངས་པ་མེད་པའོ། །</s>
  </p>
  <p id="6217">
    <s id="6217:1">སྙམ་དུ་ཀུན་ཏུ་ཤེས་པར་འགྱུར་ཞིང་བདག་ཉིད་ལ་རློམ་སེམས་སྐྱེད་པར་བྱེད་པར་འགྱུར་ཏེ། </s>
  </p>
  <p id="6218">
    <s id="6218:1">དེའི་ཕྱིར་དེའི་ཚེ་བྲམ་ཟེ་དང་། ཁྱིམ་བདག་དད་པ་ཅན་མོས་པ་མང་བ་དང་། ངེས་པར་རྟོག་པ་མང་བ་དག་གིས་དགྲ་བཅོམ་པ་འདི་ནི་སྦྱིན་པའི་གནས་སོ། །</s>
  </p>
  <p id="6219">
    <s id="6219:1">ཟག་པ་ཟད་པའོ་སྙམ་དུ་ཀུན་ཏུ་ཤེས་པར་འགྱུར་ལ། དེ་ལ་ཡང་ལྷག་པར་བྱེད་པ་བྱ་བར་སེམས་པར་འགྱུར་ཞིང་། </s>
    <s id="6219:2">མི་བླུན་པོ་དེ་དག་ཀྱང་བསྙེན་བཀུར་གྱིས་ཟིལ་གྱིས་གནོན་ཅིང་། རྙེད་པས་ཟིལ་གྱིས་ནོན་ལ། བསྔགས་པ་དང་། གྲགས་པ་དང་། སྙན་པས་ཟིལ་གྱིས་ནོན་ནས</s>
  </p>
  <p id="6220">
    <s id="6220:1">བདག་ཅག་ནི་ཆོས་དེ་དག་ལ་གནས་སོ། །</s>
  </p>
  <p id="6221">
    <s id="6221:1">བདག་ཅག་ནི་ཆོས་དེ་དག་དང་ལྡན་ནོ། །</s>
  </p>
  <p id="6222">
    <s id="6222:1">བདག་ཅག་ནི་འདི་ན་ཟག་པ་ཟད་པའོ། །</s>
  </p>
  <p id="6223">
    <s id="6223:1">བདག་ཅག་ནི་འདི་ན་ཉོན་མོངས་པ་མེད་པའོ་སྙམ་ནས། </s>
  </p>
  <p id="6224">
    <s id="6224:1">བདག་ཉིད་ལ་ཡེ་ཤེས་ཅན་དུ་ཀུན་ཏུ་ཤེས་པར་འགྱུར་བ་ཡིན་ཞིང་། དེ་དག་ནི་བྱིས་པར་འགྱུར་བ་ཡིན། </s>
  </p>
  <p id="6225">
    <s id="6225:1">བརྟགས་པའི་སྤྱོད་ལམ་ཅན་དུ་འགྱུར་བ་ཡིན། </s>
  </p>
  <p id="6226">
    <s id="6226:1">གྲོང་ན་འཁོད་པ་དེ་དག་གི་སྤྱོད་ལམ་ཡང་གཞན་དུ་འགྱུར་བ་ཡིན། </s>
  </p>
  <p id="6227">
    <s id="6227:1">གཙུག་ལག་ཁང་ན་འཁོད་པའི་སྤྱོད་ལམ་ཡང་གཞན་དུ་འགྱུར་བ་ཡིན། </s>
  </p>
  <p id="6228">
    <s id="6228:1">དགོན་པ་ན་འཁོད་པ་རྣམས་ཀྱི་ཡང་གཞན་དུ་ལ། འཁོར་གྱི་ནང་ན་འཁོད་པ་རྣམས་ཀྱི་ཡང་གཞན་དུ་ཡིན། </s>
  </p>
  <p id="6229">
    <s id="6229:1">ལུས་ཀྱི་ལས་དང་ངག་གི་ལས་ཀུན་ཏུ་སྤྱོད་པ་<ref folio="F.190.b"/>དག་ཀྱང་མ་བསྲུངས་པར་འགྱུར་བ་ཡིན། </s>
  </p>
  <p id="6230">
    <s id="6230:1">འཁོར་བ་ན་སྤྱོད་པར་ཡང་འགྱུར་བ་ཡིན། </s>
  </p>
  <p id="6231">
    <s id="6231:1">བདག་ཉིད་ཀྱི་ཉོན་མོངས་པ་མེད་པའི་འདུ་ཤེས་ཀྱང་སྐྱེད་པར་འགྱུར་བ་ཡིན། </s>
  </p>
  <p id="6232">
    <s id="6232:1">ད་ལྟར་གང་དག་ཉན་ཐོས་རྣམས་ཀྱིས་བཤད་པའི་ཆོས་ཀྱི་རྣམ་གྲངས་ཟབ་མོ་དང་ལྡན་པ། དབེན་པ་དང་ལྡན་པ། སྟོང་པ་ཉིད་དང་། ལྡན་པ་དེ་ལྟ་བུ་དེ་དག་ཐོས་ནས་</s>
  </p>
  <p id="6233">
    <s id="6233:1">ཀྱང་། </s>
    <s id="6233:2">ཆོས་དེ་ལ་ཞེ་ས་དང་བཅས་ཤིང་གུས་པ་དང་བཅས་པས་གུས་པར་ཉན་ཅིང་། རྣ་གཏོད་པར་བྱེད་ལ། སེམས་གཞན་དུ་མ་ཡིན་པར་ཉེ་བར་འཇོག་པར་བྱེད་པ་ཡིན་ཏེ</s>
  </p>
  <p id="6234">
    <s id="6234:1">དེའི་ཚེ་མི་བླུན་པོ་དེ་ལྟ་བུའི་སྤྱོད་ཡུལ་པ་དེ་དག་ཀྱང་སྟིང་བར་བྱེད་པར་འགྱུར་ཞིང་། འཕྱ་བར་བྱེད་པར་ཡང་འགྱུར་ལ། གཤེ་བར་བྱེད་པར་ཡང་འགྱུར་ཞིང་། </s>
    <s id="6234:2">འདི་སྐད་དུ་འདི་ནི་སངས་རྒྱས་ཀྱི་བཀའ་མ་ཡིན། </s>
  </p>
  <p id="6235">
    <s id="6235:1">སྟོན་པའི་བསྟན་པ་མ་ཡིན་ནོ་ཞེས་གཅིག་ལ་གཅིག་འདེམས་པར་བྱེད་པར་ཡང་འགྱུར་རོ། །</s>
  </p>
  <p id="6236">
    <s id="6236:1">དེ་ཅིའི་ཕྱིར་ཞེ་ན། </s>
    <s id="6236:2">འདི་ནི་ཆོས་དང་ཆོས་སུ་འདུལ་བ་དང་འདུལ་བར་མཚུངས་པར་མི་འགྱུར་ཞིང་། </s>
    <s id="6236:3">ཆོས་མ་ཡིན་པ་སེམས་པར་བྱེད་པ་དེ་དག་ནི་ཆོས་ལ་ཆོས་མ་ཡིན་ནོ་ཞེས་སྨྲ་བར་འགྱུར་བ་ཡིན། </s>
  </p>
  <p id="6237">
    <s id="6237:1">ཆོས་མ་ཡིན་པ་ལ་ཆོས་སོ་ཞེས་སྨྲ་བར་འགྱུར་བ་ཡིན། </s>
  </p>
  <p id="6238">
    <s id="6238:1">འདུལ་བ་མ་ཡིན་པ་ལ་འདུལ་བའོ་ཞེས་སྨྲ་བར་འགྱུར་བ་ཡིན་པའི་ཕྱིར་ཏེ། </s>
  </p>
  <p id="6239">
    <s id="6239:1">ཤ་ར་དྭ་ཏིའི་བུ་དེ་ལྟར་ན་དེ་དག་ནི་ཆོས་གང་འཐོབ་པར་འགྱུར་བ་དེ་ཉིད་ཀྱི་བསྔགས་པ་མ་ཡིན་པ་སྨྲ་བར་འགྱུར་བ་ཡིན་ལ། དེ་དག་ནི་བདག་ལ་བསྟོད་ཅིང་གཞན་ལ་སྨོད་པར་འགྱུར་བ་ཡིན། </s>
  </p>
  <p id="6240">
    <s id="6240:1">ཚུལ་ཁྲིམས་ཙམ་དང་། དགོན་པ་ན་གནས་པ་ཙམ་དང་། བསམ་གཏན་ཙམ་དང་། ངེས་པར་གནས་པ་ཙམ་དང་། ཐོས་པ་ཙམ་དང་། མང་དུ་ཐོས་པ་ཙམ་དང་། འཁོར་ཙམ་དང་། བསྔགས་པ་ཙམ་དང་། ཚིགས་སུ་བཅད་པ་ཙམ་དང་། རྙེད་པ་དང་བཀུར་སྟི་ཙམ་དང་། གྲགས་པ་དང་། སྙན་པ་ཙམ་གྱི་ང་རྒྱལ་གྱི་དབང་གིས་ངའོ་སྙམ་པའི་ང་རྒྱལ་གྱིས་བཅོམ་པ་ཡིན་ཏེ</s>
  </p>
  <p id="6241">
    <s id="6241:1">ཡང་དག་པ་ཇི་ལྟ་བ་བཞིན་དུ་གླེང་བ་པོ་དེ་དག་གིས་ཡང་དག་པར་གླེངས་པ་ན། </s>
  </p>
  <p id="6242">
    <s id="6242:1">ཇི་ལྟ་ཇི་ལྟར་ཆོས་ཀྱི་རྣམ་གྲངས་དེ་དག་ཉན་པ་དེ་ལྟ་དེ་ལྟར་ལས་ཆེས་དམ་པ་དག་མངོན་པར་འདུ་བྱེད་པར་འགྱུར་བ་ཡིན་གྱི། </s>
    <s id="6242:2">མི་བླུན་པོ་དེ་དག་ནི་འདི་སྙམ་དུ་མི་དགེ་བའི་ལས་ཡང་དག་པ་དེ་དག་བདག་ཅག་ལ་ཀུན་དུ་ཡོད་དོ་སྙམ་དུ་མི་སེམས་ཏེ། </s>
  </p>
  <p id="6243">
    <s id="6243:1">དེ་དག་ནི་ཤས་ཆེར་ང་རྒྱལ་<ref folio="F.191.a"/>གྱིས་བརྟན་ཅིང་། མི་ཤེས་པས་བརྟན་ནས་ཆོས་ཀྱི་རྣམ་གྲངས་དེ་དག་སྤངས་ཏེ། </s>
  </p>
  <p id="6244">
    <s id="6244:1">ལས་ཆེས་དམ་པོ་བྱས་ནས། </s>
  </p>
  <p id="6245">
    <s id="6245:1">མནར་མེད་པར་འགྲོ་བར་འགྱུར་བ་ཡིན། </s>
  </p>
  <p id="6246">
    <s id="6246:1">ངན་འགྲོར་འགྲོ་བར་འགྱུར་བ་ཡིན་ནོ། །</s>
  </p>
  <p id="6247">
    <s id="6247:1">ཤ་ར་དྭ་ཏིའི་བུ་ད་ལྟར་ང་ཁྱེད་ཅག་གི་ཐེ་ཚོམ་གཅོད་པར་བྱེད་པ་དང་། དེའི་ཚེ་ཆོས་སྨྲ་བ་ཆོས་ཡོངས་སུ་འཛིན་པ། ཆོས་སྟོན་པ། དོན་དུ་གཉེར་བ། མདོ་སྡེ་དེ་ལྟ་བུ་འཛིན་པ་གང་དག་འབྱུང་བར་འགྱུར་བ་དེ་དག་ལ་ཡང་དེའི་ཚེ་ང་ཆོས་ཀྱི་ཐེ་ཚོམ་དེ་ལྟ་བུ་གཅོད་པར་བྱེད་པ་དེ་ལ་ལྟོས་ཤིག །</s>
    <s id="6247:2">ཤ་ར་དྭ་ཏིའི་བུ་དེ་བཞིན་གཤེགས་པ་ནི་ཐམས་ཅད་མཁྱེན་པ་ཡིན་ཞིང་། ཐམས་ཅད་ཤེས་པ་ཅན་ཡིན། ཐམས་ཅད་གཟིགས་པ་ཡིན། </s>
  </p>
  <p id="6248">
    <s id="6248:1">ཐམས་ཅད་སྟོན་པ་ཡིན་ནོ། །</s>
  </p>
  <p id="6249">
    <s id="6249:1">ཤ་ར་དྭ་ཏིའི་བུ་གང་དེ་བཞིན་གཤེགས་པས་མ་མཁྱེན་མ་གཟིགས་མ་གསན་པའི་ཆོས་དེ་ནི་མེད་དོ། །</s>
  </p>
  <p id="6250">
    <s id="6250:1">ཤ་ར་དྭ་ཏིའི་བུ་དེ་བཞིན་གཤེགས་པ་ནི་དུས་གསུམ་ལ་མ་ཐོགས་པའི་ཡེ་ཤེས་བརྙེས་པ་ཡིན་ཞིང་། </s>
    <s id="6250:2">མ་ཆགས་པ་དང་གྲོལ་བ་ཡིན། </s>
  </p>
  <p id="6251">
    <s id="6251:1">དབང་དུ་གྱུར་པ་དང་། ཉོན་མོངས་པ་མེད་པ་ཡིན། </s>
  </p>
  <p id="6252">
    <s id="6252:1">རང་འབྱུང་ཡིན། </s>
  </p>
  <p id="6253">
    <s id="6253:1">སློབ་དཔོན་མི་མངའ་བ་ཡིན། </s>
  </p>
  <p id="6254">
    <s id="6254:1">བདེ་བླག་ཏུ་སེང་གེའི་སྒྲ་སྒྲོགས་པ་ཡིན་ནོ། །</s>
  </p>
  <p id="6255">
    <s id="6255:1" flag="alternateSource">ཤ་ར་དྭ་ཏིའི་བུ་ཡང་མི་བླུན་པོ་དེ་དག་གི་སྤྱོད་པ་དང་། སྤྱོད་ཡུལ་དང་། ལམ་གྱིས་ནི་མཆོག་གོ། །</s>
  </p>
  <p id="6256">
    <s id="6256:1">དེ་དག་ནི་མ་བསླབས་པ་ཡིན། </s>
  </p>
  <p id="6257">
    <s id="6257:1">མི་བླུན་པོ་དེ་དག་ནི་ལམ་ངན་པར་ཞུགས་པར་འགྱུར་བ་ཡིན་ནོ། །</s>
  </p>
  <p id="6258">
    <s id="6258:1">ཤ་ར་དྭ་ཏིའི་བུ་དེ་ལྟ་བས་ན། </s>
  </p>
  <p id="6259">
    <s id="6259:1">རིགས་ཀྱི་བུའམ། རིགས་ཀྱི་བུ་མོ་བླ་ན་</s>
  </p>
  <p id="6260">
    <s id="6260:1">མེད་པ་ཡང་དག་པར་རྫོགས་པའི་བྱང་ཆུབ་ལ་མངོན་པར་ཡང་དག་པར་ཞུགས་པས་ནི་བདག་སངས་རྒྱས་བཅོམ་ལྡན་འདས་རྣམས་ཀྱི་བྱང་ཆུབ་ལ་མངོན་པར་མ་དད་ཅིང་། ཉེས་པར་མ་བརྟགས་ལ་མངོན་པར་རྫོགས་པར་སངས་མ་རྒྱས་ན་</s>
  </p>
  <p id="6261">
    <s id="6261:1">མི་རུང་ངོ་སྙམ་ནས་</s>
  </p>
  <p id="6262">
    <s id="6262:1">ཆོས་དེ་ལྟ་བུ་དེ་དག་ལ་འདུན་པར་བྱ། </s>
  </p>
  <p id="6263">
    <s id="6263:1">རྣལ་འབྱོར་དུ་བྱ། </s>
  </p>
  <p id="6264">
    <s id="6264:1">སྤྲོ་བར་བྱའོ། །</s>
  </p>
  <p id="6265">
    <s id="6265:1">ཤ་ར་དྭ་ཏིའི་བུ་རིགས་ཀྱི་བུའམ། རིགས་ཀྱི་བུ་མོ་ཆོས་བཞི་དང་ལྡན་ན། </s>
  </p>
  <p id="6266">
    <s id="6266:1">སངས་རྒྱས་ཀྱི་བྱང་ཆུབ་སྤོང་བར་བྱེད་པ་ཡིན་ཏེ། </s>
  </p>
  <p id="6267">
    <s id="6267:1">བཞི་གང་ཞེ་ན། </s>
    <s id="6267:2">ཤ་ར་དྭ་ཏིའི་བུ་འདི་ལ་རིགས་ཀྱི་བུའམ། རིགས་ཀྱི་བུ་མོ་སྡིག་པའི་གྲོགས་པོའི་ལག་ཏུ་སོང་བ་ཡིན་ཞིང་དགེ་བའི་བཤེས་གཉེན་གྱི་ལག་ཏུ་སོང་བ་མ་ཡིན་ལ། </s>
    <s id="6267:3">སྡིག་པའི་གྲོགས་པོ་དེ་དག་ལ་ཡང་སྟེན་པར་བྱེད། </s>
  </p>
  <p id="6268">
    <s id="6268:1"><ref folio="F.191.b"/>སྙེན་པར་བྱེད། </s>
  </p>
  <p id="6269">
    <s id="6269:1">བསྙེན་བཀུར་བྱེད་དེ། </s>
  </p>
  <p id="6270">
    <s id="6270:1">དེ་སྡིག་པའི་གྲོགས་པོ་དེ་དག་ལ་བསྟེན་ཅིང་བསྙེན་ལ་བསྙེན་བཀུར་བྱས་པས་དེ་དག་ཉིད་ཀྱི་རྗེས་སུ་བསླབས་ནས་སྤོང་བར་བྱེད་པ་ཡིན་ནོ། །</s>
  </p>
  <p id="6271">
    <s id="6271:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་བདག་ཏུ་མངོན་པར་ཞེན་པས་དམིགས་པ་ཅན་ཡིན་ཏེ། </s>
  </p>
  <p id="6272">
    <s id="6272:1">དེ་ཆོས་ཀྱི་རྣམ་གྲངས་ཟབ་མོ་དེ་ལྟ་བུ་དེ་དག་ཐོས་ནས། </s>
  </p>
  <p id="6273">
    <s id="6273:1">སྐྲག་ཅིང་དངང་ལ་དངང་བར་འགྱུར་ཞིང་གཡང་ས་ཆེན་པོར་ཡང་རབ་ཏུ་ལྟུང་བ་ཡིན་ཏེ། </s>
  </p>
  <p id="6274">
    <s id="6274:1">ཤ་ར་དྭ་ཏིའི་བུ་རིགས་ཀྱི་བུའམ། རིགས་ཀྱི་བུ་མོ་ཆོས་གཉིས་པ་དེ་དང་ལྡན་ན། </s>
  </p>
  <p id="6275">
    <s id="6275:1">བྱང་ཆུབ་སྤོང་བར་བྱེད་པ་ཡིན་ནོ། །</s>
  </p>
  <p id="6276">
    <s id="6276:1">ཤ་ར་དྭ་ཏིའི་བུ་གཞན་ཡང་རིགས་ཀྱི་བུ་གཅེར་བུ་པའི་སྨྲ་བ་ལ་ཞུགས་པ་ཡིན་ཞིང་། འཇིག་རྟེན་རྒྱང་ཕན་པའི་གསང་ཚིག་ཡོངས་སུ་ཚོལ་བ་ལ་མངོན་པར་བརྩོན་པ་དང་། སྐྱེ་བོ་མང་པོས་བཀུར་བ་ཡིན་ཏེ</s>
  </p>
  <p id="6277">
    <s id="6277:1">དེའི་ཆོས་དེ་དག་མི་སེམས་པར་སྤོང་བར་བྱེད་པ་ཡིན་ནོ། །</s>
  </p>
  <p id="6278">
    <s id="6278:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་ཚུལ་ཁྲིམས་འཆལ་པ་དང་། ཚུལ་ཁྲིམས་རྒུད་པ་ཡིན་ཞིང་། ཇི་ལྟར་བསླབ་པ་བཅས་པ་ལ་ཡང་མི་སློབ་པ་ཡིན་ཏེ། </s>
  </p>
  <p id="6279">
    <s id="6279:1">དེ་ཡོ་བྱད་བསྙུངས་པའི་གཏམ་དང་ལྡན་པ་དེ་ལྟ་བུ་དེ་དག་སྤོང་བར་བྱེད་པ་ཡིན་ཞིང་། གཤེ་བར་བྱེད་ལ་མོས་པར་མི་བྱེད་དེ། </s>
  </p>
  <p id="6280">
    <s id="6280:1">ཤ་ར་དྭ་ཏིའི་བུ་རིགས་ཀྱི་བུའམ། རིགས་ཀྱི་བུ་མོ་ཆོས་བཞི་པོ་དེ་དང་ལྡན་ན་བྱང་ཆུབ་སྤོང་བར་བྱེད་པ་ཡིན་ནོ། །</s>
  </p>
  <p id="6281">
    <s id="6281:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="6282">
    <s id="6282:1">སྡིག་པའི་གྲོགས་རྣམས་སྟེན་བྱེད་ཅིང་། །</s>
    <s id="6282:2">དེ་དག་གི་ནི་རྗེས་ཕྱོགས་འགྱུར། །</s>
  </p>
  <p id="6283">
    <s id="6283:1">དེ་ཕྱིར་ཆོས་ནི་སྤོང་བྱེད་ཅིང་། །</s>
    <s id="6283:2">སངས་རྒྱས་བྱང་ཆུབ་འདོད་མི་བྱེད། །</s>
  </p>
  <p id="6284">
    <s id="6284:1">གཅེར་བུའི་སྨྲ་དང་འདྲེས་པ་དང་། །འཇིག་རྟེན་རྒྱང་ཕན་སེམས་པ་ཡིན། །</s>
  </p>
  <p id="6285">
    <s id="6285:1">བསྟན་པ་འདི་ནི་བརྗོད་བྱས་ཏེ། །</s>
  </p>
  <p id="6286">
    <s id="6286:1">བློ་ངན་དུས་ནི་དྲང་པོ་ཡིན། །</s>
  </p>
  <p id="6287">
    <s id="6287:1">བྱིས་པ་མཁས་པའི་ང་རྒྱལ་ཅན། །ཀྱེ་མ་མཁས་པར་རློམ་སེམས་བྱེད། །</s>
  </p>
  <p id="6288">
    <s id="6288:1">དེ་ཕྱིར་དེ་ནི་ཆོས་སྤངས་ཤིང་། །</s>
    <s id="6288:2">སངས་རྒྱས་བྱང་ཆུབ་འཚང་མི་རྒྱ། །</s>
  </p>
  <p id="6289">
    <s id="6289:1">བདག་ཏུ་སྨྲ་བ་གང་ཡིན་པ། །དམིགས་པ་ལ་ནི་གནས་ནས་སུ། །</s>
    <s id="6289:2">ཟབ་མོའི་ཆོས་རྣམས་ཐོས་གྱུར་ནས། །</s>
  </p>
  <p id="6290">
    <s id="6290:1">བློ་ངན་ཆོས་ནི་སྤོང་བར་བྱེད། །</s>
  </p>
  <p id="6291">
    <s id="6291:1">མཐའ་འདས་སྟོང་ཉིད་ཇི་བཞིན་དང་། །དོན་ནི་དེ་ཡིས་མི་ཤེས་ཏེ། །</s>
  </p>
  <p id="6292">
    <s id="6292:1">དེ་ཕྱིར་བྱང་ཆུབ་སྤོང་བར་བྱེད། །</s>
  </p>
  <p id="6293">
    <s id="6293:1">དེ་ཡི་གཏིང་ནི་ཤེས་མ་<ref folio="F.192.a"/>ཡིན། །</s>
  </p>
  <p id="6294">
    <s id="6294:1">ཚུལ་ཁྲིམས་འཆལ་དང་སྡིག་ཆོས་ཅན། །མི་གཙང་ཀུན་རྟོག་སྤྱོད་ཡུལ་བ། །ཇི་ལྟར་བསླབ་པ་བཅས་པ་ལ། །བློ་ངན་དེ་དག་སློབ་མི་བྱེད། །</s>
  </p>
  <p id="6295">
    <s id="6295:1">དམུ་རྒོད་བཀའ་བློ་མི་བདེ་བ། །རྨ་འབེབས་པོ་དང་ལྕེ་ངན་པོ། །དེ་ལྟའི་ཆོས་ཅན་དེ་ལ་ནི། །སྡིག་པ་མི་བྱེད་ཅི་ཡང་མེད། །</s>
  </p>
  <p id="6296">
    <s id="6296:1">དེ་ཕྱིར་དེ་ནི་རྣམ་པར་སྤང་། །</s>
  </p>
  <p id="6297">
    <s id="6297:1">རྟག་པར་སངས་རྒྱས་རྣམས་ཀྱིས་སྨད། །</s>
  </p>
  <p id="6298">
    <s id="6298:1">གང་དག་ང་ཡིས་རྟག་བསྔགས་པའི། །ཆོས་ལའང་རྟག་ཏུ་བསྟེན་པར་བྱ། །</s>
  </p>
  <p id="6299">
    <s id="6299:1">གང་ཞིག་སངས་རྒྱས་མཐོང་འདོད་དང་། །དེ་འདྲའི་ཆོས་ནི་ཉན་འདོད་དེས། །</s>
  </p>
  <p id="6300">
    <s id="6300:1">ཚུལ་ཁྲིམས་ཕུང་པོ་ལེགས་པར་བརྟག །</s>
  </p>
  <p id="6301">
    <s id="6301:1">དེ་ལ་ཆོས་ནི་འཐོབ་པར་འགྱུར། །</s>
  </p>
  <p id="6302">
    <s id="6302:1">ཚུལ་ཁྲིམས་ཕུང་པོར་གང་དག་གནས། །</s>
  </p>
  <p id="6303">
    <s id="6303:1">དེ་ལ་འཇུག་པར་འདོད་པ་དང་། །དེ་ལ་ཀུན་ཏུ་རྟོག་འདོད་པས། །དེ་ཕྱིར་ཚུལ་ཁྲིམས་བསྟེན་པར་བྱ། །</s>
  </p>
  <p id="6304">
    <s id="6304:1">ཡེ་ཤེས་དེ་འདྲ་འཇུག་འདོད་ན། །</s>
  </p>
  <p id="6305">
    <s id="6305:1">ཡིད་གཞུངས་པ་ཡིས་ཚུལ་ཁྲིམས་བསྟན། །</s>
  </p>
  <p id="6306">
    <s id="6306:1">བྱང་ཆུབ་རྣམས་ཀྱི་ཕུལ་དང་མཆོག །དེས་ནི་རྙེད་པར་དཀའ་མ་ཡིན། །</s>
  </p>
  <p id="6307">
    <s id="6307:1">ཤ་ར་དྭ་ཏིའི་བུ་ཐེག་པ་ཆེན་པོ་ལ་ཡང་དག་པར་ཞུགས་པ་ཆོས་བཞི་དང་ལྡན་ན་བྱང་ཆུབ་ཀུན་ཏུ་བསྲུང་བའི་ཕྱིར་ཞུགས་པ་ཡིན་ཏེ། </s>
  </p>
  <p id="6308">
    <s id="6308:1">བཞི་གང་ཞེ་ན། </s>
    <s id="6308:2">ཤ་ར་དྭ་ཏིའི་བུ་འདི་ལ་ཐེག་པ་ཆེན་པོ་ལ་ཡང་དག་པར་ཞུགས་པ་ནི་བདག་ཉིད་ཀྱང་ཚུལ་ཁྲིམས་ཕུན་སུམ་ཚོགས་པ་ཡིན། </s>
  </p>
  <p id="6309">
    <s id="6309:1">དགེ་བའི་ཆོས་ཅན་དང་། ཚུལ་ཁྲིམས་ཀྱི་ཕུང་པོ་ལ་ལེགས་པར་རབ་ཏུ་གནས་པ་དང་མང་དུ་ཐོས་པ་ཡིན། </s>
  </p>
  <p id="6310">
    <s id="6310:1">དོན་དམ་པ་ལ་མཁས་ཤིང་འཇིག་རྟེན་རྒྱང་ཕན་པ་དང་ཡང་མ་འདྲེས་པ་ཡིན། </s>
  </p>
  <p id="6311">
    <s id="6311:1">སངས་རྒྱས་ཀྱི་བྱང་ཆུབ་དག་པ་ཡོངས་སུ་འཐོབ་ཅིང་</s>
    <s id="6311:2">དབེན་པ་ལ་གཞོལ་བས་དགོན་པ་དང་། རབ་ཏུ་དགོན་པ་ལ་མངོན་པར་དགའ་བ་ཡིན་ཏེ། </s>
  </p>
  <p id="6312">
    <s id="6312:1">ཤ་ར་དྭ་ཏིའི་བུ་ཐེག་པ་ཆེན་པོ་ལ་ཡང་དག་པར་ཞུགས་པ་ཆོས་བཞི་པོ་དེ་དག་དང་ལྡན་པ་ནི་བྱང་ཆུབ་ཀུན་ཏུ་བསྲུང་བའི་ཕྱིར་ཞུགས་པ་ཡིན་ནོ། །</s>
  </p>
  <p id="6313">
    <s id="6313:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="6314">
    <s id="6314:1">ཚུལ་ཁྲིམས་ཕུང་པོར་དེ་གནས་ཀྱང་། །</s>
    <s id="6314:2">ཚུལ་ཁྲིམས་ཀྱིས་ནི་རློམ་སེམས་མེད། །</s>
  </p>
  <p id="6315">
    <s id="6315:1">ངེས་པའི་དོན་དང་ཟབ་མོ་ཡི། །ཆོས་ནི་ཕྱིས་ཀྱང་ཚོལ་བར་བྱེད། །</s>
  </p>
  <p id="6316">
    <s id="6316:1">སངས་རྒྱས་བྱང་ཆུབ་དག་པ་དང་། །རྣམ་དག་ཡོངས་སུ་དག་པའང་ཚོལ། །</s>
  </p>
  <p id="6317">
    <s id="6317:1">གཅེར་བུ་རྣམས་<ref folio="F.192.b"/>ཀྱིས་གང་འཛིན་པའི། །གསང་ཚིག་དག་ནི་དེ་མི་ཚོལ། །</s>
  </p>
  <p id="6318">
    <s id="6318:1">འཐབ་མེད་གསང་ཚིག་དེ་འདོད་པས། །འཇིག་རྟེན་རྒྱང་ཕན་འདྲེས་མ་ཡིན། །</s>
  </p>
  <p id="6319">
    <s id="6319:1">སངས་རྒྱས་ཆོས་ལ་ངེས་ཡིན་ཞིང་། །རྟག་ཏུ་བསྟན་པ་སྲུང་བར་བྱེད། །</s>
  </p>
  <p id="6320">
    <s id="6320:1">གང་དག་གིས་ནི་སེམས་འཁྲུག་པའི། །བུད་མེད་རྣམས་ནི་དེར་མི་འགྲོ། །</s>
  </p>
  <p id="6321">
    <s id="6321:1">དབེན་པ་ཞི་བ་སྟོང་པ་ཡི། །བས་མཐའི་དགོན་པ་རྣམས་སྟེན་བྱེད། །</s>
  </p>
  <p id="6322">
    <s id="6322:1">ང་ཡིས་མཆོག་དང་ཕུལ་བསྔགས་པའི། །ཆོས་བཞི་པོ་ནི་དེ་དག་དང་། །བྱང་ཆུབ་རྣམས་ཀྱི་དོན་གང་བསྟན། །</s>
  </p>
  <p id="6323">
    <s id="6323:1">ཆོས་དེ་དག་ལ་བསྟེན་པར་བྱོས། །</s>
  </p>
  <p id="6324">
    <s id="6324:1">དེ་དང་དེར་ནི་དེ་བཞིན་དུ། །སྔོན་ཆད་དེ་དག་བསྟེན་པ་ཡིན། །</s>
  </p>
  <p id="6325">
    <s id="6325:1">ཡེ་ཤེས་ཀུན་ཏུ་སྲུང་བར་བྱེད། །</s>
  </p>
  <p id="6326">
    <s id="6326:1">དེས་ནི་ང་ཡི་ཡེ་ཤེས་བསྒྲུབས། །</s>
  </p>
  <p id="6327">
    <s id="6327:1">ཆོས་ནི་ཀུན་ཏུ་བསྲུང་བྱས་པས། །འགྲོ་བ་ངན་པར་འགྲོ་མི་འགྱུར། །</s>
  </p>
  <p id="6328">
    <s id="6328:1">རྟག་པར་དེ་ཞི་ཀུན་ཏུ་དག །</s>
  </p>
  <p id="6329">
    <s id="6329:1">གཟུགས་ཀྱིས་ཀྱང་ནི་འཕགས་པར་འགྱུར། །</s>
  </p>
  <p id="6330">
    <s id="6330:1">ལོངས་སྤྱོད་ལྡན་པར་དེ་རྟག་འགྱུར། །</s>
  </p>
  <p id="6331">
    <s id="6331:1">ཐོབ་ནས་ཀྱང་ནི་བག་ཡོད་འགྱུར། །</s>
  </p>
  <p id="6332">
    <s id="6332:1">དེ་ལ་སྙིང་པོ་སྟོན་པར་འགྱུར། །</s>
  </p>
  <p id="6333">
    <s id="6333:1">ལོངས་སྤྱོད་རྣམས་ནི་མི་རྟག་ཅེས། །</s>
    <s id="6333:2">གང་བྱིན་དེ་ནི་ང་ཡི་ཡིན། །</s>
  </p>
  <p id="6334">
    <s id="6334:1">གང་མ་བྱིན་དེ་ང་ཡི་མིན། །</s>
  </p>
  <p id="6335">
    <s id="6335:1">ང་དང་ལོངས་སྤྱོད་ཕུང་པོའང་རུང་། །</s>
  </p>
  <p id="6336">
    <s id="6336:1">ཐམས་ཅད་སྤངས་ནས་སོང་བ་ཡིན། །</s>
  </p>
  <p id="6337">
    <s id="6337:1">གཡོག་འཁོར་བཟང་པོར་འགྱུར་བ་ཡིན། །</s>
  </p>
  <p id="6338">
    <s id="6338:1">དེ་ཡི་བཤེས་གཉེན་བཟང་པོར་འགྱུར། །</s>
  </p>
  <p id="6339">
    <s id="6339:1">སངས་རྒྱས་ཀྱིས་ནི་བསྔགས་ཆོས་ལ། །མ་ཡེང་ངེས་པར་སྦྱོར་བར་འགྱུར། །</s>
  </p>
  <p id="6340">
    <s id="6340:1">བདག་ཉིད་ཀྱིས་ཀྱང་འདུན་པ་ཡིན། །</s>
  </p>
  <p id="6341">
    <s id="6341:1">གཞན་ཡང་དེ་ལ་ངེས་སྦྱོར་བྱེད། །</s>
    <s id="6341:2">དེ་ཕྱིར་དེ་ནི་དགའ་བ་འཐོབ། །</s>
  </p>
  <p id="6342">
    <s id="6342:1">དམ་པའི་ཆོས་ཀྱང་སྤྱོད་པར་འགྱུར། །</s>
  </p>
  <p id="6343">
    <s id="6343:1">གང་དག་འཇིག་རྟེན་མཆོག་བཀུར་བའི། །རིགས་མཐོ་བར་ཡང་རྟག་པར་སྐྱེ། །</s>
  </p>
  <p id="6344">
    <s id="6344:1">དེ་ནི་བག་མེད་མི་བྱེད་ཅིང་། །རྟག་ཏུ་ཆོས་ལ་སྟེན་པར་བྱེད། །</s>
  </p>
  <p id="6345">
    <s id="6345:1">རྫོགས་སངས་རྒྱས་ལ་མཉེས་བྱེད་འགྱུར། །</s>
  </p>
  <p id="6346">
    <s id="6346:1">མཐོང་ནས་ཀྱང་ནི་དད་པར་བྱེད། །</s>
  </p>
  <p id="6347">
    <s id="6347:1">སེམས་དད་ཅིང་ནི་ཡིད་དགའ་ནས། །</s>
  </p>
  <p id="6348">
    <s id="6348:1">མཆོད་པ་དམ་པ་བྱེད་པར་འགྱུར། །</s>
  </p>
  <p id="6349">
    <s id="6349:1">ལུས་དང་སྲོག་དང་ལོངས་སྤྱོད་ནི། །དེ་དག་ཐམས་ཅད་སྙིང་པོ་མེད། །</s>
  </p>
  <p id="6350">
    <s id="6350:1">སྐྱེས་བུ་དམ་པ་མཐོང་ནས་ཀྱང་། །</s>
    <s id="6350:2">མྱུར་དུ་སྙིང་པོ་སྟོན་པར་འགྱུར། །</s>
  </p>
  <p id="6351">
    <s id="6351:1">དེ་ཡི་ལུས་དང་ལོངས་སྤྱོད་ལའང་། །སྙིང་པོའི་འདུ་ཤེས་འཇུག་མི་འགྱུར། །</s>
  </p>
  <p id="6352">
    <s id="6352:1">སངས་རྒྱས་<ref folio="F.193.a"/>རྣམས་ནི་འབྱུང་བ་དཀོན། །</s>
    <s id="6352:2">དལ་བ་དེ་འདྲ་འང་རྙེད་པར་དཀའ། །</s>
  </p>
  <p id="6353">
    <s id="6353:1">དེར་ནི་དལ་བའང་འཐོབ་འགྱུར་ཞིང་། །</s>
    <s id="6353:2">ཐོབ་ནས་ཀྱང་ནི་ཡིད་མི་འབྱུང་། །</s>
  </p>
  <p id="6354">
    <s id="6354:1">གང་ལས་ཡེ་ཤེས་འཐོབ་འགྱུར་བའི། །མངོན་འབྱུང་དེ་ལ་སྟེན་པར་བྱེད། །</s>
  </p>
  <p id="6355">
    <s id="6355:1">རངས་དང་མཆོག་ཏུ་དགའ་བསྐྱེད་ནས། །</s>
  </p>
  <p id="6356">
    <s id="6356:1">ཡེ་ཤེས་དམ་པ་ཚོལ་བར་བྱེད། །</s>
  </p>
  <p id="6357">
    <s id="6357:1">གང་ལས་བྱང་ཆུབ་འཐོབ་འགྱུར་བའི། །ཆོས་ལའང་རྟག་པར་གནས་པར་བྱེད། །</s>
  </p>
  <p id="6358">
    <s id="6358:1">ཤ་ར་དྭ་ཏིའི་བུ་ཐེག་པ་ཆེན་པོ་ལ་ཡང་དག་པར་ཞུགས་པ་ཆོས་བཞི་དང་ལྡན་ན་བདག་ཉིད་ཀྱིས་བདག་ཉིད་དབུགས་འབྱིན་ཅིང་མཆོག་ཏུ་དགའ་བ་སྐྱེས་ནས་ཀྱང་གནས་པར་བྱེད་དོ། །</s>
  </p>
  <p id="6359">
    <s id="6359:1">བཞི་གང་ཞེ་ན། </s>
    <s id="6359:2">ཤ་ར་དྭ་ཏིའི་བུ་འདི་ལ་ཐེག་པ་ཆེན་པོ་ལ་ཡང་དག་པར་ཞུགས་ནས་</s>
    <s id="6359:3">ལོངས་སྤྱོད་ཀྱི་ཕུང་པོའི་བདོག་པ་ཐམས་ཅད་ཡོངས་སུ་གཏོང་བ་ཡིན། </s>
  </p>
  <p id="6360">
    <s id="6360:1">ཚུལ་ཁྲིམས་ཀྱི་ཕུང་པོའི་ཡོན་ཏན་ཐམས་ཅད་ལ་རབ་ཏུ་གནས་པ་ཡིན། </s>
  </p>
  <p id="6361">
    <s id="6361:1">ཆོས་ཟབ་མོ་རྣམས་ཀྱིས་ཡེ་ཤེས་ཐམས་ཅད་མངོན་དུ་འཕགས་པ་ཡིན་ཞིང་མངོན་དུ་འཕགས་ནས་</s>
    <s id="6361:2">ལུས་དང་སྲོག་གཏོང་བར་བྱེད་ཀྱང་ཆོས་གཏོང་བར་མི་བྱེད་པ་ཡིན། </s>
  </p>
  <p id="6362">
    <s id="6362:1">དགེ་སློང་ཆོས་སྨྲ་བ་དམ་པའི་ཆོས་ཡོངས་སུ་འཛིན་པ་མདོ་སྡེ་དེ་ལྟ་བུ་འཛིན་པ་རྣམས་ལ་ཡང་བདེ་བའི་ཡོ་བྱད་ཐམས་ཅད་ཀྱིས་སྤྲོ་བར་བྱ་བ་ལ་ཞུགས་པ་ཡིན་ཏེ། </s>
  </p>
  <p id="6363">
    <s id="6363:1">ཤ་ར་དྭ་ཏིའི་བུ་ཐེག་པ་ཆེན་པོ་ལ་ཡང་དག་པར་ཞུགས་པ་ཆོས་བཞི་པོ་དེ་དག་དང་ལྡན་ན་བདག་ཉིད་ཀྱིས་བདག་ཉིད་ལུང་སྟོན་པ་དང་། དབུགས་འབྱིན་པ་མང་བ་ཡིན་ནོ། །</s>
  </p>
  <p id="6364">
    <s id="6364:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="6365">
    <s id="6365:1">ལོངས་སྤྱོད་རྣམས་ནི་ཀུན་བགེད་བྱེད། །</s>
  </p>
  <p id="6366">
    <s id="6366:1">ཚུལ་ཁྲིམས་ཕུང་པོར་ཤིན་ཏུ་གནས། །</s>
  </p>
  <p id="6367">
    <s id="6367:1">ཆོས་རྣམས་ལ་ནི་མངོན་དུ་འཕགས། །</s>
  </p>
  <p id="6368">
    <s id="6368:1">སྟོང་པའི་ཆོས་ལ་ཐེ་ཚོམ་མེད། །</s>
  </p>
  <p id="6369">
    <s id="6369:1">གང་དག་ཆོས་ནི་སྟོན་པ་ཡི། །ཆོས་དེ་ཡང་ནི་ཡོངས་སུ་འཛིན། །</s>
  </p>
  <p id="6370">
    <s id="6370:1">གང་དག་ཆོས་ནི་སྟོན་པ་ལའང་། །བདེ་བར་སྒྲུབ་པས་ཞུགས་པ་ཡིན། །</s>
  </p>
  <p id="6371">
    <s id="6371:1">དེ་ཕྱིར་དེ་ནི་དགའ་བ་འཐོབ། །</s>
  </p>
  <p id="6372">
    <s id="6372:1">མཆོག་ཏུ་དགའ་བའང་དེ་ཡིས་འཐོབ། །</s>
  </p>
  <p id="6373">
    <s id="6373:1">མི་མཆོག་སངས་རྒྱས་འགྱུར་བར་ནི། །བདག་ཉིད་ལ་ཡང་ལུང་སྟོན་ཏོ། །</s>
  </p>
  <p id="6374">
    <s id="6374:1">དེ་ལ་སངས་རྒྱས་ལུང་སྟོན་མཛད། །</s>
  </p>
  <p id="6375">
    <s id="6375:1">གང་དག་འདས་དང་མ་བྱོན་དང་། །གང་དག་བྱུང་བའི་རྫོགས་སངས་རྒྱས། །དེ་དག་རྒྱལ་བར་ལུང་ཡང་སྟོན། །</s>
  </p>
  <p id="6376">
    <s id="6376:1">སངས་རྒྱས་ཐེག་པ་<ref folio="F.193.b"/>བླ་མེད་ཀྱི། །བྱང་ཆུབ་ལམ་ལ་དེ་གནས་ཤིང་། །</s>
    <s id="6376:2">སངས་རྒྱས་རྣམས་ཀྱིས་གང་བསྟེན་པའི། །ཆོས་དེ་དག་ལའང་སྟེན་པར་བྱེད། །</s>
  </p>
  <p id="6377">
    <s id="6377:1">སངས་རྒྱས་རྣམས་ཀྱིས་དེ་དག་བསྔགས། །</s>
  </p>
  <p id="6378">
    <s id="6378:1">བྱང་ཆུབ་སེམས་དཔའ་རྣམས་ཀྱིས་བསྟེན། །</s>
  </p>
  <p id="6379">
    <s id="6379:1">སངས་རྒྱས་ལམ་ནི་བླ་མེད་ཀྱི། །ལམ་དེ་ལ་ནི་དེ་གནས་འགྱུར། །</s>
    <s id="6379:2">ཇི་ལྟར་ནམ་མཁའི་ལམ་དུ་ནི། །སྣོད་གཅིག་བོར་བར་གྱུར་པ་དང་། །ཇི་ལྟར་ཆགས་པར་བལྟ་བྱ་དང་། །དེ་ཡི་གནས་པ་ཡོད་མིན་བཞིན། །དེ་ལྟར་བྱང་ཆུབ་སེམས་དཔའ་ཡིས། །གང་བསླབས་བྱང་ཆུབ་ལམ་ལ་ཡང་། །བྱང་ཆུབ་མ་ཐོབ་བར་དུ་ནི། །དེ་ཡི་ལྡོག་པ་ཡོད་མ་ཡིན། །</s>
  </p>
  <p id="6380">
    <s id="6380:1">ཇི་ལྟར་ཀུན་ཏུ་འདྲེས་པ་དེར། །གདམས་པ་སྐྱེད་པར་བྱེད་པ་ཡང་། །དེ་ཡི་རྒྱུན་ཆད་ཡོད་མ་ཡིན། །</s>
  </p>
  <p id="6381">
    <s id="6381:1">མྱུར་དུ་དེ་ནི་འཛུད་པར་བྱེད། །</s>
  </p>
  <p id="6382">
    <s id="6382:1">དེ་བཞིན་བྱང་ཆུབ་སེམས་དཔའ་གང་། །རྟག་ཏུ་ཆོས་རྣམས་སྟེན་བྱེད་ཀྱང་། །བྱང་ཆུབ་སངས་མ་རྒྱས་ཀྱི་བར། །བརྩོན་འགྲུས་སྤོང་བར་བྱེད་མ་ཡིན། །</s>
  </p>
  <p id="6383">
    <s id="6383:1">ཇི་ལྟར་ལྗོན་ཤིང་རྩ་བ་ཡང་། །མི་ཡིས་རྟག་པར་སྦེད་བྱེད་ཅིང་། །དུས་སུ་དཀྲི་བར་བྱེད་པ་ཡི། །ཤིང་ནི་འཕེལ་བར་འགྱུར་བ་ཡིན། །</s>
  </p>
  <p id="6384">
    <s id="6384:1">རླུང་དང་ཉི་མ་དག་གིས་ནི། །དུས་སུ་གྲང་དང་དྲོ་གྱུར་པར། །མཐར་གྱིས་སྦ་བ་བྱས་ནས་སུ། །མེ་ཏོག་འབྲས་བུ་དེ་དེས་འབྱིན། །</s>
  </p>
  <p id="6385">
    <s id="6385:1">སེམས་ཅན་མང་ལ་བདེ་བྱེད་པ། །ཤིང་གི་གྲིབ་མ་ཡིད་དགའ་འབྱུང་། །</s>
  </p>
  <p id="6386">
    <s id="6386:1">བདེ་བའི་བདེ་དང་ལྡན་པ་དག །</s>
  </p>
  <p id="6387">
    <s id="6387:1">མེ་ཏོག་འབྲས་བུ་ལོངས་ཀྱང་སྤྱོད། །</s>
  </p>
  <p id="6388">
    <s id="6388:1">དེ་བཞིན་བྱང་ཆུབ་སེམས་དཔའ་ཡང་། །བྱང་ཆུབ་ཕྱིར་ནི་སེམས་བསྐྱེད་ནས། །</s>
  </p>
  <p id="6389">
    <s id="6389:1">དུས་སུ་ཆོས་རྣམས་སྟེན་བྱེད་ཅིང་། །དུས་སུ་ཡོངས་སུ་འདྲི་བར་བྱེད། །</s>
  </p>
  <p id="6390">
    <s id="6390:1">དུས་དང་དུས་མིན་སྟེན་བྱེད་ཅིང་། །དུས་དང་དུས་མིན་འདྲི་བར་བྱེད། །</s>
  </p>
  <p id="6391">
    <s id="6391:1">དུས་སུ་བརྩོན་འགྲུས་རྩོམ་བྱེད་ཅིང་། །དེས་པས་དུས་སུ་སྦྱིན་པ་སྦྱིན། །</s>
  </p>
  <p id="6392">
    <s id="6392:1">དུས་སུ་བྱང་ཆུབ་སྙིང་པོ་ཡི། །ཤིང་གི་དྲུང་དུ་འདུག་ནས་སུ། །བློ་གྲོས་ངན་པའི་བདུད་བཅོམ་སྟེ། །</s>
  </p>
  <p id="6393">
    <s id="6393:1">དུས་སུ་བྱང་ཆུབ་འཚང་ཡང་རྒྱ། །</s>
  </p>
  <p id="6394">
    <s id="6394:1">འཇིག་རྟེན་དུ་ནི་མ་བསྐོར་བའི། །འཁོར་ལོ་དུས་སུ་སྐོར་བར་བྱེད། །</s>
  </p>
  <p id="6395">
    <s id="6395:1">དུས་སུ་སེམས་ཅན་འདུལ་བྱེད་ཅིང་། །འབེལ་བའི་གཏམ་ཡང་ཡོངས་སུ་འདྲེན། །</s>
    <s id="6395:2">བྱང་ཆུབ་ཞུགས་པའི་མཁས་རྣམས་ནི། །མཐུ་དང་ལྡན་སེམས་དེ་ལྟ་བུས། །</s>
  </p>
  <p id="6396">
    <s id="6396:1"><ref folio="F.194.a"/>བྱང་ཆུབ་དམ་པ་འཚང་རྒྱ་ཞིང་། །དེ་ན་ནམ་ཡང་ལྡོག་མི་འགྱུར། །</s>
  </p>
  <p id="6397">
    <s id="6397:1">དེ་ལྟ་བས་ན་དུས་དུས་སུ། །ཡང་དང་ཡང་དུ་ཆོས་བསྟེན་བྱ། །</s>
  </p>
  <p id="6398">
    <s id="6398:1">དུས་སུ་བྱང་ཆུབ་འཚང་རྒྱ་ཞིང་། །དུས་སུ་འཁོར་ལོའང་བསྐོར་བར་འགྱུར། །</s>
  </p>
  <p id="6399">
    <s id="6399:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་ཆོས་བཞི་དང་ལྡན་ན། </s>
  </p>
  <p id="6400">
    <s id="6400:1">བླ་ན་</s>
  </p>
  <p id="6401">
    <s id="6401:1">མེད་པ་ཡང་དག་པར་རྫོགས་པའི་བྱང་ཆུབ་ལས་ཉམས་པར་མི་འགྱུར་ཞིང་། ཡོངས་སུ་ཉམས་པར་མི་འགྱུར་ལ། </s>
    <s id="6401:2">ཚེ་རྗེས་ནས་ཀྱང་འཁོར་ལོས་སྒྱུར་བའི་རྒྱལ་སྲིད་བྱེད་ཅིང་། ཇི་ལྟར་སྨོན་པས་ཀྱང་དགེ་བའི་རྩ་བ་ཐམས་ཅད་རྗེས་སུ་འཇུག་པར་བྱེད་པ་ཡིན། </s>
  </p>
  <p id="6402">
    <s id="6402:1">སྟོབས་ཆེ་བ་དང་ལུས་ཆེ་བ་ཡིན། </s>
  </p>
  <p id="6403">
    <s id="6403:1">སྲེད་མེད་ཀྱི་བུ་ལྟར་མཁྲེགས་པའི་ལུས་དང་ལྡན་པ་ཡིན། </s>
  </p>
  <p id="6404">
    <s id="6404:1">དེ་འཁོར་ལོས་སྒྱུར་བའི་རྒྱལ་སྲིད་ཐོབ་ནས་ཀྱང་མྱུར་དུ་གླིང་བཞི་སྤངས་ནས་ཁྱིམ་ནས་ཁྱིམ་མེད་པར་རབ་ཏུ་འབྱུང་བ་ཡིན། </s>
  </p>
  <p id="6405">
    <s id="6405:1">རབ་ཏུ་བྱུང་ནས་ཀྱང་དེ་ཚངས་པའི་གནས་པ་བཞི་ཐོབ་པ་དང་། སྐྱོན་མེད་པ་ཐོབ་པ་དང་། རྩེ་བ་མེད་པ་ཐོབ་པ་དང་། ཚེགས་མེད་པ་ཐོབ་པ་ཡིན། </s>
  </p>
  <p id="6406">
    <s id="6406:1">དེ་ནས་ཤི་འཕོས་ནས་ཀྱང་ཚངས་པའི་འཇིག་རྟེན་དུ་སྐལ་བ་མཉམ་པར་སྐྱེ་བར་འགྱུར་བ་ཡིན། </s>
  </p>
  <p id="6407">
    <s id="6407:1">སྐྱེས་ནས་ཀྱང་ཚངས་པའི་དབང་པོ་ཉིད་འཐོབ་པ་ཡིན་ཏེ། </s>
  </p>
  <p id="6408">
    <s id="6408:1">བཞི་གང་ཞེ་ན། </s>
    <s id="6408:2">ཤ་ར་དྭ་ཏིའི་བུ་འདི་ལ་བྱང་ཆུབ་སེམས་དཔའ་དེ་བཞིན་གཤེགས་པའི་མཆོད་རྟེན་ཞིག་པ་མཐོང་ནས་</s>
  </p>
  <p id="6409">
    <s id="6409:1">བཅོས་པའི་ཕྱིར་སྤྲོ་བར་བྱེད་ཅིང་ཐ་ན་འཇིམ་པའི་གོང་བུ་གཅིག་ཙམ་ཡང་རྩིག་པར་བྱེད་པ་ཡིན། </s>
  </p>
  <p id="6410">
    <s id="6410:1">ཤ་ར་དྭ་ཏིའི་བུ་གཞན་ཡང་མ་བརྩིགས་པའི་ས་ཕྱོགས་ལམ་པོ་ཆེའི་བཞི་མདོ་སྐྱེ་བོ་མང་པོ་འདུ་བའི་སར་མཆོད་རྟེན་དང་ཁང་པ་བརྩེགས་པའམ། རྡོ་བའི་ཀ་བ་དང་། དེ་བཞིན་གཤེགས་པའི་སྐུའམ། དེ་བཞིན་གཤེགས་པའི་ཡོན་ཏན་རྗེས་སུ་དྲན་པ་གང་ཡང་རུང་བ་བྱེད་དེ</s>
  </p>
  <p id="6411">
    <s id="6411:1">འདི་ལྟ་སྟེ། དཔེར་ན་ཆོས་ཀྱི་འཁོར་ལོ་བསྐོར་བའམ། མངོན་པར་འབྱུང་བའམ། བྱང་ཆུབ་ཀྱི་ཤིང་དྲུང་དུ་བདུད་འཇོམས་པའམ། དེ་བཞིན་གཤེགས་པའི་ཆོ་འཕྲུལ་ཆེན་པོ་འམ། དེ་བཞིན་གཤེགས་པའི་ཡོངས་སུ་མྱ་ངན་ལས་འདས་པ་ཆེན་པོ་ཡང་དག་པར་བསྟན་པའམ། ལྷ་ལས་བབས་པའམ། ལྷ་ཡུལ་དུ་མངོན་པར་འཛེག་པར་བྱེད་པའི་དེ་བཞིན་གཤེགས་པའི་མཆོད་རྟེན་རྩིག་པར་བྱེད་པ་ཡིན། </s>
  </p>
  <p id="6412">
    <s id="6412:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་<ref folio="F.194.b"/>སེམས་དཔའ་ཆེན་པོ་དེ་བཞིན་གཤེགས་པའི་ཉན་ཐོས་ཀྱི་དགེ་འདུན་བྱེ་ཞིང་འཐབ་པ་དང་། རྩོད་པ་འབྱུང་བ་མཐོང་ནས་</s>
  </p>
  <p id="6413">
    <s id="6413:1">མི་དབྱེ་བ་དང་། འཐུན་པར་བསྡུམ་པའི་ཕྱིར་བརྩོན་པ་ཡིན། </s>
  </p>
  <p id="6414">
    <s id="6414:1">ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་དེ་བཞིན་གཤེགས་པའི་བསྟན་པ་རབ་ཏུ་འཇིག་ཅིང་། ཆོས་རབ་ཏུ་རྣམ་པར་འཇིག་པར་འགྱུར་བ་ན་ཐ་ན་ཚིགས་སུ་བཅད་པ་གཅིག་བསྲུང་བ་དང་མི་ཉམས་པར་བྱ་བའི་ཕྱིར་བརྩོན་པ་ཡིན། </s>
  </p>
  <p id="6415">
    <s id="6415:1">ཆོས་སམ་ཆོས་སྨྲ་བ་ཡོངས་སུ་འཛིན་པར་བྱེད་ཅིང་ལུས་དང་སྲོག་གཏོང་བར་བྱེད་ཀྱི་ཆོས་གཏོང་བར་མི་བྱེད་པ་ཡིན་ཏེ། </s>
  </p>
  <p id="6416">
    <s id="6416:1">ཤ་ར་དྭ་ཏིའི་བུ་བྱང་ཆུབ་སེམས་དཔའ་ཐེག་པ་ཆེན་པོ་ལ་ཡང་དག་པར་ཞུགས་པ་ཆོས་བཞི་པོ་དེ་དག་དང་ལྡན་ན་</s>
  </p>
  <p id="6417">
    <s id="6417:1">ཡོན་ཏན་གྱི་བྱེ་བྲག་སྔར་བསྟན་པ་དེ་དག་རྗེས་སུ་འཐོབ་བོ། །</s>
    <s id="6417:2">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="6418">
    <s id="6418:1">སངས་རྒྱས་མཆོད་རྟེན་མཐོང་ནས་སུ། །</s>
    <s id="6418:2">ཞིག་པ་ཕྱིར་ནི་བཅོས་པར་བྱ། །</s>
  </p>
  <p id="6419">
    <s id="6419:1">དེ་ཕྱིར་སྟོབས་ནི་ཆེ་བ་དང་། །ལུས་ཆེ་བ་དང་མི་འཇིགས་འགྱུར། །</s>
  </p>
  <p id="6420">
    <s id="6420:1">གང་དུ་དད་པ་སྐྱེ་འགྱུར་བའི། །ལམ་ཆེན་བཞི་མདོ་ཕྱོགས་སུ་ནི། །རིང་བསྲེལ་གྱི་ནི་སྐུ་བྱེད་ཅིང་། །སངས་རྒྱས་ཡོན་ཏན་རྣམས་སྟོན་པ། །བསོད་ནམས་མང་པོ་སྐྱེད་པར་བྱེད། །</s>
  </p>
  <p id="6421">
    <s id="6421:1">གང་ཞིག་ལམ་གྱི་བཞི་མདོར་ནི། །འཇིག་རྟེན་མཆོད་པའི་མཆོད་རྟེན་བྱེད། །</s>
  </p>
  <p id="6422">
    <s id="6422:1">དེ་ཡི་གྲགས་པ་འཕེལ་བར་འགྱུར། །</s>
  </p>
  <p id="6423">
    <s id="6423:1">ཕན་ཚུན་དུ་ནི་རྩོད་པ་ཡི། །ཉན་ཐོས་བྱེ་བ་རྣམས་མཐོང་ནས། །</s>
  </p>
  <p id="6424">
    <s id="6424:1">གཅིག་ལ་གཅིག་ནི་བཟོད་གསོལ་ཏེ། །</s>
  </p>
  <p id="6425">
    <s id="6425:1">དེ་དག་རྣམས་ནི་འཐུན་བྱེད་པ། །</s>
    <s id="6425:2">དགེ་བའི་རྩ་བ་དེ་ཡིས་སུ། །མི་འཇིགས་དཔའ་བོར་འགྱུར་བ་ཡིན། །</s>
  </p>
  <p id="6426">
    <s id="6426:1">སྲེད་མེད་བུ་ལྟར་མཁྲེགས་པ་ཡི། །ལུས་ནི་མངོན་པར་འགྲུབ་པ་ཡིན། །</s>
  </p>
  <p id="6427">
    <s id="6427:1">བསྟན་པ་རབ་ཏུ་རྣམ་འཇིག་པའི། །ཆོས་ལ་མི་བདེ་ཉེར་གནས་ཚེ། །གུས་པར་བྱས་ཏེ་</s>
  </p>
  <p id="6428">
    <s id="6428:1">ཆོས་སྲུང་ཞིང་། །ལུས་དང་སྲོག་དག་བོར་གྱུར་པ། །</s>
    <s id="6428:2">དེ་བཞིན་ཆོས་ནི་འཛིན་བྱེད་པ། །དེ་དག་སྲུང་བར་བྱེད་པ་དག །</s>
  </p>
  <p id="6429">
    <s id="6429:1">ལྷ་རྣམས་ཀྱིས་ནི་བསྲུང་བར་འགྱུར། །</s>
  </p>
  <p id="6430">
    <s id="6430:1">སངས་རྒྱས་རྣམས་ཀྱིས་བྱིན་གྱིས་བརླབས། །</s>
    <s id="6430:2">ཆོས་ནི་ཀུན་ཏུ་བསྲུང་བྱས་པས། །དེ་དག་<ref folio="F.195.a"/>འཁོར་ལོས་སྒྱུར་བར་འགྱུར། །</s>
  </p>
  <p id="6431">
    <s id="6431:1">གླིང་བཞི་པོ་དག་རྣམ་བསྐོར་ཅིང་། །</s>
    <s id="6431:2">ཆོས་ཀྱིས་ཀྱང་ནི་རྒྱལ་སྲིད་བྱེད། །</s>
  </p>
  <p id="6432">
    <s id="6432:1">བསྐོར་ཅིང་རབ་ཏུ་བསྟན་པས་ན། །</s>
  </p>
  <p id="6433">
    <s id="6433:1">བག་མེད་པར་ནི་འགྱུར་མ་ཡིན། །</s>
  </p>
  <p id="6434">
    <s id="6434:1">བག་ཡོད་པར་ནི་རྟག་པར་འགྱུར། །</s>
  </p>
  <p id="6435">
    <s id="6435:1">རྒྱལ་སྲིད་བོར་ནས་རབ་ཏུ་འབྱུང་། །</s>
  </p>
  <p id="6436">
    <s id="6436:1">དྲང་སྲོང་རྒྱལ་པོ་རྫུ་འཕྲུལ་ཅན། །བསམ་གཏན་བཞི་པོ་སྒོམ་པར་བྱེད། །</s>
  </p>
  <p id="6437">
    <s id="6437:1">ཚངས་པའི་གནས་པ་རྣམས་བསྒོམས་ནས། །</s>
  </p>
  <p id="6438">
    <s id="6438:1">རྟག་པར་ཡོན་ཏན་གནས་པ་ཡིན། །</s>
  </p>
  <p id="6439">
    <s id="6439:1">ཤི་འཕོས་ཚངས་པའི་འཇིག་རྟེན་དུའང་། །དེ་ནི་སྐྱེ་བ་སྒྲུབ་པར་བྱེད། །</s>
  </p>
  <p id="6440">
    <s id="6440:1">དེར་ཡང་ཆེན་པོར་འགྱུར་བ་ཡིན། །</s>
  </p>
  <p id="6441">
    <s id="6441:1">དེ་ནི་ཚངས་པའི་དབང་ཕྱུག་ཡིན། །</s>
  </p>
  <p id="6442">
    <s id="6442:1">ཆོས་ཀྱི་མཆོག་ནི་བཞི་པོ་དག །</s>
  </p>
  <p id="6443">
    <s id="6443:1">འཇིག་རྟེན་གྱི་ནི་མགོན་པོས་བསྔགས། །</s>
  </p>
  <p id="6444">
    <s id="6444:1">བྱང་ཆུབ་སྤྱད་པ་སྤྱོད་པ་ན། །</s>
  </p>
  <p id="6445">
    <s id="6445:1">སྔོན་ཆད་ངས་ཀྱང་བསྟེན་པ་ཡིན། །</s>
  </p>
  <p id="6446">
    <s id="6446:1">ཆོས་གང་ལ་ནི་ངས་བསླབས་ཤིང་། །ཇི་ལྟར་སྔོན་ཆད་སྤྱད་པ་བཞིན། །དེ་ལ་ཕ་རོལ་ཕྱིན་གྱུར་ནས། །</s>
  </p>
  <p id="6447">
    <s id="6447:1">བླ་མེད་བྱང་ཆུབ་སངས་རྒྱས་ཡིན། །</s>
  </p>
  <p id="6448">
    <s id="6448:1">ཇི་ལྟར་སྔོན་ཆད་ངས་བསྟེན་པའི། །ཆོས་དེ་དག་ལ་གང་བསྟེན་པ། །ཐམས་ཅད་དུ་ནི་ཆེན་པོར་འགྱུར། །</s>
  </p>
  <p id="6449">
    <s id="6449:1">བསྙེན་དཀའ་རིགས་པ་ཅན་དུ་འགྱུར། །</s>
  </p>
  <p id="6450">
    <s id="6450:1">མི་ཡི་བདག་པོར་འགྱུར་བ་ཡིན། །</s>
  </p>
  <p id="6451">
    <s id="6451:1">སུམ་ཅུ་རྩ་གསུམ་དབང་ཕྱུག་འགྱུར། །</s>
  </p>
  <p id="6452">
    <s id="6452:1">འདོད་པའི་ཁམས་ནི་ཐམས་ཅད་དུའང་། །དབང་ཕྱུག་དམ་པར་འགྱུར་བ་ཡིན། །</s>
  </p>
  <p id="6453">
    <s id="6453:1">གཟུགས་ཀྱི་ཁམས་སུ་སོང་ནས་ཀྱང་། །</s>
    <s id="6453:2">དེར་ནི་དབང་ཕྱུག་འགྱུར་བ་ཡིན། །</s>
  </p>
  <p id="6454">
    <s id="6454:1">ཐམས་ཅད་དུ་ཡང་མཆོག་ཏུ་འགྱུར། །</s>
  </p>
  <p id="6455">
    <s id="6455:1">ཡོན་ཏན་དག་ལ་སུ་མི་སློབ། །</s>
  </p>
  <p id="6456">
    <s id="6456:1">ཚུལ་ཁྲིམས་སྤྱོད་པ་ཕུན་སུམ་ཚོགས། །</s>
    <s id="6456:2">ངོ་ཚ་ལྡན་ཞིང་ཁྲེལ་ཡོད་འཕགས། །</s>
  </p>
  <p id="6457">
    <s id="6457:1">དེ་ཡི་མངོན་འབྱུང་ཕུན་སུམ་ཚོགས། །</s>
    <s id="6457:2">ཀུན་ཏུ་ཕུན་སུམ་ཚོགས་པ་འཐོབ། །</s>
  </p>
  <p id="6458">
    <s id="6458:1">བརྩོན་འགྲུས་ཀྱིས་ནི་ཕུན་ཚོགས་འགྱུར། །</s>
  </p>
  <p id="6459">
    <s id="6459:1">བཟོད་པ་ཏིང་འཛིན་ཕུན་སུམ་ཚོགས། །</s>
    <s id="6459:2">དེ་ཡི་ཤེས་རབ་བླ་ན་མེད། །</s>
  </p>
  <p id="6460">
    <s id="6460:1">ཆོས་རྣམས་ཀུན་ལ་མཁས་པ་ཡིན། །</s>
  </p>
  <p id="6461">
    <s id="6461:1">ནམ་ཞིག་རྟག་པར་དོན་བསམ་པ། །བྱེ་བ་ཕྲག་ནི་སྟོང་པོ་དག །</s>
  </p>
  <p id="6462">
    <s id="6462:1">དེར་ནི་ཐམས་ཅད་རབ་ཏུ་ཤེས། །</s>
  </p>
  <p id="6463">
    <s id="6463:1">དོན་བསམ་པ་ལ་མཁས་པ་ཡིན། །</s>
  </p>
  <p id="6464">
    <s id="6464:1">སྐད་ཅིག་གཅིག་གིས་སྒྲུབ་པ་དེའི། །ཚིག་རབ་དབྱེ་བ་ཤེས་པར་འགྱུར། །</s>
  </p>
  <p id="6465">
    <s id="6465:1">གང་དག་ཆེན་པོར་འགྱུར་བ་ཡི། །མང་ཐོས་རྣམས་ཀྱི་སློབ་དཔོན་ཆེ། །</s>
  </p>
  <p id="6466">
    <s id="6466:1">ཇི་ལྟར་མཛངས་པ་ཤེས་རབ་དང་། །<ref folio="F.195.b"/>སྤོབས་པ་ཡིས་ནི་འཕགས་པ་བཞིན། །རྟག་པར་བྱང་ཆུབ་ཕྱིར་ངེས་ཤིང་། །ཕྱི་རོལ་ཤེས་པ་འདོར་བར་འགྱུར། །</s>
  </p>
  <p id="6467">
    <s id="6467:1">རྟག་པར་དེ་ཡི་ལྟ་བ་དྲང་། །</s>
  </p>
  <p id="6468">
    <s id="6468:1">ཡང་དག་ལྟ་བ་ཤིན་ཏུ་སྒོམ། །</s>
  </p>
  <p id="6469">
    <s id="6469:1">རྫོགས་སངས་རྒྱས་ཀྱང་མཉེས་པར་བྱེད། །</s>
  </p>
  <p id="6470">
    <s id="6470:1">རྟག་ཏུ་མི་ཁོམ་སྤོང་བར་འགྱུར། །</s>
  </p>
  <p id="6471">
    <s id="6471:1">ཨ་ལ་ཐེག་པ་ཐེག་ཆེན་པོ། །སངས་རྒྱས་དག་ནི་ཀུན་གྱིས་བསྔགས། །</s>
  </p>
  <p id="6472">
    <s id="6472:1">དེ་ལ་དམན་པའི་ཆོས་རྣམས་ནི། །གང་ཡང་བསྒྲགས་པར་བྱེད་པ་མེད། །</s>
  </p>
  <p id="6473">
    <s id="6473:1">དེ་ལ་ལོང་བ་བསྒྲགས་པ་མེད། །</s>
  </p>
  <p id="6474">
    <s id="6474:1">འོན་པ་དག་ཀྱང་བསྒྲགས་པ་མེད། །</s>
  </p>
  <p id="6475">
    <s id="6475:1">ཞར་དང་ལག་རྡུམ་འཕྱེ་བོ་དང་། །མདོག་མི་སྡུག་དག་བསྒྲགས་པ་མེད། །</s>
  </p>
  <p id="6476">
    <s id="6476:1">དབུལ་པོ་དག་ནི་བསྒྲགས་མི་བྱ། །</s>
  </p>
  <p id="6477">
    <s id="6477:1">དམན་པའི་ཡོན་ཏན་བསྒྲགས་པ་མེད། །</s>
  </p>
  <p id="6478">
    <s id="6478:1">གང་གིས་སྡིག་ཅན་འགྲོ་འགྱུར་བའི། །སྡིག་པའི་ཆོས་ཅན་བསྒྲགས་མི་བྱ། །</s>
  </p>
  <p id="6479">
    <s id="6479:1">འདི་ལ་ཡེ་ཤེས་དེ་འདྲ་དང་། །བསྔགས་པ་དེ་འདྲ་ཐོས་ནས་སུ། །</s>
    <s id="6479:2">སྤྱོད་ཡུལ་གང་མིན་མ་གཏོགས་པར། །ཡེ་ཤེས་དེ་འདྲ་སུ་མི་ཚོལ། །</s>
  </p>
  <p id="6480">
    <s id="6480:1">དེ་ཕྱིར་ཡེ་ཤེས་གང་ཚོལ་བ། །སངས་རྒྱས་ཡེ་ཤེས་རྨོངས་པས་ཚོལ། །</s>
  </p>
  <p id="6481">
    <s id="6481:1">ཡེ་ཤེས་དེ་ལ་བསླབས་པས་ན། །</s>
  </p>
  <p id="6482">
    <s id="6482:1">ཆོས་རྣམས་ཀྱི་ནི་ཕ་རོལ་འགྲོ། །</s>
  </p>
  <p id="6483">
    <s id="6483:1">ང་ཡིས་རིགས་རྣམས་བཞག་མ་ཡིན། །</s>
  </p>
  <p id="6484">
    <s id="6484:1">སྐྱེ་བའང་གླེངས་པ་མ་ཡིན་ཞིང་། །དེ་ཡི་ཁ་དོག་ཕྱེ་བའང་མིན། །</s>
  </p>
  <p id="6485">
    <s id="6485:1">གཟུགས་ཀྱི་སྐུ་ལ་དམན་པ་མེད། །</s>
  </p>
  <p id="6486">
    <s id="6486:1">ང་ནི་ལེ་ལོ་ཅན་མ་ཡིན། །</s>
  </p>
  <p id="6487">
    <s id="6487:1">བརྩོན་འགྲུས་ཀྱིས་ནི་རྟག་ཏུ་འཕགས། །</s>
  </p>
  <p id="6488">
    <s id="6488:1">རྟག་ཏུའང་ཚུལ་ཁྲིམས་ཕུན་སུམ་ཚོགས། །</s>
    <s id="6488:2">ཤེས་རབ་ལྡན་ཞིང་རབ་མཉམ་བཞག །</s>
    <s id="6488:3">འདི་ལྟར་ང་ཡིས་སྔོན་ཆད་ཆོས། །མཆོག་དང་ཕུལ་དག་བསྟེན་པ་ཡིན། །</s>
  </p>
  <p id="6489">
    <s id="6489:1">དེ་ཡི་འབྲས་བུའང་ལོངས་སྤྱོད་ཀྱིས། །རྣམ་པར་སྨིན་པ་ཇི་འདྲ་ལྟོས། །</s>
  </p>
  <p id="6490">
    <s id="6490:1">འཇིག་རྟེན་ཁམས་ནི་སྟོང་དག་དང་། །བྱེ་བ་ཁྲག་ཁྲིག་དག་དང་ནི། །དེ་བས་ལྷག་པའི་ཞིང་རྣམས་སུ། །དེ་ལ་ང་ཡི་ཡེ་ཤེས་འཇུག །</s>
  </p>
  <p id="6491">
    <s id="6491:1">སེམས་ཅན་གང་དག་དེར་སྐྱེས་པ། །དེ་དག་གི་ནི་སེམས་ཀྱང་ཤེས། །</s>
  </p>
  <p id="6492">
    <s id="6492:1">དེ་དག་རྣམས་ཀྱི་སྤྱོད་པའང་ཤེས། །</s>
  </p>
  <p id="6493">
    <s id="6493:1">བསམ་པ་ཡང་ནི་རྣམ་པར་ཤེས། །</s>
  </p>
  <p id="6494">
    <s id="6494:1">མི་སྙན་སྨྲ་བ་གང་འབྱུང་བ། །དེ་དག་གི་ནི་དེ་ཡང་ཤེས། །</s>
  </p>
  <p id="6495">
    <s id="6495:1">ཆད་པས་གཅད་པའང་ཤེས་པ་ཡིན། །</s>
  </p>
  <p id="6496">
    <s id="6496:1">རབ་ཏུ་བཟུང་བའང་དེ་བཞིན་ནོ། །</s>
  </p>
  <p id="6497">
    <s id="6497:1">སངས་རྒྱས་སྤྱན་གྱིས་ངས་དེ་དག །ཐམས་ཅད་ལ་ནི་རྣམ་བལྟས་ཏེ། །</s>
  </p>
  <p id="6498">
    <s id="6498:1">སེམས་<ref folio="F.196.a"/>ཅན་ཡོངས་སུ་སྨིན་ཤེས་ནས། །</s>
  </p>
  <p id="6499">
    <s id="6499:1">སྲིད་པའི་བཅིངས་ལས་དགྲོལ་བར་བྱ། །</s>
  </p>
  <p id="6500">
    <s id="6500:1">དུས་སུ་སོང་ནས་བསྐུལ་བར་བྱ། །</s>
  </p>
  <p id="6501">
    <s id="6501:1">དུས་སུ་ཡང་ནི་གདམས་པར་བྱ། །</s>
  </p>
  <p id="6502">
    <s id="6502:1">གང་གིས་དེ་དག་སྐྱེ་འགྱུར་བའི། །ཆོ་འཕྲུལ་རྣམས་ནི་བསྟན་པར་བྱ། །</s>
  </p>
  <p id="6503">
    <s id="6503:1">གང་དག་གཟུགས་ལ་ཆགས་འགྱུར་དང་། །ལོངས་སྤྱོད་ལ་ཡང་གནས་འགྱུར་བ། །དེ་དག་ལ་ནི་ཉེས་དམིགས་བསྟན། །</s>
  </p>
  <p id="6504">
    <s id="6504:1">དེ་ཕྱིར་དེ་ནི་མྱ་ངན་འདའ། །</s>
  </p>
  <p id="6505">
    <s id="6505:1">སྲིད་པའི་འདོད་ཆགས་བཅིང་བས་བཅིངས། །</s>
  </p>
  <p id="6506">
    <s id="6506:1">ལྟ་བ་ལ་ནི་གནས་འགྱུར་བ། །དེ་དག་རྣམས་ལ་ཉེས་དམིགས་བས་བསྟན། །</s>
  </p>
  <p id="6507">
    <s id="6507:1">དེ་ཕྱིར་དེ་ནི་མྱ་ངན་འདའ། །</s>
  </p>
  <p id="6508">
    <s id="6508:1">སྲིད་ལྟ་དེ་འདྲ་གང་དུ་འབྱུང་། །</s>
  </p>
  <p id="6509">
    <s id="6509:1">གང་ལ་དེ་དག་གནས་འགྱུར་དང་། །དེ་དག་གིས་ནི་གང་མཆོག་བཀུར། །</s>
  </p>
  <p id="6510">
    <s id="6510:1">དེ་འདྲའི་ལུས་སུ་བསྒྱུར་ནས་སུ། །དྲང་པོའི་ལམ་ནི་བསྟན་པར་བྱ། །</s>
  </p>
  <p id="6511">
    <s id="6511:1">དེ་དག་གིས་ཀྱང་ཆོས་ཤེས་ནས། །</s>
  </p>
  <p id="6512">
    <s id="6512:1">གང་འདིར་ངེས་པར་བདག་ཅག་གིས། །བྱང་ཆུབ་དམ་པ་འཚང་རྒྱ་ཞེས། །དེ་ཚེ་ང་ལ་ཕྱག་འཚལ་ལོ། །</s>
  </p>
  <p id="6513">
    <s id="6513:1">དེ་དག་གི་ནི་རྩ་རྟོགས་ནས། །</s>
  </p>
  <p id="6514">
    <s id="6514:1">དེ་དག་ལ་ནི་ཆོས་ཀྱང་བསྟན། །</s>
  </p>
  <p id="6515">
    <s id="6515:1">སྡུག་བསྔལ་ཀུན་ལས་ཕྱུང་བ་ཡིན། །</s>
  </p>
  <p id="6516">
    <s id="6516:1">ང་ནི་རྒྱལ་བ་ཟུག་རྔུ་འབྱིན། །</s>
  </p>
  <p id="6517">
    <s id="6517:1">མྱ་ངན་འདས་ཞི་ཐོབ་བྱའི་ཕྱིར། །དེ་དག་ལ་ནི་ངས་ཆོས་བསྟན། །</s>
  </p>
  <p id="6518">
    <s id="6518:1">དེ་དག་ང་ལས་ཆོས་ཐོས་ནས། །</s>
  </p>
  <p id="6519">
    <s id="6519:1">མྱ་ངན་འདས་པ་རྗེས་སུ་འཐོབ། །</s>
  </p>
  <p id="6520">
    <s id="6520:1">ང་ཡི་ཤེས་པ་དེ་ལྟར་ལ། །ཆོས་རྣམས་ཀུན་ལ་འཇུག་པ་ལྟར། །འདས་པའི་དུས་དང་གང་དག་ཡང་། །མ་འོངས་ཆོས་རྣམས་དེ་བཞིན་ནོ། །</s>
  </p>
  <p id="6521">
    <s id="6521:1">ང་ཡི་ལུས་ནི་མཆོག་ཏུ་འཕགས། །</s>
  </p>
  <p id="6522">
    <s id="6522:1">དེ་ཡི་ཚད་ནི་དམིགས་མ་ཡིན། །</s>
  </p>
  <p id="6523">
    <s id="6523:1">རྒྱལ་བའི་སྤྱི་གཙུག་བལྟ་བར་ནི། །རྫུ་འཕྲུལ་ཅན་གྱིས་ནུས་མ་ཡིན། །</s>
  </p>
  <p id="6524">
    <s id="6524:1">སངས་རྒྱས་ལག་པ་མཐའ་ཡས་ཏེ། །</s>
  </p>
  <p id="6525">
    <s id="6525:1">ང་ཡི་ལག་པ་དཔག་ཏུ་མེད། །</s>
  </p>
  <p id="6526">
    <s id="6526:1">ཇི་ལྟར་གང་གཱའི་བྱེ་སྙེད་ཀྱི། །འཇིག་རྟེན་ཁམས་དག་ཁྱབ་པ་ཡིན། །</s>
  </p>
  <p id="6527">
    <s id="6527:1">ཁ་དོག་བཅས་པ་ཅི་འདྲ་བས། །སངས་རྒྱས་སྐུ་ནི་འབྱུང་འགྱུར་ཞེས། །སངས་རྒྱས་སྐུ་ཡི་ཁ་དོག་དང་། །དབྱིབས་ནི་ཤེས་པར་ནུས་མ་ཡིན། །</s>
  </p>
  <p id="6528">
    <s id="6528:1">ཁ་དོག་དབྱིབས་ནི་ཅི་འདྲ་ཞེས། །ང་ཡི་ཐད་ལྷགས་གང་དག་ལྟ། །ཁ་དོག་སྣ་ཚོགས་ལྟ་བྱེད་ཀྱང་། །མཚན་མ་ཤེས་པ་མ་ཡིན་ནོ། །</s>
  </p>
  <p id="6529">
    <s id="6529:1">སངས་རྒྱས་ཀྱི་ནི་སྐུ་མཐོང་ནས། །</s>
  </p>
  <p id="6530">
    <s id="6530:1">ཀུན་བརྗོད་པ་ཡི་ཆོ་འཕྲུལ་གྱིས། །སེམས་ཅན་དེ་དག་རབ་དགའ་ཞིང་། །ང་ཡི་<ref folio="F.196.b"/>ལུས་ལའང་སྟོད་པར་བྱེད། །</s>
  </p>
  <p id="6531">
    <s id="6531:1">སེམས་ཅན་དག་ནི་ཐམས་ཅད་ཀྱིས། །སངས་རྒྱས་སྐུ་ནི་བལྟ་མི་ནུས། །</s>
  </p>
  <p id="6532">
    <s id="6532:1">ལྷ་ཡི་མིག་ཅན་གང་ལ་ཡང་། །སྣང་བར་འགྱུར་བ་མ་ཡིན་ནོ། །</s>
  </p>
  <p id="6533">
    <s id="6533:1">འདི་ལྟར་སངས་རྒྱས་བྱིན་བརླབས་དེ། །</s>
  </p>
  <p id="6534">
    <s id="6534:1">ཁྱེད་ཅག་གིས་ནི་འདིར་ལྟོས་ཤིག །</s>
    <s id="6534:2">སྐུ་དེ་བསམ་མི་ཁྱབ་ཡིན་པར། །སངས་རྒྱས་སྐུ་ནི་ཤེས་པར་བྱོས། །</s>
  </p>
  <p id="6535">
    <s id="6535:1">སྤུ་ཡི་ཁུང་བུ་གཅིག་ནས་སུ། །ཆོ་འཕྲུལ་དག་ནི་དེ་འདྲ་དང་། །འཇིག་རྟེན་ཁམས་སུ་སེམས་ཅན་གྱི། །དོན་དེ་འདྲ་བ་བྱེད་པར་འགྱུར། །</s>
  </p>
  <p id="6536">
    <s id="6536:1">འོད་ཟེར་བྱེ་བ་མང་པོ་ནི། །སྤུ་ཡི་ཁུང་ནས་ཕྱུང་ནས་སུ། །ཞིང་རྣམས་མང་པོ་སྣང་བར་བྱེད། །</s>
  </p>
  <p id="6537">
    <s id="6537:1">སངས་རྒྱས་ཞིང་ཡང་དེ་སྙེད་དོ། །</s>
  </p>
  <p id="6538">
    <s id="6538:1">སྟན་འདི་ལ་ནི་འདུག་ནས་སུ། །ཇི་ལྟར་སེམས་ཅན་ངས་ཤེས་ལྟར། །དེ་ཚེ་ཕྱོགས་བཅུའི་འཇིག་རྟེན་གྱི། །སེམས་ཅན་དེ་དག་ཉིད་ཀྱིས་ཤེས། །</s>
  </p>
  <p id="6539">
    <s id="6539:1">སངས་རྒྱས་ཀྱི་ནི་ཡེ་ཤེས་མཐའ། །ང་ཡིས་གཞག་པར་ནུས་མ་ཡིན། །</s>
  </p>
  <p id="6540">
    <s id="6540:1">ཀུན་མཁྱེན་ཡེ་ཤེས་ངས་ཀྱང་ནི། །ཉན་ཐོས་རྣམས་ཀྱིས་འདིར་ཅི་སྨོས། །</s>
  </p>
  <p id="6541">
    <s id="6541:1">སངས་རྒྱས་ཐམས་ཅད་བསམ་མི་ཁྱབ། །</s>
  </p>
  <p id="6542">
    <s id="6542:1">སངས་རྒྱས་ཆོས་རྣམས་བསམ་མི་ཁྱབ། །</s>
  </p>
  <p id="6543">
    <s id="6543:1">བསམ་མི་ཁྱབ་ལ་དད་བྱས་པས། །དེ་དག་བསམ་མི་ཁྱབ་ཏུའང་འགྱུར། །</s>
  </p>
  <p id="6544">
    <s id="6544:1">བྱང་ཆུབ་སེམས་དཔའི་སྤྱོད་པའི་ལེའུ་སྟེ་བཅུ་པའོ།། །། </s>
  </p>
  <p id="6545">
    <s id="6545:1">དེའི་ཚེ་འཁོར་དེ་ཉིད་དུ་སྐྱེས་ནས་ལོ་བདུན་ལོན་པ་ལྟ་བུའི་ཁྱེའུ་རྣམ་པར་རྒྱལ་བ་སྲུང་བ་ཞེས་བྱ་བ་འདུས་པར་གྱུར་ཏེ་འདུག་གོ། །</s>
  </p>
  <p id="6546">
    <s id="6546:1">དེ་ནས་ཁྱེའུ་རྣམ་པར་རྒྱལ་བ་སྲུང་བ་སྟན་ལས་ལངས་ཏེ། </s>
  </p>
  <p id="6547">
    <s id="6547:1">བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་བཅོམ་ལྡན་འདས་ལ་ཚིགས་སུ་བཅད་པ་དག་གིས་གསོལ་པ། </s>
    <s id="6547:2">སངས་རྒྱས་ཆོས་རྣམས་དེ་ཐོས་ཏེ། །</s>
  </p>
  <p id="6548">
    <s id="6548:1">དེ་ནས་གོ་ཆ་འཚལ་སྙམ་ནས། །</s>
  </p>
  <p id="6549">
    <s id="6549:1">བདག་ལ་ཀུན་ཏུ་འདུན་སྐྱེས་པས། །བདག་ཀྱང་དེ་འདྲར་འགྱུར་སྙམ་བགྱིད། །</s>
    <s id="6549:2">སྤྱན་ལྡན་ཆོས་ཀྱི་སྦྱིན་པ་ཡིས། །སེམས་ཅན་ཐམས་ཅད་མགྲོན་དུ་གཉེར། །</s>
  </p>
  <p id="6550">
    <s id="6550:1">ཁྱུ་མཆོག་གི་ནི་ཚིག་ཏུ་སྨྲ། །</s>
  </p>
  <p id="6551">
    <s id="6551:1">གཞན་དུ་མ་ལགས་དེ་བཞིན་བགྱི། །</s>
  </p>
  <p id="6552">
    <s id="6552:1">འདྲེན་པ་སླད་ཀྱིས་སྡུམ་པར་ནི། །བདག་གི་འདུན་པར་འཇུག་མ་ལགས། །</s>
    <s id="6552:2">འཇིག་རྟེན་མགོན་པོའི་བསྟན་པ་དེ། །</s>
  </p>
  <p id="6553">
    <s id="6553:1">འདི་ཉིད་ལ་ནི་རབ་ཏུ་འབྱུང་། །</s>
  </p>
  <p id="6554">
    <s id="6554:1">མངོན་པར་འབྱུང་དང་བརྩོན་འགྲུས་དང་། །ཡོན་ཏན་རྣམས་དང་བསམ་<ref folio="F.197.a"/>གཏན་དང་། །ཏིང་འཛིན་ཤེས་རབ་འབྲས་དེ་ལགས། །</s>
    <s id="6554:2">དེ་ཉིད་བདག་གིས་བསྟེན་པར་བགྱི། །</s>
  </p>
  <p id="6555">
    <s id="6555:1">སྤྱན་ལྡན་དག་ལ་འདུན་པ་སྐྱེས། །</s>
  </p>
  <p id="6556">
    <s id="6556:1">མྱུར་དུ་བདག་ནི་རབ་ཏུ་ཕྱུང་། །</s>
  </p>
  <p id="6557">
    <s id="6557:1">ངུར་སྨྲིག་གོས་ནི་འཚལ་ནས་སུ། །</s>
    <s id="6557:2">ཆོས་ཀྱི་དམ་པ་སྤྱད་པར་བགྱི། །</s>
  </p>
  <p id="6558">
    <s id="6558:1">མེ་ལོང་ཡེ་ཤེས་ལྟ་བུས་ཀྱང་། །འཇིག་རྟེན་དེ་ལ་རྣམ་སེམས་ཤིང་། །འཇིག་རྟེན་མཆོག་ཏུ་འགྱུར་བར་བགྱི། །</s>
  </p>
  <p id="6559">
    <s id="6559:1">ལེགས་པར་རབ་ཏུ་དབྱུང་དུ་གསོལ། །</s>
  </p>
  <p id="6560">
    <s id="6560:1">ཐམས་ཅད་ཀྱང་ནི་མ་མཆིས་པས། །སེམས་ཅན་འདུ་ཤེས་མི་གནས་ཤིང་། །</s>
    <s id="6560:2">བདག་མངོན་རྫོགས་པར་སངས་རྒྱས་ནས། །</s>
  </p>
  <p id="6561">
    <s id="6561:1">འདྲེན་པ་ཆོས་དེ་བསྟན་པར་བགྱི། །</s>
  </p>
  <p id="6562">
    <s id="6562:1">བདུད་དཔུང་བཅས་པ་བཅོམ་ནས་སུ། །</s>
    <s id="6562:2">མུ་སྟེགས་གཞན་རྣམས་སྐྲག་བགྱིས་ཏེ། །</s>
  </p>
  <p id="6563">
    <s id="6563:1">ལྟ་བའི་དྲ་བ་རབ་བཅོམ་ནས། །</s>
  </p>
  <p id="6564">
    <s id="6564:1">སྲོག་ཆགས་རྣམས་ཀྱི་དོན་བགྱིའོ། །</s>
  </p>
  <p id="6565">
    <s id="6565:1">མྱ་ངན་འདས་བདེ་འཐོབ་སླད་དུ། །བདག་གིས་ལམ་ནི་བསྟན་པར་བགྱི། །</s>
  </p>
  <p id="6566">
    <s id="6566:1">དེ་ལ་སྐྱེ་བ་མ་མཆིས་པས། །ལམ་དེ་བསམ་མི་ཁྱབ་པ་ལགས། །</s>
    <s id="6566:2">བདག་གིས་དྲ་བ་རྣམ་ཕྱེ་ནས། །</s>
  </p>
  <p id="6567">
    <s id="6567:1">བདག་གིས་ཆོས་ཀྱི་སྣང་བར་བགྱི། །</s>
  </p>
  <p id="6568">
    <s id="6568:1">རང་བཞིན་དེ་དང་མཚན་ཉིད་དེའི། །ཆོས་ནི་ཇི་ལྟ་བཞིན་དུ་བསྟན། །</s>
  </p>
  <p id="6569">
    <s id="6569:1">རྫུ་འཕྲུལ་སྟོབས་ཀྱིས་རྣམ་འཕྲུལ་བགྱི། །</s>
  </p>
  <p id="6570">
    <s id="6570:1">ཆོ་འཕྲུལ་དག་ནི་བསྟན་པར་བགྱི། །</s>
  </p>
  <p id="6571">
    <s id="6571:1">དེ་ལ་གང་དག་བདག་ལ་ལྟ། །ཀུན་གྱི་ཐེ་ཚོམ་འཆད་པར་འགྱུར། །</s>
  </p>
  <p id="6572">
    <s id="6572:1">དེ་ནས་བཅོམ་ལྡན་འདས་ཀྱིས་ཁྱེའུ་རྣམ་པར་རྒྱལ་བ་སྲུང་བ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="6573">
    <s id="6573:1">ཁྱེའུ་ངའི་བསྟན་པ་འདི་ལ་ཁྱིམ་ནས་ཁྱིམ་མེད་པར་རབ་ཏུ་འབྱུང་བར་འདོད་དམ། །</s>
    <s id="6573:2">དེས་གསོལ་པ། </s>
    <s id="6573:3">བཅོམ་ལྡན་འདས་དེ་ལྟ་ལགས་སོ། །</s>
    <s id="6573:4">བཅོམ་ལྡན་འདས་ཀྱིས་བཀའ་སྩལ་པ། །</s>
    <s id="6573:5">གང་ཞིག་ངུར་སྨྲིག་མི་འཛིན་ཅིང་། །གང་དག་སྙིགས་མ་མེད་གྱུར་པ། །ང་ཡི་བསྟན་ལ་རབ་འབྱུང་བར། །བྱ་བའི་ཆོས་ནི་དེ་ཡིན་ནོ། །</s>
  </p>
  <p id="6574">
    <s id="6574:1">གང་གི་སྐྲ་དག་མ་བྲེགས་ཤིང་། །བཅིང་བ་ཐམས་ཅད་བཅད་གྱུར་ལ། །མ་བཅིངས་པ་དང་མ་གྲོལ་བ། །འདི་ལ་རབ་ཏུ་བྱུང་བ་དེའོ། །</s>
  </p>
  <p id="6575">
    <s id="6575:1">གང་དག་བསླབ་ལ་མི་སློབ་པ། །བསླབ་པའང་འབོགས་པར་བྱེད་མ་ཡིན། །</s>
  </p>
  <p id="6576">
    <s id="6576:1">བསླབ་པ་ཀུན་ལ་བསླབས་པ་ནི། །འདི་ལ་རབ་ཏུ་བྱུང་བ་དེའོ། །</s>
  </p>
  <p id="6577">
    <s id="6577:1" flag="alternateSource">གང་ཞིག་དམ་ཆོས་མི་འཛིན་ཅིང་། །ཆོས་རྣམས་ཐམས་ཅད་རྣམ་བསྒོམས་ལ། །ཆོས་ཀྱི་<ref folio="F.197.b"/>འདུ་ཤེས་བསྩལ་གྱུར་པ། །དེ་ནི་འདི་ལ་རབ་ཏུ་བྱུང་། །</s>
  </p>
  <p id="6578">
    <s id="6578:1">གང་ཞིག་བདག་ཅེས་མི་སེམས་ཤིང་། །གང་ཞིག་སེམས་ཅན་ཞེས་མི་སེམས། །དེ་ལ་ཞུམ་པ་ཉིད་མི་འབྱུང་། །</s>
  </p>
  <p id="6579">
    <s id="6579:1">དེ་ནི་བྱང་ཆུབ་ཕྱིར་ཞུགས་པའོ། །</s>
  </p>
  <p id="6580">
    <s id="6580:1">གང་གིས་སེམས་ནི་བསྐྱེད་གྱུར་ལ། །ཆོས་གཞན་ཡང་ནི་མི་དམིགས་ཤིང་། །སེམས་ལ་འཛིན་པར་མི་བྱེད་པ། །དེ་ནི་ང་ལ་རབ་ཏུ་བྱུང་།། །།</s>
  </p>
  <p id="6581">
    <s id="6581:1">བམ་པོ་བཅུ་དྲུག་པ། </s>
    <s id="6581:2">དེ་ནས་ཚེ་དང་ལྡན་པ་ཤ་ར་དྭ་ཏིའི་བུ་འདི་སྙམ་དུ་སེམས་ཏེ། </s>
  </p>
  <p id="6582">
    <s id="6582:1">གང་བཅོམ་ལྡན་འདས་ཀྱིས་གནས་ཟབ་མོ་ཟབ་མོ་དག་བསྟན་པའི་ཁྱེའུ་དེས་ཡུན་ཅི་སྲིད་ཅིག་སྤྱད་པར་འགྱུར་སྙམ་མོ། །</s>
  </p>
  <p id="6583">
    <s id="6583:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤ་ར་དྭ་ཏིའི་བུས་ཚིགས་སུ་བཅད་པ་དག་གིས་གསོལ་པ། </s>
    <s id="6583:2">བཅོམ་ལྡན་ཟབ་མོའི་ཆོས་ཐོས་ནས། །</s>
  </p>
  <p id="6584">
    <s id="6584:1">མི་སྐྲག་ཞུམ་པར་མི་འགྱུར་བའི། །ཁྱེའུ་ནི་རྣམ་པར་རྒྱལ་སྲུང་གི། །སྤྱོད་པ་དེ་འདྲ་དེ་ཅི་ལགས། །</s>
    <s id="6584:2">གང་གིས་ཟབ་མོའི་གནས་ཐོས་ནས། །</s>
  </p>
  <p id="6585">
    <s id="6585:1">དེ་ལ་སྐྲག་པ་མི་འབྱུང་བ། །སྔོན་ཆད་སྐྱེ་བ་གཞན་དག་ཏུ། །རྫོགས་པའི་སངས་རྒྱས་ཇི་སྙེད་མཐོང་། །</s>
  </p>
  <p id="6586">
    <s id="6586:1">གང་གིས་སྒྱིད་ལུག་མི་འགྱུར་བ། །གནས་རྣམས་ཀྱང་ནི་ཟབ་མོ་དག །</s>
  </p>
  <p id="6587">
    <s id="6587:1">སྔོན་གྱི་སངས་རྒྱས་རྐང་གཉིས་མཆོག །ཇི་སྙེད་ཅིག་ལ་ཞུས་པ་ལགས། །</s>
    <s id="6587:2">དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་ཚིགས་སུ་བཅད་པ་དག་གིས་སླར་བཀའ་སྩལ་པ། </s>
    <s id="6587:3">འདས་པའི་དུས་ན་ངས་ཤེས་པ། །ས་ཡི་ཕྱོགས་ནི་འདི་ཉིད་དུ། །སངས་རྒྱས་སྟོང་ཕྲག་མང་པོ་ལ། །རྣམ་པར་རྒྱལ་བ་སྲུང་གིས་ཞུས། །</s>
  </p>
  <p id="6588">
    <s id="6588:1">ཨང་ག་མ་ག་དྷཱ་དེར་ནི། །བྱང་ཆུབ་སྤྱད་པ་སྤྱོད་པ་ན། །</s>
  </p>
  <p id="6589">
    <s id="6589:1">གང་དག་ལ་ནི་སྔོན་ཞུས་པ། །སངས་རྒྱས་ཇི་སྙེད་པ་ཡང་ཤེས། །</s>
  </p>
  <p id="6590">
    <s id="6590:1">ཆོས་རྣམས་དང་ནི་ཁམས་རྣམས་དང་། །སྐྱེ་མཆེད་དག་དང་སྟོང་པ་དང་། །ཚད་མེད་དེ་དང་རྣམ་ཐར་གྱི། །གནས་དང་གནས་མིན་རབ་ཏུ་མཁས། །</s>
  </p>
  <p id="6591">
    <s id="6591:1">ཇི་ལྟར་ཨང་ག་མ་ག་དྷཱར། །ཨེ་མ་སངས་རྒྱས་ཤེས་པ་བཞིན། །དེ་ལྟར་ཀ་ཤིའི་ཁྱིམ་རྣམས་སུ། །མཁས་པས་དེ་སྙེད་ཤེས་པ་ཡིན། །</s>
  </p>
  <p id="6592">
    <s id="6592:1">རྣམ་པར་རྒྱལ་སྲུང་ཁྱེའུ་དེ་ནི། །ཤེས་རབ་ཕ་རོལ་ཕྱིན་པ་ཐོབ། །</s>
  </p>
  <p id="6593">
    <s id="6593:1">དཀར་ཆོས་རྣམས་ཀྱིས་བྱུང་བ་ཡིན། །</s>
  </p>
  <p id="6594">
    <s id="6594:1">དེ་ཕྱིར་དེ་ཤེས་དེ་འདྲ་བ། །</s>
    <s id="6594:2">འདིར་ནི་ཆོས་ལ་རེག་པར་བྱེད། །</s>
  </p>
  <p id="6595">
    <s id="6595:1"><ref folio="F.198.a"/>ཡི་གེ་ཇི་བཞིན་ཕྱག་རྒྱ་གྲངས། །</s>
  </p>
  <p id="6596">
    <s id="6596:1">བཟོ་རྣམས་སྣ་ཚོགས་གཞན་ཡང་ཤེས། །</s>
  </p>
  <p id="6597">
    <s id="6597:1">དེ་ལས་གཞན་ཡང་བརྗེད་པ་མེད། །</s>
  </p>
  <p id="6598">
    <s id="6598:1">ཆོས་རྣམས་ཐམས་ཅད་སྟོང་པ་ཉིད། །འཇིག་རྟེན་འདས་པའི་ཤེས་ལས་གཞན། །འཇིག་རྟེན་པ་ཡི་ཤེས་མི་སྨྲ། །དེ་ལ་མཆོག་ཏུ་འཛིན་མི་བྱེད། །</s>
  </p>
  <p id="6599">
    <s id="6599:1">གང་གིས་ཡེ་ཤེས་དེ་འདྲ་དང་། །ཆོས་རྣམས་ཐམས་ཅད་སྟོང་པ་ཉིད། །དེ་ལ་བསྐལ་པ་བརྒྱ་དག་ཏུའང་། །རྨོངས་པ་ཡོད་པ་མ་ཡིན་ནོ། །</s>
  </p>
  <p id="6600">
    <s id="6600:1">ཡེ་ཤེས་དེ་ནི་ཡེ་ཤེས་ཆེ། །</s>
  </p>
  <p id="6601">
    <s id="6601:1">ཉོན་མོངས་ཟད་བྱེད་རང་བཞིན་ཅན། །</s>
    <s id="6601:2">གང་ཞིག་སྟོང་པ་མི་འདོད་པ། །དེ་ནི་ཆོས་ལ་འཇུག་མི་འགྱུར། །</s>
  </p>
  <p id="6602">
    <s id="6602:1">དེ་ནས་ཚེ་དང་ལྡན་པ་ཤ་ར་དྭ་ཏིའི་བུས་ཁྱེའུ་རྣམ་པར་རྒྱལ་བ་སྲུང་བ་ལ་འདི་སྐད་ཅེས་སྨྲས་སོ། །</s>
  </p>
  <p id="6603">
    <s id="6603:1">གཞོན་ནུ་ཁྱོད་བཅོམ་ལྡན་འདས་ཀྱི་བསྟན་པ་ལ་རབ་ཏུ་འབྱུང་ངམ། </s>
    <s id="6603:2">དེ་སྐད་ཅེས་སྨྲས་པ་དང་། </s>
    <s id="6603:3">ཚེ་དང་ལྡན་པ་ཤ་ར་དྭ་ཏིའི་བུ་ལ་ཁྱེའུ་རྣམ་པར་རྒྱལ་བ་སྲུང་བས་འདི་སྐད་ཅེས་སྨྲས་སོ། །</s>
  </p>
  <p id="6604">
    <s id="6604:1">བཙུན་པ་ཤ་ར་དྭ་ཏིའི་བུ་བདག་ནི་རབ་ཏུ་བྱུང་ཟིན་པས་བདག་རབ་ཏུ་མི་འབྱུང་ངོ་། །</s>
  </p>
  <p id="6605">
    <s id="6605:1">དེ་ནས་ཚེ་དང་ལྡན་པ་ཤ་ར་དྭ་ཏིའི་བུས་ཁྱེའུ་རྣམ་པར་རྒྱལ་བ་སྲུང་བ་ལ་ཚིགས་སུ་བཅད་པ་དག་གིས་སྨྲས་པ། </s>
    <s id="6605:2">ཁྱོད་ཀྱིས་གོས་དག་གང་བགོས་པ། །ངུར་སྨྲིག་ཁྱོད་ལ་གནང་མ་ཡིན། །</s>
  </p>
  <p id="6606">
    <s id="6606:1">ཁྱོད་ཀྱི་སྐྲ་ཡང་བྲེགས་མ་ཡིན། །</s>
  </p>
  <p id="6607">
    <s id="6607:1">འདི་ལ་ཇི་ལྟར་རབ་ཏུ་བྱུང་། །</s>
  </p>
  <p id="6608">
    <s id="6608:1">ཁྱོད་ཀྱིས་བསླབ་ལ་བསླབས་མ་ཡིན། །</s>
  </p>
  <p id="6609">
    <s id="6609:1">ཁྱོད་ལ་སློབ་དཔོན་ཡོད་མ་ཡིན། །</s>
  </p>
  <p id="6610">
    <s id="6610:1">མཁན་པོ་ཡང་ནི་ཡོད་མ་ཡིན། །</s>
  </p>
  <p id="6611">
    <s id="6611:1">ཁྱོད་ནི་ཇི་ལྟར་རབ་ཏུ་བྱུང་། །</s>
  </p>
  <p id="6612">
    <s id="6612:1">ཁྱོད་ནི་ལྷུང་བཟེད་ཐོགས་མ་ཡིན། །</s>
  </p>
  <p id="6613">
    <s id="6613:1">ཁྱོད་ནི་མཚམས་སུ་བྱུང་བ་ཡིན། །</s>
  </p>
  <p id="6614">
    <s id="6614:1">འདི་ལ་གང་གིས་རབ་བྱུང་བ། །</s>
    <s id="6614:2">ཁྱོད་ནི་ཇི་ལྟར་བསྡམས་པ་ཡིན། །</s>
  </p>
  <p id="6615">
    <s id="6615:1">གང་དུ་ཚོགས་ཀྱིས་རྫོགས་པར་བྱས། །</s>
  </p>
  <p id="6616">
    <s id="6616:1">ཁྱོད་ཀྱི་དེ་སྙེད་སུ་ཡིས་བྱས། །</s>
  </p>
  <p id="6617">
    <s id="6617:1">ཁྱོད་ནི་ཇི་ལྟར་རབ་ཏུ་བྱུང་། །</s>
  </p>
  <p id="6618">
    <s id="6618:1">བདག་གིས་དྲིས་པ་དེ་སྨྲོས་ཤིག །</s>
    <s id="6618:2">དེ་སྐད་ཅེས་སྨྲས་པ་དང་། </s>
    <s id="6618:3">ཚེ་དང་ལྡན་པ་ཤ་ར་དྭ་ཏིའི་བུ་ལ་ཁྱེའུ་རྣམ་པར་རྒྱལ་བ་སྲུང་བས་ཚིགས་སུ་བཅད་པ་དག་གིས་སླར་སྨྲས་པ། །</s>
    <s id="6618:4">གང་ཞིག་ངུར་སྨྲིག་འཛིན་བྱེད་པ། །སྙིགས་མ་མེད་པ་འཛིན་མི་བྱེད། །</s>
  </p>
  <p id="6619">
    <s id="6619:1">མ་སྐྱེས་པ་ཡང་འཛིན་པ་མེད། །</s>
  </p>
  <p id="6620">
    <s id="6620:1">ངུར་སྨྲིག་གྱོན་པ་དེ་ཡིན་ནོ། །</s>
  </p>
  <p id="6621">
    <s id="6621:1">ཡེ་ཤེས་གོས་ནི་བདག་གིས་བཟུང་། །</s>
    <s id="6621:2">དེ་ནི་ནམ་<ref folio="F.198.b"/>ཡང་གོས་པ་མེད། །</s>
  </p>
  <p id="6622">
    <s id="6622:1">རྟག་ཏུའང་དྲི་མེད་རྣམ་དག་པའི། །ངུར་སྨྲིག་བདག་གིས་གྱོན་པ་ཡིན། །</s>
  </p>
  <p id="6623">
    <s id="6623:1">བདག་གིས་ཉོན་མོངས་ཐམས་ཅད་སྤངས། །</s>
  </p>
  <p id="6624">
    <s id="6624:1">བདག་གིས་སྐྲ་དག་བྲེག་པ་བྱས། །</s>
  </p>
  <p id="6625">
    <s id="6625:1">ཡེ་ཤེས་ཀྱིས་ནི་བདག་གིས་བྲེགས། །</s>
  </p>
  <p id="6626">
    <s id="6626:1">དེ་དག་ཕྱིན་ཅད་སྐྱེ་མི་འགྱུར། །</s>
  </p>
  <p id="6627">
    <s id="6627:1">ལྷུང་བཟེད་བསམ་མི་ཁྱབ་ལས་བྱུང་། །</s>
  </p>
  <p id="6628">
    <s id="6628:1">ཆོས་རྣམས་ཀུན་གྱི་སྣོད་ཡིན་ཏེ། །</s>
  </p>
  <p id="6629">
    <s id="6629:1">གང་བ་མེད་ཅིང་བྲི་མེད་དེ། །</s>
  </p>
  <p id="6630">
    <s id="6630:1">ཆོས་རྣམས་ཀུན་གྱི་སྣོད་ཡིན་ནོ། །</s>
  </p>
  <p id="6631">
    <s id="6631:1">བདག་ནི་གཞན་གྱི་མན་ངག་ལ། །ནམ་ཡང་གནས་ཤིང་གནས་འགྱུར་མེད། །</s>
  </p>
  <p id="6632">
    <s id="6632:1">ཐམས་ཅད་མཁྱེན་ཅིང་རང་འབྱུང་འགྱུར། །</s>
  </p>
  <p id="6633">
    <s id="6633:1">བདག་གི་ཕུན་སུམ་ཚོགས་དེ་ཡིན། །</s>
  </p>
  <p id="6634">
    <s id="6634:1">ཆོས་ཀུན་མཉམ་མཛད་སངས་རྒྱས་ཀྱིས། །བདག་ལ་གསོལ་བ་མཛད་ཟིན་ཏེ། །</s>
  </p>
  <p id="6635">
    <s id="6635:1">འདྲེན་རྣམས་གང་ནས་གཤེགས་པ་ཡི། །སངས་རྒྱས་ལམ་ནས་འགྲོ་བར་བྱ། །</s>
  </p>
  <p id="6636">
    <s id="6636:1">བདག་གི་རང་བྱུང་དེ་འདྲ་སྟེ། །</s>
  </p>
  <p id="6637">
    <s id="6637:1">བདག་གི་བསླབ་པ་དེ་འདྲ་ཡིན། །</s>
  </p>
  <p id="6638">
    <s id="6638:1">མྱ་ངན་འདས་པའང་དེ་འདྲ་སྟེ། །</s>
  </p>
  <p id="6639">
    <s id="6639:1">གསོལ་བའི་ལས་ནི་དེ་འདྲ་ཡིན། །</s>
  </p>
  <p id="6640">
    <s id="6640:1">སྤྱོད་པ་ལ་ནི་དེ་རིང་བསླབས། །</s>
    <s id="6640:2">ནམ་ཞིག་འཇིག་རྟེན་མགོན་ཐད་དུ། །ཞིང་ནས་ཞིང་དུ་འགྲོ་བ་དག །</s>
  </p>
  <p id="6641">
    <s id="6641:1">བདག་གིས་ཀྱང་ནི་སྤྱད་པར་བྱ། །</s>
  </p>
  <p id="6642">
    <s id="6642:1">བྱང་ཆུབ་སྙིང་པོར་འདུག་ནས་སུ། །</s>
    <s id="6642:2">སྦྱིན་པ་བསམ་མི་ཁྱབ་པ་སྦྱིན། །</s>
  </p>
  <p id="6643">
    <s id="6643:1">གཅིག་པུས་སྤྱད་པར་མི་བྱ་སྟེ། །</s>
  </p>
  <p id="6644">
    <s id="6644:1">བདག་གིས་སྲོག་ཆགས་བྱེ་བ་སྦྱིན། །</s>
  </p>
  <p id="6645">
    <s id="6645:1">དེ་ནས་བཅོམ་ལྡན་འདས་ཀྱིས་ཁྱེའུ་རྣམ་པར་རྒྱལ་བ་སྲུང་བ་ལ་རྣམ་པར་གཟིགས་ཏེ། </s>
  </p>
  <p id="6646">
    <s id="6646:1">བཅོམ་ལྡན་འདས་ཀྱིས་རྣམ་པར་གཟིགས་མ་ཐག་ཏུ་ཡང་དེ་ནས་དེ་ཉིད་ཀྱི་ཚེ་གོས་ངུར་སྨྲིག་གྱོན་ཞིང་འདུག་པར་གྱུར་ཏེ། </s>
  </p>
  <p id="6647">
    <s id="6647:1">སྐྲ་བྲེགས་ནས་ཞག་བདུན་ལོན་པ་ལྟ་བུར་ཡང་གྱུར་ཏོ། །</s>
  </p>
  <p id="6648">
    <s id="6648:1">སྐད་ཅིག་དེ་ཉིད་ལ་མངོན་པར་ཤེས་པ་ལྔ་ཡང་ཐོབ་བོ། །</s>
    <s id="6648:2">དེ་ནས་གཞོན་ནུ་རྣམ་པར་རྒྱལ་བ་སྲུང་བས་ཕྱོགས་དེ་ཉིད་དུ་འདུག་ནས་མི་སྣང་བར་གྱུར་ཏེ། </s>
  </p>
  <p id="6649">
    <s id="6649:1">དེ་མི་སྣང་བར་གྱུར་མ་ཐག་ཏུ་ས་ཆེན་པོ་ཡང་གཡོས་ཤིང་སྤུ་ཟིང་ཞེས་བྱེད་པ་དང་བཅས་པའི་སྐྲག་པར་ཡང་གྱུར། </s>
  </p>
  <p id="6650">
    <s id="6650:1">ལྷ་དག་ཀྱང་སྟེང་གི་བར་སྣང་ལས་རྔ་རྡུང་ཞིང་ལྷའི་གླུ་དབྱངས་ལེན་པར་ཡང་གྱུར། </s>
  </p>
  <p id="6651">
    <s id="6651:1">འཇིག་རྟེན་དུ་སྣང་བ་ཆེན་པོ་བྱུང་བར་གྱུར་ཏོ། །</s>
  </p>
  <p id="6652">
    <s id="6652:1">དེ་ནས་བཅོམ་ལྡན་འདས་ཀྱིས་དེའི་ཚེ་འཛུམ་པ་མཛད་དོ། །</s>
  </p>
  <p id="6653">
    <s id="6653:1">དེ་ནས་བཅོམ་ལྡན་འདས་ཀྱི་ཞལ་གྱི་སྒོ་ནས་འོད་ཟེར་ཁ་དོག་དུ་མ་ཁ་དོག་སྣ་ཚོགས་སུ་བྱུང་སྟེ། </s>
  </p>
  <p id="6654">
    <s id="6654:1">བྱུང་<ref folio="F.199.a"/>ནས་ཀྱང་ཐམས་ཅད་དང་ལྡན་པའི་སངས་རྒྱས་ཀྱི་ཞིང་ལ་ལན་གསུམ་བསྐོར་བ་བྱས་ནས་</s>
  </p>
  <p id="6655">
    <s id="6655:1">སྤྱི་གཙུག་གི་མཚམས་སུ་ནུབ་བོ། །</s>
    <s id="6655:2">དེ་ནས་ཚེ་དང་ལྡན་པ་ཀུན་དགའ་བོ་སྟན་ལས་ལངས་ནས་</s>
  </p>
  <p id="6656">
    <s id="6656:1">བླ་གོས་ཕྲག་པ་གཅིག་ཏུ་གཟར་ཏེ</s>
  </p>
  <p id="6657">
    <s id="6657:1">པུས་མོ་གཡས་པའི་ལྷ་ང་ས་ལ་བཙུགས་ནས་བཅོམ་ལྡན་འདས་ལ་ཚིགས་སུ་བཅད་པ་དག་གིས་ཞུས་པ། </s>
    <s id="6657:2">མི་འདུལ་ཁ་ལོ་སྒྱུར་བ་སེམས་ཅན་མཆོག །སྤྱོད་པ་ཡོན་ཏན་ཁྱད་པར་འཕགས་ལ་གནས། །</s>
  </p>
  <p id="6658">
    <s id="6658:1">རྒྱལ་བ་ཡེ་ཤེས་མ་ཆགས་ཕ་རོལ་གཤེགས། །</s>
  </p>
  <p id="6659">
    <s id="6659:1">ཀུན་མཁྱེན་རྒྱལ་བ་བླ་ན་མེད་ལ་ཞུ། །</s>
  </p>
  <p id="6660">
    <s id="6660:1">ཞལ་ནས་འོད་ཟེར་མང་པོ་བྱུང་ནས་སུ། །འོད་ཀྱིས་སངས་རྒྱས་ཞིང་ནི་ཐམས་ཅད་ཁྱབ། །</s>
  </p>
  <p id="6661">
    <s id="6661:1">སངས་རྒྱས་ཞིང་དེ་ལ་ནི་བསྐོར་བགྱིས་ནས། །</s>
  </p>
  <p id="6662">
    <s id="6662:1">དེ་དག་སླར་ལོག་ནས་ཀྱང་སྤྱི་གཙུག་ནུབ། །</s>
  </p>
  <p id="6663">
    <s id="6663:1">རྒྱུ་མ་མཆིས་པར་སངས་རྒྱས་འཛུམ་མི་སྟོན། །</s>
  </p>
  <p id="6664">
    <s id="6664:1">དེ་རིང་སུ་ཡི་དོན་སླད་འཛུམ་དེ་བསྟན། །</s>
  </p>
  <p id="6665">
    <s id="6665:1">ལུང་བསྟན་དེ་ནི་སུ་ཡི་ལགས་པར་འགྱུར། །</s>
  </p>
  <p id="6666">
    <s id="6666:1">འཇིག་རྟེན་མགོན་པོ་བདག་གི་ཐེ་ཚོམ་ཆོད། །</s>
  </p>
  <p id="6667">
    <s id="6667:1">གང་གིས་འཛུམ་པ་དེ་འདྲ་བསྟན་གྱུར་ཅིང་། །སངས་རྒྱས་ཞིང་དེ་ཐམས་ཅད་སྣང་བགྱིས་པའི། །ཡངས་པའི་དོན་དེ་སུ་ཡི་ལགས་པར་འགྱུར། །</s>
  </p>
  <p id="6668">
    <s id="6668:1">ཡེ་ཤེས་མཆོག་གིས་འདིར་ནི་སུ་ལུང་སྟོན། །</s>
  </p>
  <p id="6669">
    <s id="6669:1">སངས་རྒྱས་ཞིང་བརྒྱན་པ་ནི་མཛེས་པ་ལགས། །</s>
    <s id="6669:2">སེམས་ཅན་ཀུན་ཀྱང་བདེ་བར་གྱུར་པ་ལགས། །</s>
    <s id="6669:3">འདི་ལ་བག་མ་མཆིས་པར་སེམས་མི་འཇུག །</s>
  </p>
  <p id="6670">
    <s id="6670:1">ཆོ་འཕྲུལ་དེ་ལྟ་བུ་ནི་གདའ་ལགས་སོ། །</s>
    <s id="6670:2">དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="6671">
    <s id="6671:1">ཀུན་དགའ་བོ་ཁྱོད་ཀྱིས་ས་ཕྱོགས་འདི་ཉིད་ན་ཁྱེའུ་རྣམ་པར་རྒྱལ་བ་སྲུང་བ་གོས་ངུར་སྨྲིག་གྱོན་པ་མཐོང་ངམ། </s>
    <s id="6671:2">གསོལ་པ། </s>
    <s id="6671:3">བཅོམ་ལྡན་འདས་མཐོང་ལགས་སོ། །</s>
    <s id="6671:4">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="6671:5">ཀུན་དགའ་བོ་ཁྱེའུ་རྣམ་པར་རྒྱལ་བ་སྲུང་བ་དེ་ནི་དེ་བཞིན་གཤེགས་པ་མི་འཁྲུགས་པའི་སངས་རྒྱས་ཀྱི་ཞིང་དུ་འཇིག་རྟེན་གྱི་ཁམས་མངོན་པར་དགའ་བར་ལུས་དེ་ཉིད་ཀྱིས་འདུག་གོ། །</s>
  </p>
  <p id="6672">
    <s id="6672:1">དེའི་ཚེ་ཇི་སྲིད་པར་སངས་རྒྱས་ཀྱི་ཞིང་དེར་ཚངས་པར་སྤྱོད་པ་སྤྱད་ནས་ལུས་དེ་ཉིད་ཀྱིས་རྒྱལ་སྲིད་ཐོབ་སྟེ། </s>
  </p>
  <p id="6673">
    <s id="6673:1">འདི་ལྟ་སྟེ། དཔེར་ན་ལྷ་རྣམས་ཀྱི་དབང་པོ་བརྒྱ་བྱིན་གྱིས་ད་ལྟར་<ref folio="F.199.b"/>རྒྱལ་སྲིད་ཐོབ་པ་བཞིན་ནོ། །</s>
  </p>
  <p id="6674">
    <s id="6674:1">སངས་རྒྱས་ཀྱི་ཞིང་དེ་ནས་ཤི་འཕོས་ནས་ཀྱང་</s>
    <s id="6674:2">ལུས་དེ་ཉིད་ཀྱིས་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་བར་འགྱུར་ཞིང་ནམ་དུ་ཡང་སངས་རྒྱས་དང་འབྲལ་བར་མི་འགྱུར་ལ། </s>
    <s id="6674:3">ཐམས་ཅད་དུ་ལུས་ཐོབ་པ་དེས་ཀྱང་རྒྱལ་སྲིད་ཐོབ་པར་འགྱུར་རོ། །</s>
  </p>
  <p id="6675">
    <s id="6675:1">དེ་ཕྱིས་ཀྱང་བསྐལ་པ་གྲངས་མེད་པ་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་ཏེ། །</s>
  </p>
  <p id="6676">
    <s id="6676:1">འཇིག་རྟེན་གྱི་ཁམས་རྟག་ཏུ་སྣང་བར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡེ་ཤེས་མཐའ་ཡས་རྣམ་པར་བསགས་ཞེས་བྱ་བར་འགྱུར་རོ། །</s>
  </p>
  <p id="6677">
    <s id="6677:1">ཀུན་དགའ་བོ་དེ་བཞིན་གཤེགས་པ་ཡེ་ཤེས་ཆེན་པོ་རྣམ་པར་བསགས་པའི་ཚེའི་ཚད་ནི་དཔག་ཏུ་མེད་པར་འགྱུར་ཏེ། </s>
  </p>
  <p id="6678">
    <s id="6678:1">བསྐལ་པ་འདི་སྙེད་དོ་ཞེས་དཔག་པའམ། བགྲང་བའམ། བསམ་པར་མི་ནུས་སོ། །</s>
  </p>
  <p id="6679">
    <s id="6679:1">དེ་བཞིན་གཤེགས་པ་དེའི་སངས་རྒྱས་ཀྱི་ཞིང་དེ་ན་གནས་པའི་སེམས་ཅན་དེ་དག་ནི་མངལ་དུ་སྐྱེ་བར་མི་འགྱུར་ཏེ། </s>
  </p>
  <p id="6680">
    <s id="6680:1">སེམས་ཅན་དེ་དག་རྫུས་ཏེ་སྐྱེ་བར་འགྱུར་ཞིང་། པད་མ་དག་གི་སྟེང་དུ་སྐྱིལ་མོ་ཀྲུང་གིས་འབྱུང་བར་འགྱུར་རོ། །</s>
  </p>
  <p id="6681">
    <s id="6681:1">ཀུན་དགའ་བོ་སངས་རྒྱས་ཀྱི་ཞིང་དེ་ནི་ཡོན་ཏན་ཁྱད་པར་ཅན་དཔག་ཏུ་མེད་པ་གཞན་དག་གིས་ཀྱང་ལེགས་པར་བརྒྱན་པར་འགྱུར་རོ། །</s>
  </p>
  <p id="6682">
    <s id="6682:1">ཀུན་དགའ་བོ་བྱང་ཆུབ་སེམས་དཔའ་ཆོས་བཞི་དང་ལྡན་ན་ཚེ་རྗེས་ནས་དགེ་སློང་ཚུར་ཤོག་ཅེས་བྱ་བའི་རབ་ཏུ་འབྱུང་བ་འཐོབ་སྟེ། </s>
  </p>
  <p id="6683">
    <s id="6683:1">བཞི་གང་ཞེ་ན། </s>
    <s id="6683:2">ཀུན་དགའ་བོ་འདི་ལ་བྱང་ཆུབ་སེམས་དཔའ་བདག་ཉིད་ཀྱང་རབ་ཏུ་འབྱུང་བ་ལ་མངོན་པར་ཆས་པ་ཡིན་ཞིང་། །གཞན་དག་ཀྱང་རབ་ཏུ་འབྱུང་བ་ཡང་དག་པར་འཛིན་དུ་འཇུག་པར་བྱེད་ལ། རྣམ་པ་ཐམས་ཅད་ཀྱིས་ཀྱང་རབ་ཏུ་འབྱུང་བ་རྟོན་པར་བྱེད་དེ</s>
  </p>
  <p id="6684">
    <s id="6684:1">རབ་ཏུ་བྱུང་ནས་ཀྱང་</s>
    <s id="6684:2">ཆོས་དང་ལྡན་པའི་གཏམ་གྱིས་རངས་པར་བྱེད་ཅིང་། ཡང་དག་པར་འཛིན་དུ་འཇུག་ལ་ཡང་དག་པར་གཟེངས་སྟོད་པ་ཡིན་ཏེ། །</s>
  </p>
  <p id="6685">
    <s id="6685:1">ཀུན་དགའ་བོ་བྱང་ཆུབ་སེམས་དཔའ་ཆོས་དང་པོ་དེ་དང་ལྡན་ན་ཚེ་རྗེས་ནས་དགེ་སློང་ཚུར་ཤོག་ཅེས་བྱ་བའི་རབ་ཏུ་འབྱུང་བ་འཐོབ་པ་ཡིན་ནོ། །</s>
  </p>
  <p id="6686">
    <s id="6686:1">ཀུན་དགའ་བོ་གཞན་ཡང་བྱང་ཆུབ་སེམས་དཔའ་སངས་རྒྱས་ཀྱི་ཆོས་ཡོངས་སུ་བཙལ་བའི་ཕྱིར་བདག་ཉིད་<ref folio="F.200.a"/>ཀྱིས་ཀྱང་བརྩོན་འགྲུས་བརྩམས་པ་ཡིན་ཞིང་། སངས་རྒྱས་ཀྱི་ཆོས་ཡོངས་སུ་བཙལ་བའི་ཕྱིར་གཞན་དག་ཀྱང་བརྩོན་འགྲུས་རྩོམ་པ་ཡང་དག་པར་འཛིན་དུ་འཇུག་པ་ཡིན་ཏེ</s>
  </p>
  <p id="6687">
    <s id="6687:1">ཀུན་དགའ་བོ་བྱང་ཆུབ་སེམས་དཔའ་ཆོས་གཉིས་པ་དེ་དང་ལྡན་ན་ཚེ་རྗེས་ནས་དགེ་སློང་ཚུར་ཤོག་ཅེས་བྱ་བའི་རབ་ཏུ་འབྱུང་བ་འཐོབ་པ་ཡིན་ནོ། །</s>
  </p>
  <p id="6688">
    <s id="6688:1">ཀུན་དགའ་བོ་གཞན་ཡང་བྱང་ཆུབ་སེམས་དཔའ་བདག་ཉིད་ཀྱང་བཟོད་པ་དང་དེས་པ་དང་ལྡན་པ་ཡིན་ཞིང་། །གཞན་དག་ཀྱང་བཟོད་པ་དང་དེས་པ་ཕུན་སུམ་ཚོགས་པ་ལ་འགོད་པར་བྱེད་པ་ཡིན་ལ། །</s>
    <s id="6688:2">བདག་ཉིད་ཀྱང་ཡོ་བྱད་བསྙུངས་པའི་ཡོན་ཏན་ལ་གནས་པ་ཡིན་ཞིང་། གཞན་དག་ཀྱང་ཡོ་བྱད་བསྙུངས་པའི་ཡོན་ཏན་ཕུན་སུམ་ཚོགས་པ་ལ་འཇོག་པར་བྱེད་པ་ཡིན་ལ། །</s>
    <s id="6688:3">དེ་བདག་ཉིད་ཀྱང་ཤེས་རབ་དང་ལྡན་པ་ཡིན་ཞིང་། གཞན་དག་ཀྱང་ཤེས་རབ་ཕུན་སུམ་ཚོགས་པ་ལ་འཇོག་པར་བྱེད་པ་ཡིན་ཏེ</s>
  </p>
  <p id="6689">
    <s id="6689:1">ཀུན་དགའ་བོ་བྱང་ཆུབ་སེམས་དཔའ་ཆོས་གསུམ་པ་དེ་དང་ལྡན་ན་ཚེ་རྗེས་ནས་དགེ་སློང་ཚུར་ཤོག་ཅེས་བྱ་བའི་རབ་ཏུ་འབྱུང་བ་འཐོབ་པ་ཡིན་ནོ། །</s>
  </p>
  <p id="6690">
    <s id="6690:1">ཀུན་དགའ་བོ་གཞན་ཡང་བྱང་ཆུབ་སེམས་དཔའ་བདག་ཉིད་ཀྱང་ཐབས་ལ་མཁས་ཤིང་སྨོན་ལམ་གྱི་སྟོབས་དང་ལྡན་པ་ཡིན་ལ། གཞན་དག་ཀྱང་ཐབས་ལ་མཁས་པ་ཡང་དག་པར་འཛིན་དུ་འཇུག་ཅིང་སྨོན་ལམ་གྱི་སྟོབས་ཀྱིས་འཇོག་པར་བྱེད་པ་ཡིན་ཏེ</s>
  </p>
  <p id="6691">
    <s id="6691:1">ཀུན་དགའ་བོ་བྱང་ཆུབ་སེམས་དཔའ་ཆོས་བཞི་པོ་དེ་དང་ལྡན་ན་</s>
  </p>
  <p id="6692">
    <s id="6692:1">ཚེ་རྗེས་ནས་དགེ་སློང་ཚུར་ཤོག་ཅེས་བྱ་བའི་རབ་ཏུ་འབྱུང་བ་འཐོབ་ཅིང་། །སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་ལ། །ཐམས་ཅད་དུ་ཡང་ལུས་དེ་ཉིད་ཀྱིས་རྒྱལ་སྲིད་འཐོབ་ཅིང་དེར་ཡང་བག་ཡོད་པ་ཡིན་ནོ། །</s>
  </p>
  <p id="6693">
    <s id="6693:1">ཀུན་དགའ་བོ་བྱང་ཆུབ་སེམས་དཔའ་ཆོས་བཞི་དང་ལྡན་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་མི་ཉམས་ཤིང་ཡོངས་སུ་མི་ཉམས་པ་ཡིན་ཏེ། །</s>
  </p>
  <p id="6694">
    <s id="6694:1">བཞི་གང་ཞེ་ན། །</s>
    <s id="6694:2">ཀུན་དགའ་བོ་འདི་ལ་བྱང་ཆུབ་སེམས་དཔའ་ལྷག་པའི་བསམ་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེད་པར་བྱེད་པ་ཡིན། </s>
  </p>
  <p id="6695">
    <s id="6695:1">དེ་བཞིན་གཤེགས་པའི་བསྟན་པ་ལ་ཡང་མངོན་པར་དགའ་བ་ཡིན། </s>
  </p>
  <p id="6696">
    <s id="6696:1">ཆོས་རྣམས་ཉན་པས་ཀྱང་ངོམས་མི་ཤེས་པ་ཡིན། </s>
  </p>
  <p id="6697">
    <s id="6697:1">མི་སླུ་བས་བདེན་པ་སྨྲ་<ref folio="F.200.b"/>བ་ཡིན་ཏེ། །</s>
  </p>
  <p id="6698">
    <s id="6698:1">ཀུན་དགའ་བོ་བྱང་ཆུབ་སེམས་དཔའ་ཆོས་བཞི་པོ་དེ་དག་དང་ལྡན་ན་བླ་ན་</s>
    <s id="6698:2">མེད་པ་ཡང་དག་པར་རྫོགས་པའི་བྱང་ཆུབ་ལས་མི་ཉམས་ཤིང་ཡོངས་སུ་མི་ཉམས་པ་ཡིན་ནོ། །</s>
  </p>
  <p id="6699">
    <s id="6699:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="6700">
    <s id="6700:1">ལྷག་པའི་བསམ་པས་ཕུན་ཚོགས་ནས། །</s>
  </p>
  <p id="6701">
    <s id="6701:1">སངས་རྒྱས་མཐོང་བ་ཚོལ་བར་བྱེད། །</s>
  </p>
  <p id="6702">
    <s id="6702:1">ཆོས་རྣམས་ཀྱིས་ནི་ཆོག་མི་ཤེས། །</s>
  </p>
  <p id="6703">
    <s id="6703:1">བདེན་པའི་ཚིག་ལ་རབ་ཏུ་གནས། །</s>
  </p>
  <p id="6704">
    <s id="6704:1">སེམས་ཅན་སྡུག་བསྔལ་རྣམས་མཐོང་ནས། །</s>
  </p>
  <p id="6705">
    <s id="6705:1">ལྷག་པའི་བསམ་པ་སྐྱེད་པར་བྱེད། །</s>
  </p>
  <p id="6706">
    <s id="6706:1">ལྷག་པའི་བསམ་པ་ཤེས་ནས་སུ། །སེམས་ཅན་རྣམས་ལ་ཆོས་སྟོན་འགྱུར། །</s>
  </p>
  <p id="6707">
    <s id="6707:1">དེ་འདྲའི་ཆོས་དག་ཐོས་པ་ན། །</s>
  </p>
  <p id="6708">
    <s id="6708:1">ཆོས་རྣམས་ཀྱིས་ནི་ངོམས་པ་མེད། །</s>
  </p>
  <p id="6709">
    <s id="6709:1">གང་གིས་དེ་ཡི་ཤེས་འཕེལ་བ། །དེ་ལ་བརྩོན་འགྲུས་རྩོམ་པར་བྱེད། །</s>
  </p>
  <p id="6710">
    <s id="6710:1">རྟག་པར་བདེན་ཚིག་སྨྲ་བར་འགྱུར། །</s>
  </p>
  <p id="6711">
    <s id="6711:1">བདེན་པའི་ཚིག་ལ་རབ་ཏུ་གནས། །</s>
  </p>
  <p id="6712">
    <s id="6712:1">ཇི་ལྟར་དེ་ནི་ཚིག་སྨྲ་བ། །དེ་བཞིན་ཡིན་ཏེ་གཞན་དུ་མིན། །</s>
  </p>
  <p id="6713">
    <s id="6713:1">ཆོས་བཞི་པོ་ནི་དེ་དག་ལ། །དུས་དུས་སུ་ནི་སྟེན་པར་བྱེད། །</s>
  </p>
  <p id="6714">
    <s id="6714:1">བྱང་ཆུབ་དམ་པ་འཐོབ་པར་འགྱུར། །</s>
  </p>
  <p id="6715">
    <s id="6715:1">མིག་གི་དམ་པ་འཕེལ་བར་བྱེད། །</s>
  </p>
  <p id="6716">
    <s id="6716:1">གང་གི་རྣམ་སྨིན་དཔག་མེད་ཅིང་། །བསམ་མི་ཁྱབ་པར་བཤད་པ་ཡི། །ཆོས་དེ་འདྲ་བ་ཐོས་ནས་སུ། །</s>
    <s id="6716:2">ཆོས་རྣམས་ལ་ནི་སུ་མི་གནས། །</s>
  </p>
  <p id="6717">
    <s id="6717:1">ཀུན་དགའ་བོ་ཐེག་པ་ཆེན་པོ་ལ་ཡང་དག་པར་ཞུགས་པ་ཆོས་བཞི་དང་ལྡན་ན། །</s>
  </p>
  <p id="6718">
    <s id="6718:1">དྲན་པ་ཉམས་པར་མི་འགྱུར་ཞིང་</s>
    <s id="6718:2">ལྷས་བསྐུལ་བ་ཡང་ཐོབ་ལ། །</s>
    <s id="6718:3">སྦྱིན་གནས་དང་བྲལ་བར་ཡང་མི་འགྱུར་ཞིང་། </s>
    <s id="6718:4">གལ་ཏེ་སྦྱིན་གནས་མེད་པར་གྱུར་ན་</s>
  </p>
  <p id="6719">
    <s id="6719:1">བདག་ཉིད་ཀྱང་སྦྱིན་གནས་སུ་བྱེད་པ་ཡིན་ཏེ</s>
  </p>
  <p id="6720">
    <s id="6720:1">བཞི་གང་ཞེ་ན། </s>
    <s id="6720:2">ཀུན་དགའ་བོ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་སེམས་ཅན་ཡང་དག་པར་འཛིན་དུ་འཇུག་པར་སྤྲོ་བ་དང་ལྡན་པ་ཡིན། </s>
  </p>
  <p id="6721">
    <s id="6721:1">དེ་བཞིན་གཤེགས་པ་ལ་བསྟི་སྟང་བྱ་བ་སྤྲོ་བ་དང་ལྡན་པ་ཡིན། </s>
  </p>
  <p id="6722">
    <s id="6722:1">ཆོས་ཡོངས་སུ་བཙལ་བར་སྤྲོ་བ་དང་ལྡན་པ་ཡིན། </s>
  </p>
  <p id="6723">
    <s id="6723:1">ཆོས་སྨྲ་བ་རྣམས་ལ་ཡང་བདེ་བའི་ཡོ་བྱད་ཀྱིས་ཉེ་བར་གནས་པ་ཡིན་ཞིང་། </s>
    <s id="6723:2">སེམས་ཅན་སྡུག་བསྔལ་བ་དག་མཐོང་ནས་</s>
  </p>
  <p id="6724">
    <s id="6724:1">ཀྱང་མི་འཇིགས་པས་དབུགས་འབྱིན་པར་བྱེད་<ref folio="F.201.a"/>པ་ཡིན་ཏེ</s>
  </p>
  <p id="6725">
    <s id="6725:1">ཀུན་དགའ་བོ་བྱང་ཆུབ་སེམས་དཔའ་ཐེག་པ་ཆེན་པོ་ལ་ཡང་དག་པར་ཞུགས་པ་ཆོས་བཞི་པོ་དེ་དག་དང་ལྡན་ན་</s>
    <s id="6725:2">ཚེ་རྗེས་ནས་བརྗེད་མི་ངས་ཡིན་ཞིང་སྦྱིན་གནས་དང་ཡང་མི་འབྲལ་བ་ཡིན། </s>
  </p>
  <p id="6726">
    <s id="6726:1">གལ་ཏེ་སྦྱིན་གནས་མ་རྙེད་ན་ཡང་</s>
    <s id="6726:2">བདག་ཉིད་སྦྱིན་གནས་སུ་བྱེད་པ་ཡིན་ནོ། །</s>
  </p>
  <p id="6727">
    <s id="6727:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="6728">
    <s id="6728:1">རྫོགས་སངས་རྒྱས་ལ་བསྟི་སྟང་བྱེད། །</s>
  </p>
  <p id="6729">
    <s id="6729:1">ཆོས་ལའང་གུས་དང་བཅས་པ་ཡིན། །</s>
  </p>
  <p id="6730">
    <s id="6730:1">ཆོས་སྨྲ་བ་ཡི་དགེ་སློང་ལའང་། །གུས་དང་བཅས་པས་བསྟི་སྟང་བྱེད། །</s>
  </p>
  <p id="6731">
    <s id="6731:1">སེམས་ཅན་འཇིགས་པས་གཟིར་བ་དང་། །འདྲེན་མེད་སྡུག་བསྔལ་རྣམས་མཐོང་ནས། །</s>
  </p>
  <p id="6732">
    <s id="6732:1">དེ་དག་ལ་ནི་འཇིགས་མེད་སྦྱིན། །</s>
  </p>
  <p id="6733">
    <s id="6733:1">འཇིགས་གཟིར་དེ་དག་སྐྱོབ་པར་བྱེད། །</s>
  </p>
  <p id="6734">
    <s id="6734:1">དགེ་བའི་རྩ་བ་དེ་ཡིས་ནི། །སངས་རྒྱས་མཐོང་བ་ཐོབ་པར་འགྱུར། །</s>
  </p>
  <p id="6735">
    <s id="6735:1">ཁྱོད་ལོངས་བརྩོན་འགྲུས་རྩོམས་ཤེས་ནི། །ལྷ་རྣམས་དག་ཀྱང་སྐུལ་བར་བྱེད། །</s>
  </p>
  <p id="6736">
    <s id="6736:1">གལ་ཏེ་སངས་རྒྱས་མ་མཐོང་ཞིང་། །ཉན་ཐོས་ཀྱང་ནི་མ་མཐོང་ལ། །འཇིག་རྟེན་འདི་ཡི་སྦྱིན་པའི་གནས། །</s>
  </p>
  <p id="6737">
    <s id="6737:1">རང་སངས་རྒྱས་དེ་མ་མཐོང་ན། །</s>
  </p>
  <p id="6738">
    <s id="6738:1">རང་ཉིད་མངོན་པར་བྱུང་ནས་སུ། །ཁྱིམ་མེད་པར་ནི་རབ་ཏུ་འབྱུང་། །</s>
  </p>
  <p id="6739">
    <s id="6739:1">དགོན་པ་ཞི་བ་སྟེན་པར་བྱེད། །</s>
  </p>
  <p id="6740">
    <s id="6740:1">མངོན་ཤེས་ལྔ་པོ་མྱུར་དུ་འཐོབ། །</s>
  </p>
  <p id="6741">
    <s id="6741:1">མངོན་ཤེས་ལྔ་པོ་ཐོབ་ནས་ཀྱང་། །</s>
    <s id="6741:2">ས་འདི་ཀུན་ཏུ་རྣམ་པར་རྒྱུ། །</s>
    <s id="6741:3">གྲོང་དང་ཡུལ་འཁོར་རྣམས་སོང་ནས། །</s>
  </p>
  <p id="6742">
    <s id="6742:1">སེམས་ཅན་རྣམས་ནི་ཆོས་འཛིན་འཇུག །</s>
  </p>
  <p id="6743">
    <s id="6743:1">དེ་ལས་ཆོས་ནི་ཐོས་ནས་སུ། །</s>
    <s id="6743:2">འགྲོ་བ་སྡིག་པ་སྤོང་བར་བྱེད། །</s>
  </p>
  <p id="6744">
    <s id="6744:1">ཕྱི་ནས་སྡིག་པའི་ལས་ཅན་མིན། །</s>
  </p>
  <p id="6745">
    <s id="6745:1">སེམས་ཅན་གུས་དང་བཅས་པར་འགྱུར། །</s>
  </p>
  <p id="6746">
    <s id="6746:1">དེར་ནི་མྱ་ངན་འདས་པ་འཐོབ། །</s>
  </p>
  <p id="6747">
    <s id="6747:1">ཆོས་ཀྱི་མཆོག་གིས་དེ་མཆོག་ལྟར། །དེ་བཞིན་འདི་ལ་བདག་བྱ་སྙམ། །</s>
  </p>
  <p id="6748">
    <s id="6748:1">དེ་ཡི་ཐད་དུ་རབ་ཏུ་འབྱུང་། །</s>
  </p>
  <p id="6749">
    <s id="6749:1">རང་གིས་ཆོས་ནི་སྤྱོད་པ་ན། །</s>
  </p>
  <p id="6750">
    <s id="6750:1">གཞན་དག་དང་ནི་བདག་ཉིད་ཀྱི། །དེ་འདྲ་བ་ཡི་ཡོན་ཏན་འབྱུང་། །</s>
  </p>
  <p id="6751">
    <s id="6751:1">སུ་ཞིག་རྟག་ཏུ་ཆོས་མི་སྤྱོད། །</s>
  </p>
  <p id="6752">
    <s id="6752:1">དེ་བས་བྱང་ཆུབ་ཡོངས་ཚོལ་བས། །ཆོས་དེ་དག་ནི་ཀུན་ཏུ་སྤྱད། །</s>
  </p>
  <p id="6753">
    <s id="6753:1">སངས་རྒྱས་ཡེ་ཤེས་བསམ་མི་ཁྱབ། །</s>
  </p>
  <p id="6754">
    <s id="6754:1">དེ་ནི་ཉམས་པར་འགྱུར་མ་ཡིན། །</s>
  </p>
  <p id="6755">
    <s id="6755:1">ངས་ཀྱང་<ref folio="F.201.b"/>སྔོན་ཆད་དེ་དག་བསྟེན། །</s>
  </p>
  <p id="6756">
    <s id="6756:1">དེ་ཕྱིར་ང་ནི་མཆོག་ཏུ་འཕགས། །</s>
  </p>
  <p id="6757">
    <s id="6757:1">ཆོས་དེ་ལ་ནི་མངོན་བསླབས་ནས། །</s>
  </p>
  <p id="6758">
    <s id="6758:1">སངས་རྒྱས་བྱང་ཆུབ་རྙེད་མི་དཀའ། །</s>
  </p>
  <p id="6759">
    <s id="6759:1">ང་ནི་འཇིག་རྟེན་རྫོགས་སངས་རྒྱས། །</s>
    <s id="6759:2">ང་ནི་འཇིག་རྟེན་བླ་ན་མེད། །</s>
  </p>
  <p id="6760">
    <s id="6760:1">ཡེ་ཤེས་བླ་ན་མེད་པ་ཡི། །ཆོས་སྟོན་བྱེད་པ་ཨ་ལ་ལ། །</s>
    <s id="6760:2">ཀུན་དགའ་བོ་དེ་ལྟ་བས་ན་རྣམ་གྲངས་དེས་ན་ཅི་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་དེ་དག་ལ་གནས་ཤིང་འདི་ལྟ་སྟེ། །</s>
  </p>
  <p id="6761">
    <s id="6761:1">ཆོས་རྣམས་ཀྱིས་དོན་བྱེད་པ་ཡིན་པ་དེ་ལྟ་བུར་རིག་པར་བྱའོ། །</s>
  </p>
  <p id="6762">
    <s id="6762:1">ཀུན་དགའ་བོ་སྔོན་བྱུང་བ་འདས་པའི་དུས་ན་བསྐལ་པ་གྲངས་མེད་པར་གྱུར་པ་དེའི་ཚེ་དེའི་དུས་ན་ནམ་མཁའ་ཡོངས་སུ་ཟིན་པ་འདིར་རྒྱལ་པོ་ཕྱོགས་རབ་སྒྲོགས་ཞེས་བྱ་བ་ཞིག་བྱུང་སྟེ</s>
  </p>
  <p id="6763">
    <s id="6763:1">ཀུན་དགའ་བོ་རྒྱལ་པོ་ཕྱོགས་རབ་སྒྲོགས་ཀྱི་ཆུང་མ་དམ་པ་གཙོ་མོ་ལས་བུ་ཞིག་བཙས་པར་གྱུར་ཏོ། །</s>
  </p>
  <p id="6764">
    <s id="6764:1">ཀུན་དགའ་བོ་གཞོན་ནུ་དེ་བཙས་མ་ཐག་ཏུ་འཇིག་རྟེན་དུ་སེམས་ཅན་ཆོས་སྤྱོད་པ་ཞིག་བྱུང་ངོ་། །</s>
  </p>
  <p id="6765">
    <s id="6765:1">ཞེས་ལྷ་རྣམས་ཀྱིས་སྒྲ་སྐད་འཐུན་པར་བསྒྲགས་སོ། །</s>
  </p>
  <p id="6766">
    <s id="6766:1">ཀུན་དགའ་བོ་དེ་ནས་རྒྱལ་པོའི་གཞོན་ནུ་དེས་སྒྲ་དེ་ཐོས་ནས་ཅི་འདི་ཆོས་ཤིག་ཡིན་ནམ། འོན་ཏེ་ཆོས་མ་ཡིན་སྙམ་ནས་ཀུན་ཏུ་སྔངས་པར་གྱུར་ཏོ། །</s>
  </p>
  <p id="6767">
    <s id="6767:1">ཀུན་དགའ་བོ་རྒྱལ་པོའི་གཞོན་ནུ་སྐྱེས་ནས་ལོ་བདུན་ལོན་པ་ལྟ་བུ་དེ་རྒྱལ་པོ་ཕྱོགས་རབ་སྒྲོགས་དེ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="6768">
    <s id="6768:1">རྒྱལ་པོའི་རྐང་པ་ལ་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="6769">
    <s id="6769:1">ཕྱོགས་གཅིག་ཏུ་འདུག་ནས་</s>
  </p>
  <p id="6770">
    <s id="6770:1">ཀྱང་རྒྱལ་པོ་ཕྱོགས་རབ་སྒྲོགས་ལ་སྨྲས་པ། </s>
    <s id="6770:2">ཡབ་འདི་ཅི་ཆོས་ཤིག་ལགས་སམ་འོན་ཏེ་ཆོས་མ་ལགས། </s>
    <s id="6770:3">དེ་ནས་རྒྱལ་པོ་དེས་གཞོན་ནུ་ལ་ཚིགས་སུ་བཅད་པས་སྨྲས་པ། </s>
    <s id="6770:4">སྲོག་གཅོད་པ་ཡི་སྡིག་པ་སྤངས་ནས་</s>
  </p>
  <p id="6771">
    <s id="6771:1">སུ། །སྦྱིན་པ་དུལ་བ་ཚངས་སྤྱོད་ཡང་དག་སྡོམ། །དེས་དང་ཚུལ་ཁྲིམས་ཡོན་ཏན་རབ་གནས་པ། །ཆོས་དེ་འཕགས་པ་རྣམས་ཀྱིས་བསྟོད་པ་ཡིན། །</s>
  </p>
  <p id="6772">
    <s id="6772:1">ཀུན་དགའ་བོ་དེ་ནས་རྒྱལ་པོའི་གཞོན་ནུ་དེས་ཕ་དེ་ལ་ཚིགས་སུ་བཅད་པས་སྨྲས་པ། </s>
    <s id="6772:2">ཡབ་ཅིག་བདག་ལ་ཆོས་གང་གསུངས་པ་དེ། །</s>
  </p>
  <p id="6773">
    <s id="6773:1">རྒྱལ་སྲིད་འཛམ་གླིང་དེ་ནི་རབ་སྟོན་པ། །ཁྱིམ་པས་ཆོས་དེ་བསྟེན་པར་ནུས་ལགས་སམ། །</s>
    <s id="6773:2">བདག་གིས་ཞུས་པ་དེ་ནི་ལུང་བསྟན་གསོལ། །</s>
  </p>
  <p id="6774">
    <s id="6774:1">གལ་ཏེ་དེ་ནུས་ལགས་ན་བདག་ལ་<ref folio="F.202.a"/>གསུངས། །</s>
  </p>
  <p id="6775">
    <s id="6775:1">གལ་ཏེ་བདག་གིས་ནུས་ན་ཁྱོད་ཀྱིས་གསུངས། །</s>
  </p>
  <p id="6776">
    <s id="6776:1">བདེན་པ་སྨྲ་བ་སེམས་ཅན་དམྱལ་མི་མཆི། །</s>
    <s id="6776:2">དེ་དག་ངན་འགྲོའང་ཀུན་ཏུ་སྟེན་མི་འགྱུར། །</s>
  </p>
  <p id="6777">
    <s id="6777:1">མི་བདེན་སྨྲ་བ་ངན་འགྲོར་མཆི་བར་འགྱུར། །</s>
  </p>
  <p id="6778">
    <s id="6778:1">མནར་མེད་ཕྱིན་ཅིང་སྡུག་བསྔལ་མྱོང་བར་འགྱུར། །</s>
  </p>
  <p id="6779">
    <s id="6779:1">དེ་ཕྱིར་མི་བདེན་པ་དག་སྤངས་ནས་སུ། །</s>
    <s id="6779:2">བདེན་ཚིག་བདེན་པ་བདག་ལ་གསུང་དུ་གསོལ། །</s>
  </p>
  <p id="6780">
    <s id="6780:1">ཀུན་དགའ་བོ་དེ་ནས་རྒྱལ་པོ་ཕྱོགས་རབ་སྒྲོགས་ཀྱིས་རྒྱལ་པོའི་གཞོན་ནུ་དེ་ལ་ཚིགས་སུ་བཅད་པ་དག་གིས་སྨྲས་པ། </s>
    <s id="6780:2">རྒྱལ་སྲིད་འཛམ་གླིང་དེ་ནི་རབ་སྟོན་པ། །ཆོས་རྣམས་མཐའ་དག་བསྟེན་པར་ནུས་མ་ཡིན། །</s>
  </p>
  <p id="6781">
    <s id="6781:1">དབྱུག་པ་མཚོན་གྱིས་ས་ནི་རབ་བསྟན་ན། །</s>
  </p>
  <p id="6782">
    <s id="6782:1">གཞོན་ནུ་གང་དུ་དེ་ལ་ཆོས་འབྱུང་འགྱུར། །</s>
  </p>
  <p id="6783">
    <s id="6783:1">སྲོག་ཆགས་རྣམས་ལ་ང་ཡིས་གནོད་སྤྱོ་བྱ། །</s>
  </p>
  <p id="6784">
    <s id="6784:1">ང་ཡིས་བསྒོ་བ་མྱུར་དུ་མི་བྱེད་པ། །དེ་ནི་ལོངས་སྤྱོད་ཕྲོགས་ཤིང་ཆད་པས་བཅད། །</s>
  </p>
  <p id="6785">
    <s id="6785:1">ཕྱིས་ཀྱང་བཙོན་རར་རབ་ཏུ་གཞུག་པར་བྱ། །</s>
  </p>
  <p id="6786">
    <s id="6786:1">ས་བཟང་བལྟ་བའི་ཕྱིར་ནི་མངོན་པར་འབྱུང་། །</s>
  </p>
  <p id="6787">
    <s id="6787:1">དེ་ཚེ་གྲོང་རྡལ་པ་དག་སྐྲག་པར་འགྱུར། །</s>
  </p>
  <p id="6788">
    <s id="6788:1">རྒྱལ་པོ་འོང་ཞེས་སྐྲག་པ་འབྱུང་འགྱུར་ཞིང་། །དེ་དག་ཕྱོགས་ཕྱོགས་སུ་ནི་འགྲོ་བར་འགྱུར། །</s>
  </p>
  <p id="6789">
    <s id="6789:1">གང་ཚེ་ང་ནི་ཆོས་ལ་འདུག་གྱུར་ཚེ། །ལྷ་འདི་ནོངས་པ་འབྱུང་བའི་མི་ལགས་ན། །</s>
  </p>
  <p id="6790">
    <s id="6790:1">ཇི་ལྟར་ལྷས་མཁྱེན་ཆད་པས་ཆོད་ཅིག་ཅེས། །</s>
    <s id="6790:2">ང་ལ་འབུལ་ཞིང་ངེས་པར་འབུལ་བར་བྱེད། །</s>
  </p>
  <p id="6791">
    <s id="6791:1">ང་ཡིས་ཉེས་པ་བྱུང་བ་དེ་མ་ཤེས། །</s>
  </p>
  <p id="6792">
    <s id="6792:1">གཞན་གྱི་དོན་གྱི་ཕྱིར་ནི་སྡིག་པ་བྱས། །</s>
  </p>
  <p id="6793">
    <s id="6793:1">ཅི་ནས་ཕྱིན་ཅད་ང་ཡི་བསྟན་པ་ལ། །དེ་དག་སྡིག་མི་བྱེད་པར་རྡེགས་ཆིངས་སོད། །</s>
  </p>
  <p id="6794">
    <s id="6794:1">དེ་ལ་བསླབས་ནས་གཞན་དག་བྱེད་གྱུར་ན། །</s>
  </p>
  <p id="6795">
    <s id="6795:1">དེ་ལྟར་ང་ཡི་ཡུལ་འཁོར་སྡུག་བསྔལ་འགྱུར། །</s>
  </p>
  <p id="6796">
    <s id="6796:1">ཚར་བཅད་ནས་ནི་དེ་ལ་ཆད་པས་བཅད། །</s>
  </p>
  <p id="6797">
    <s id="6797:1">དེ་ལས་གྲོང་རྡལ་བ་དག་འཇིགས་པར་འགྱུར། །</s>
  </p>
  <p id="6798">
    <s id="6798:1">རྒྱལ་པོ་གཏུམ་ཞིང་མི་རྣམས་དྲག་པོ་ཡིན། །</s>
  </p>
  <p id="6799">
    <s id="6799:1">དེ་ཡིས་འཕྲལ་དུ་སྲོག་ཆགས་འཇིགས་པར་བྱེད། །</s>
  </p>
  <p id="6800">
    <s id="6800:1">གནོད་པ་བྱེད་ཚེ་དེ་ལ་སྙིང་རྗེ་སྐྱེ། །</s>
  </p>
  <p id="6801">
    <s id="6801:1">རྣམ་པར་རྒྱལ་ལ་མ་ཆགས་སྟོན་པར་འགྱུར། །</s>
  </p>
  <p id="6802">
    <s id="6802:1">དེ་ཚེ་གཞོན་ནུས་ཚིག་ནི་ཐོས་ནས་སུ། །ཕྱོགས་རབ་སྒྲོགས་ལ་ཚིགས་བཅད་འདི་དག་སྨྲས། །</s>
  </p>
  <p id="6803">
    <s id="6803:1">སྐྱོ་བ་ཐོབ་ཅིང་སྡུག་བསྔལ་གྱུར་པ་ལགས། །</s>
    <s id="6803:2">ཡབ་ཅིག་བདག་ནི་ཆོས་ལ་སྟེན་པར་འཚལ། །</s>
  </p>
  <p id="6804">
    <s id="6804:1">ཡབ་ཅིག་བདག་འདིར་རྒྱལ་སྲིད་དོན་མི་གཉེར། །</s>
  </p>
  <p id="6805">
    <s id="6805:1">གཞན་གྱི་དོན་གྱི་<ref folio="F.202.b"/>ཕྱིར་ནི་སྡིག་བགྱིད་འགྱུར། །</s>
  </p>
  <p id="6806">
    <s id="6806:1">ཡབ་ཡུམ་དང་ནི་རྒྱལ་སྲིད་སྤངས་ནས་སུ། །ཡབ་ཅིག་བདག་ནི་ཆོས་ཡོངས་བཙལ་བར་འཚལ། །</s>
  </p>
  <p id="6807">
    <s id="6807:1">ཡབ་ཅིག་གལ་ཏེ་བདག་གཏོང་མི་མཛད་ན། །</s>
  </p>
  <p id="6808">
    <s id="6808:1">ང་ཉིད་བདག་ནི་འཆི་བའི་དུས་བགྱིའོ་ཡབ། །</s>
    <s id="6808:2">དུག་བཏུང་རི་ལས་གཡང་དུ་དོར་བར་བགྱི། །</s>
  </p>
  <p id="6809">
    <s id="6809:1">མཚོན་གྱིས་འཆི་བའི་དུས་ཀྱང་བགྱིའོ་ཡབ། །</s>
    <s id="6809:2">རྒྱལ་པོས་ཚིག་དེ་ཐོས་ནས་མི་དགར་གྱུར། །</s>
  </p>
  <p id="6810">
    <s id="6810:1">བུ་ཁྱོད་ང་ཚིག་འདི་འདྲ་འདི་ཉོན་ཅིག །</s>
  </p>
  <p id="6811">
    <s id="6811:1">གཞོན་ནུ་ཁྱོད་ཀྱིས་རྟག་པར་འདོད་པ་སྤྱོད། །</s>
  </p>
  <p id="6812">
    <s id="6812:1">ང་ཡིས་རྒྱལ་སྲིད་དེ་ནི་བསྟེན་པར་བྱ། །</s>
  </p>
  <p id="6813">
    <s id="6813:1">བུ་ཁྱོད་ཁྱིམ་ནས་མངོན་པར་མ་འབྱུང་ཤིག །</s>
    <s id="6813:2">བུ་ཅིག་སྐྱེད་མོས་ཚལ་དུ་རྩེ་དགའ་བྱོས། །</s>
  </p>
  <p id="6814">
    <s id="6814:1">ལོངས་སྤྱོད་ཡངས་ཤིང་མང་པོ་ཁྱོད་ལ་སྦྱིན། །</s>
  </p>
  <p id="6815">
    <s id="6815:1">བུ་ཁྱོད་རབ་ཏུ་བྱུང་བས་ཅི་འགྱུར་སྙམ། །</s>
  </p>
  <p id="6816">
    <s id="6816:1">འདོད་པ་མཛེས་པ་རིམ་གྱིས་སྤྱད་པར་བྱོས། །</s>
  </p>
  <p id="6817">
    <s id="6817:1">ལོངས་སྤྱོད་ཟད་པར་གྱུར་ནས་རབ་ཏུ་བྱུང་། །</s>
  </p>
  <p id="6818">
    <s id="6818:1">འདི་ལ་ཇི་སྲིད་སྐྱོན་ཉུང་ཤེས་ནས་སུ། །ཚེ་ཐུང་ཉིད་ན་མྱ་ངན་འདས་པ་བསྐྱེད། །</s>
  </p>
  <p id="6819">
    <s id="6819:1">འདོད་པ་བསྟེན་པས་ངོམས་པར་འགྱུར་མ་ལགས། །</s>
    <s id="6819:2">སྐྱོན་དང་ཐ་བའི་ལས་ནི་བསྐྱེད་པར་བགྱིད། །</s>
    <s id="6819:3">སྐྱོན་མེད་མངོན་འབྱུང་ཆོས་ནི་སྤྱད་པར་བགྱི། །</s>
  </p>
  <p id="6820">
    <s id="6820:1">སྲོག་ཆགས་རྣམས་ལ་ཕན་ཕྱིར་བྱམས་པ་སྟེན། །</s>
    <s id="6820:2">དགོན་པའི་གནས་སུ་གཅིག་པུ་གནས་པར་བགྱི། །</s>
  </p>
  <p id="6821">
    <s id="6821:1">དེ་ལས་བདེ་བ་ཆེན་པོ་འབྱུང་བར་འགྱུར། །</s>
  </p>
  <p id="6822">
    <s id="6822:1">ཚུལ་ཁྲིམས་གནས་པས་ཚངས་སྤྱོད་ཞི་བར་འགྱུར། །</s>
  </p>
  <p id="6823">
    <s id="6823:1">དེ་ཕྱིར་དགོན་པ་བརྒྱ་ནི་བསྟེན་པར་བགྱི། །</s>
  </p>
  <p id="6824">
    <s id="6824:1">བདག་གི་སླད་བཞིན་ཡབ་ཁྱོད་རབ་ཏུ་བྱུང་། །</s>
  </p>
  <p id="6825">
    <s id="6825:1">ཁྱོད་ལ་ཡུལ་འཁོར་གྲོང་རྡལ་ཅི་ཞིག་བགྱི། །</s>
  </p>
  <p id="6826">
    <s id="6826:1">གཞན་གྱི་དོན་དུ་སྡིག་པ་བགྱིས་པས་ནི། །ངན་སོང་གནས་ཤིང་སྡུག་བསྔལ་མྱོང་བར་འགྱུར། །</s>
  </p>
  <p id="6827">
    <s id="6827:1">དེ་ཡི་ཚེ་ན་འཇིགས་པ་ཆེན་པོ་ཡི། །ལྕགས་ཀྱི་ཐུ་ལུམ་ཆེན་པོ་གསོལ་ཅིག་ཡབ། །</s>
    <s id="6827:2">སྡིག་བགྱིས་མི་མཉམ་པ་ནི་སྤྱད་པས་ན། །</s>
  </p>
  <p id="6828">
    <s id="6828:1">སེམས་ཅན་དམྱལ་བ་རྣམས་སུ་སྐྱེ་བར་འགྱུར། །</s>
  </p>
  <p id="6829">
    <s id="6829:1">ལུས་ལ་ལྕགས་ཀྱི་ཕུར་བུས་བཏབ་ནས་</s>
  </p>
  <p id="6830">
    <s id="6830:1">སུ། །དེ་ཚེ་ལྕགས་ཀྱི་སྒོ་གླེགས་སྟེང་ནས་འཇོམས། །</s>
    <s id="6830:2">གང་དག་དེ་ལུས་ཀུན་ནས་འཇོམས་པ་ཡི། །ལྕགས་ཀྱི་གཤོལ་དག་དེར་ནི་ཀུན་ནས་འབྱུང་། །</s>
  </p>
  <p id="6831">
    <s id="6831:1">རབ་དྲག་ལས་ཅན་སེར་སྐྱ་ལྗང་ཀུ་སྐྲས། །ཁས་བུབ་བུམ་པའི་ནང་དུ་རབ་ཏུ་འཇུག །</s>
  </p>
  <p id="6832">
    <s id="6832:1">ལྕགས་ཀྱི་གཏུན་དག་གིས་<ref folio="F.203.a"/>ཀྱང་སྐྲག་པར་འགྱུར། །</s>
  </p>
  <p id="6833">
    <s id="6833:1">ལོ་གྲངས་མང་པོར་ཚོར་བ་བཟོད་པར་བགྱིད། །</s>
    <s id="6833:2">དེར་ནི་དེ་ཡང་འཆི་དུས་བགྱིད་མི་འགྱུར། །</s>
  </p>
  <p id="6834">
    <s id="6834:1">སྡིག་པའི་ལས་ཀྱིས་འཛིན་པར་བགྱིད་པ་ལགས། །</s>
    <s id="6834:2">ལས་བས་ནས་ནི་ཐར་པ་འཐོབ་ལགས་ཏེ། </s>
  </p>
  <p id="6835">
    <s id="6835:1">སྡིག་པའི་ལས་ཀྱི་འབྲས་བུ་དེ་འདྲ་ལགས། །</s>
    <s id="6835:2">གང་ཚེ་ལུས་དེར་འཆི་བ་འབྱུང་བའི་ཚེ། །མེ་འོབས་རབ་ཏུ་འཇིགས་པར་དེ་དག་འཇུག །</s>
  </p>
  <p id="6836">
    <s id="6836:1">དེ་དག་གིས་ནི་ལུས་དེ་རབ་ཏུ་འབར། །</s>
  </p>
  <p id="6837">
    <s id="6837:1">དེ་ཚེ་རབ་འཇིགས་མེ་ཡིས་ཟིལ་གྱིས་ནོན། །</s>
  </p>
  <p id="6838">
    <s id="6838:1">གང་ཚེ་མེ་ཡི་འོབས་ལས་ཐར་གྱུར་ཚེ། །རབ་འཇིགས་ཀུན་འབར་ཀུན་ཏུ་རབ་འབར་བའི། །བྲག་རི་ཆེ་མཐོ་ལ་ནི་འཛེག་པར་འགྱུར། །</s>
  </p>
  <p id="6839">
    <s id="6839:1">དེ་ཚེ་དེ་དག་མི་གཙང་འདམ་དུ་འཇུག །</s>
  </p>
  <p id="6840">
    <s id="6840:1">རབ་འཇིགས་ཀུན་འབར་ཀུན་ཏུ་རབ་འབར་ཞིང་། །</s>
    <s id="6840:2">དེ་ཚེ་ཁབ་འདྲའི་ཁ་ཡིས་ཟ་བ་ཡིས། །དེ་ཚེ་ལོ་ནི་བྱེ་བར་ཞུགས་ནས་</s>
  </p>
  <p id="6841">
    <s id="6841:1">སུ །_།</s>
    <s id="6841:2">བརྒྱ་ལ་དེ་ལས་འབྱུང་བར་འགྱུར་བ་ལགས། །</s>
    <s id="6841:3">དེ་ཚེ་དེ་ནའང་འཇིགས་པའི་མདའ་ཚལ་མཆིས། །</s>
  </p>
  <p id="6842">
    <s id="6842:1">དེར་ནི་ཤིན་ཏུ་མཆོག་ཏུ་སྡུག་བསྔལ་ལྟུང་། །</s>
  </p>
  <p id="6843">
    <s id="6843:1">རལ་གྲིའི་སོ་འདྲའི་ལོ་མ་རབ་འཇིགས་པ། །ཀུན་འབར་ཀུན་ཏུ་རབ་འབར་དག་གིས་གཅོད། །</s>
    <s id="6843:2">ཚལ་དེར་རབ་ཏུ་ཞུགས་པ་ཙམ་གྱིས་ཀྱང་། །ཕྱོགས་བཞི་དག་ནས་</s>
  </p>
  <p id="6844">
    <s id="6844:1">རླུང་གི་ཕུང་པོ་འབྱུང་། །</s>
  </p>
  <p id="6845">
    <s id="6845:1">གང་ཕྱིར་རླུང་བསྐྱོད་རལ་གྲི་འཁྲུགས་ནས་སུ། །དེ་ཡིས་ལུས་ནི་ཀུན་ནས་རབ་ཏུ་འདྲ་ལ། །</s>
    <s id="6845:2">གང་ཚེ་ཚལ་དེ་ནས་ནི་མངོན་བྱུང་ཚེ། །དེར་ནི་འཇིགས་པ་ཆེན་པོའི་ཚལ་དུ་འཇུག །</s>
  </p>
  <p id="6846">
    <s id="6846:1">དེ་ཚེ་རལ་གྲིའི་སོ་འདྲའི་ལོ་མས་འགུམས། །སྤུ་གྲིའི་སོ་འདྲ་དག་གིས་འབྱིན་པར་འགྱུར། །</s>
  </p>
  <p id="6847">
    <s id="6847:1">རལ་གྲིའི་ཚལ་རབ་འཇིགས་པར་ཞུགས་ཙམ་གྱིས། །ཕྱོགས་བཞི་དག་ནས་འཇིགས་པའི་རླུང་ལྡང་འགྱུར། །</s>
  </p>
  <p id="6848">
    <s id="6848:1">རླུང་བསྐྱོད་དེ་དག་རལ་གྲི་ལོ་མས་ཆོད། །</s>
  </p>
  <p id="6849">
    <s id="6849:1">དེ་ཚེ་ལུས་ནི་དུམ་བུ་དུམ་བུར་འཆད། །</s>
  </p>
  <p id="6850">
    <s id="6850:1">དེ་ཚེ་དེ་དག་ལུས་ལ་གཅོད་པ་ན། །</s>
  </p>
  <p id="6851">
    <s id="6851:1">རླུང་གིས་འཕངས་པའི་རལ་གྲི་ལྷུང་འགྱུར་ཞིང་། །</s>
    <s id="6851:2">ལུས་ལ་རལ་གྲི་འདབ་མ་ཞུགས་པར་འགྱུར། །</s>
  </p>
  <p id="6852">
    <s id="6852:1">དེ་དག་དེ་ན་སྡུག་བསྔལ་ཚོར་བ་མྱོང་། །</s>
  </p>
  <p id="6853">
    <s id="6853:1">ལོ་ནི་མང་པོར་སྡུག་བསྔལ་མྱོང་ནས་སུ། །</s>
    <s id="6853:2">དེ་དག་འགྱུར་བྱེད་ཆུ་ཀླུང་རབ་ཚར་འཇུག །</s>
  </p>
  <p id="6854">
    <s id="6854:1">ལོ་ནི་མང་པོར་སྡུག་བསྔལ་མྱོང་ནས་སུ། །</s>
    <s id="6854:2">འགྱུར་བྱེད་ཆུ་ཀླུང་ཚ་མྱུར་འབབ་པར་འགྱུར། །</s>
  </p>
  <p id="6855">
    <s id="6855:1">ཟབ་མོ་གློང་སྟོང་འབབ་པར་བགྱིད་པ་ཡི། །<ref folio="F.203.b"/>ཟངས་དང་ལྕགས་བསྐོལ་བ་ནི་འབབ་པ་དེར། །མི་ནི་གཞོལ་བས་འབབ་ཅིང་འཆི་བར་འགྱུར། །</s>
  </p>
  <p id="6856">
    <s id="6856:1">རྦ་གློང་ཤུགས་ཀྱིས་འབབ་པས་འཆི་བར་འགྱུར། །</s>
  </p>
  <p id="6857">
    <s id="6857:1">རྦ་གློང་ཆེན་པོའི་ཤུགས་ཀྱིས་རབ་འབབ་ཅིང་། །</s>
    <s id="6857:2">དེ་ན་འཇིགས་པའི་ཆུ་ཀླུང་དེར་འཇུག་འགྱུར། །</s>
  </p>
  <p id="6858">
    <s id="6858:1">གཏིང་མ་སླེབས་པར་འབབ་པས་འཆི་བར་འགྱུར། །</s>
  </p>
  <p id="6859">
    <s id="6859:1">སྡུག་བསྔལ་དེ་ནི་ལྟ་བར་སུ་ཞིག་འཚལ། །</s>
  </p>
  <p id="6860">
    <s id="6860:1">གང་ཚེ་རྒལ་བར་གྱུར་པ་དེ་ཡི་ཚེ། །འགྲམ་ན་གནས་པའི་སྲིན་པོ་དྲག་འཇིགས་པ། །སོ་གཙིགས་ལྗང་ཁུ་དམར་སེར་སྐྲ་ཅན་གྱིས། །བརྒྱུགས་ནས་འབྲོས་པར་བྱེད་པ་འཛིན་པར་འགྱུར། །</s>
  </p>
  <p id="6861">
    <s id="6861:1">བཟུང་ནས་གྲོགས་པོ་ཅི་ཟ་བསྟན་པར་གྱིས། །ཁྱོད་ནི་ཅི་འདོད་ཅེས་ཀྱང་འདྲི་བར་བགྱིད། །</s>
    <s id="6861:2">བདག་ནི་ཟས་ཤིག་བཟའ་བར་འཚལ་ལགས་ཏེ། །</s>
  </p>
  <p id="6862">
    <s id="6862:1">བདག་ནི་བཀྲེས་ཞེས་ཚིག་ཏུ་སྨྲ་བར་འགྱུར། །</s>
  </p>
  <p id="6863">
    <s id="6863:1">མཆོག་རབ་འཇིགས་དེ་དག་གིས་མྱུར་བཟུང་ནས། །</s>
  </p>
  <p id="6864">
    <s id="6864:1">ལྕགས་ཀྱི་ས་སྟེང་དུ་ནི་བོར་ནས་སུ། །</s>
    <s id="6864:2">གང་དག་ལུས་བཤིག་ནས་ནི་སར་ལྟུང་བའི། །ལྕགས་ཀྱི་ཐུ་ལུམ་དེ་དག་དེར་སྦྱིན་འགྱུར། །</s>
  </p>
  <p id="6865">
    <s id="6865:1">ཁོང་དུ་འབར་ཞིང་ཕྱི་རོལ་རབ་འབར་བས། །བསྲེག་ཅིང་བཙོའོ་ཞེས་ནི་ཚིག་ཏུ་སྨྲ། །</s>
  </p>
  <p id="6866">
    <s id="6866:1">དེར་ནི་འགྱུར་བྱེད་ཆུ་ཀླུང་སྡུག་བསྔལ་ལྟུང་། །</s>
  </p>
  <p id="6867">
    <s id="6867:1">ཆུ་འདི་ཆུ་གྲང་སྙམ་དུ་སེམས་པར་བགྱིད། །</s>
    <s id="6867:2">ཕྱིས་ཀྱང་མི་གཙང་འདམ་དུ་འཇུག་པར་འགྱུར། །</s>
  </p>
  <p id="6868">
    <s id="6868:1">རི་དང་སྤུ་གྲིའི་ས་འདྲ་དེ་དེ་བཞིན། །རབ་ཏུ་འཇིགས་པའི་མེ་འོབས་དེ་དེ་བཞིན། །ཡང་དང་ཡང་དུ་ཚོར་བ་དེ་མྱོང་འགྱུར། །</s>
  </p>
  <p id="6869">
    <s id="6869:1">ཁྱོད་ཀྱི་རྒྱལ་སྲིད་འདི་རྟག་མ་ལགས་ཡབ། །</s>
    <s id="6869:2">དབང་ཕྱུག་ཡུན་རིང་རྗེས་སུ་འཇུག་མ་ལགས། །</s>
    <s id="6869:3">སྲོག་དང་རྒྱལ་སྲིད་དེ་བཞིན་འདོད་པ་དང་། །ཐམས་ཅད་མི་རྟག་ཅེས་ནི་རྒྱལ་བས་གསུངས། །</s>
  </p>
  <p id="6870">
    <s id="6870:1">དེ་སླད་བདག་གི་ཚིག་བཞིན་མཛོད་ཅིག་ཡབ། །</s>
    <s id="6870:2">ཐམས་ཅད་སྤངས་ནས་མངོན་པར་འབྱུང་བར་མཛོད། །</s>
  </p>
  <p id="6871">
    <s id="6871:1">འདི་ནས་ཤི་འཕོས་བདེ་འགྲོ་རྣམས་སུ་དགྱེས། །</s>
    <s id="6871:2">སྡུག་བསྔལ་ཀུན་ལས་ཐར་བར་འགྱུར་རོ་ཡབ། །</s>
    <s id="6871:3">ཚུལ་ཁྲིམས་བསམ་གཏན་གནས་ཤིང་སེམས་རབ་བྱམས། །</s>
  </p>
  <p id="6872">
    <s id="6872:1">རབ་དབེན་དགོན་པ་ཞི་བར་གནས་པར་འགྱུར། །</s>
  </p>
  <p id="6873">
    <s id="6873:1">བདག་དང་མཚུངས་པར་སུ་ཡང་མ་དགོངས་ཤིག །</s>
    <s id="6873:2">དེར་ཁྱོད་ཚངས་པ་ལྟ་བུར་འགྱུར་བ་ལགས། །</s>
    <s id="6873:3">དེ་ལ་དེ་ལྟར་རྗེས་བསྟན་གཞོན་ནུ་ནི། །རྒྱལ་སྲིད་ཀུན་སྤངས་ཡང་དག་རབ་ཏུ་བྱུང་། །</s>
  </p>
  <p id="6874">
    <s id="6874:1">ཕྱོགས་རབ་སྒྲོགས་<ref folio="F.204.a"/>དང་མ་ཡང་དེ་བཞིན་ཏེ། །</s>
  </p>
  <p id="6875">
    <s id="6875:1">དེ་ལ་བར་ཆད་སུ་ཡང་བྱེད་པ་མེད། །</s>
  </p>
  <p id="6876">
    <s id="6876:1">བསམ་གཏན་བདེ་བ་རྗེས་སུ་སྤྱོད་བྱེད་ཅིང་། །</s>
    <s id="6876:2">དེ་རབ་བྱུང་ནས་ཆོས་ནི་ཡོངས་སུ་བཙལ། །</s>
    <s id="6876:3">མངོན་པར་ཤེས་ཐོབ་དྲང་སྲོང་རྒྱལ་པོར་གྱུར། །</s>
  </p>
  <p id="6877">
    <s id="6877:1">འཇིག་རྟེན་ཕན་ཕྱིར་ཆོས་ནི་རབ་ཏུ་སྟོན། །</s>
  </p>
  <p id="6878">
    <s id="6878:1">བདག་མེད་ཆོས་རྣམས་རབ་ཏུ་བསྟན་པས་ན། །</s>
  </p>
  <p id="6879">
    <s id="6879:1">དེ་ཡི་སེམས་ཞི་ཡིད་ཀྱང་རབ་ཏུ་ཞི། །</s>
  </p>
  <p id="6880">
    <s id="6880:1">དེ་ལ་བདག་མེད་བདག་གིའང་ཡོད་མ་ཡིན། །</s>
  </p>
  <p id="6881">
    <s id="6881:1">བདག་ཅེས་ཆོས་ནི་ནམ་ཡང་དམིགས་མ་ཡིན། །</s>
  </p>
  <p id="6882">
    <s id="6882:1">ཆོས་དེ་དྲང་སྲོང་རྒྱལ་པོས་བསྟན་པས་ན། །</s>
  </p>
  <p id="6883">
    <s id="6883:1">ཆོས་དེ་ཐམས་ཅད་མ་བཅིངས་མ་གྲོལ་བ། །གང་ལ་སེམས་ཅན་མེད་ཅིང་བདག་གི་མེད། །</s>
  </p>
  <p id="6884">
    <s id="6884:1">དེ་ལ་སོམས་ཤིག་ཚུལ་བཞིན་སོ་སོར་རྟོགས། །</s>
  </p>
  <p id="6885">
    <s id="6885:1">དྲང་སྲོང་རྒྱལ་པོའི་ཆོས་ནི་ཐོས་ནས་སུ། །</s>
    <s id="6885:2">དེར་ནི་བརྒྱ་སྟོང་མང་པོ་དོང་བར་གྱུར། །</s>
  </p>
  <p id="6886">
    <s id="6886:1">དེ་ཚེ་རྒྱལ་པོ་ཕྱོགས་རབ་སྒྲོགས་རབ་བྱུང་། །དེ་ཡི་བསྟན་ལ་མ་ཡང་རབ་ཏུ་བྱུང་། །</s>
  </p>
  <p id="6887">
    <s id="6887:1">དྲང་སྲོང་ཐད་དུ་དེ་དག་རབ་བྱུང་ནས། །</s>
  </p>
  <p id="6888">
    <s id="6888:1">གང་དག་ཆོས་དེ་འདྲ་བ་བྱུང་བ་དང་། །ཆོས་གང་དེ་ལ་དྲང་སྲོང་ཞུགས་གྱུར་པ། །དེ་ཉིད་བདག་གིས་ཀྱང་ནི་ཐོབ་བྱ་སྙམ། །</s>
  </p>
  <p id="6889">
    <s id="6889:1">དྲང་སྲོང་གིས་ནི་ཇི་ལྟར་བསྟན་སློབ་ཅིང་། །</s>
    <s id="6889:2">འདི་ལ་དེ་ཀུན་བྱང་ཆུབ་མཆོག་ཏུ་ཞུགས། །</s>
  </p>
  <p id="6890">
    <s id="6890:1">དེ་དག་ཀུན་ཀྱང་སངས་རྒྱས་ངེས་པར་གྱུར། །</s>
  </p>
  <p id="6891">
    <s id="6891:1">དེ་ཚེ་བྱང་ཆུབ་སངས་རྒྱས་ཐམས་ཅད་ཞི། །</s>
  </p>
  <p id="6892">
    <s id="6892:1">དེ་ཚེ་རྒྱལ་བུ་དེ་ནི་གཞན་ཞིག་སྙམ། །</s>
  </p>
  <p id="6893">
    <s id="6893:1">གང་གིས་ཆོས་དེ་རྗེས་སུ་བསྟན་ནས་སུ། །ཆོས་ཀུན་ཚོལ་ཞིང་རབ་ཏུ་བྱུང་བདེའང་། །ཀུན་དགའ་འདི་ལ་ཁྱོད་ནི་ཐེ་ཚོམ་ན། །</s>
  </p>
  <p id="6894">
    <s id="6894:1">ཀུན་དགའ་ཁྱོད་ནི་ཐེ་ཚོམ་མ་ཟ་ཅིག །</s>
  </p>
  <p id="6895">
    <s id="6895:1">དེ་ཚེ་ང་ནི་རྒྱལ་བུ་དེར་གྱུར་ཏོ། །</s>
  </p>
  <p id="6896">
    <s id="6896:1">ང་ཡིས་མི་རྣམས་ཀྱི་ནི་དོན་ཆེན་བྱས། །</s>
  </p>
  <p id="6897">
    <s id="6897:1">ང་ཡིས་དེ་དག་ཐེག་པ་མཆོག་ལའང་བཀོད། །</s>
  </p>
  <p id="6898">
    <s id="6898:1">དེ་ཚེ་ཆོས་ཀྱི་འཁོར་ལོ་རབ་བསྐོར་ནས། །</s>
  </p>
  <p id="6899">
    <s id="6899:1">ང་ནི་ནམ་ཡང་བརྩོན་འགྲུས་ཉམས་མ་གྱུར། །</s>
  </p>
  <p id="6900">
    <s id="6900:1">ངས་ནི་ནམ་ཡང་འདུན་པ་བཏང་མ་གྱུར། །</s>
  </p>
  <p id="6901">
    <s id="6901:1">ང་ཡིས་རྟག་པར་བརྟན་པར་རྗེས་སུ་བསྒོམས། །</s>
  </p>
  <p id="6902">
    <s id="6902:1">ང་ཡིས་ཆོས་དེ་དག་ནི་རྟག་པར་བསྟེན། །</s>
  </p>
  <p id="6903">
    <s id="6903:1">ང་ཡིས་ནམ་ཡང་ལེ་ལོ་བྱས་མ་གྱུར། །</s>
  </p>
  <p id="6904">
    <s id="6904:1">ང་ཡིས་བྱང་ཆུབ་ཐོབ་པར་མི་ནུས་ཤེས། །</s>
  </p>
  <p id="6905">
    <s id="6905:1">ང་ནི་ནམ་ཡང་ཞི་ལ་སོམ་ཉི་མེད། །</s>
  </p>
  <p id="6906">
    <s id="6906:1">ང་ཡི་བྱང་ཆུབ་འདུན་པ་རྟག་པར་བྱུང་། །</s>
  </p>
  <p id="6907">
    <s id="6907:1">ང་ཡིས་བརྩོན་འགྲུས་དམ་པ་རྟག་པར་བསྟེན། །</s>
  </p>
  <p id="6908">
    <s id="6908:1">ང་ཡིས་ལེགས་བཤད་ཆོས་ནི་རྟག་པར་<ref folio="F.204.b"/>བཙལ། །</s>
    <s id="6908:2">དེས་ན་ང་ཡི་དགའ་བ་བླ་མེད་གྱུར། །</s>
  </p>
  <p id="6909">
    <s id="6909:1">དེ་ཕྱིར་གང་ཞིག་བྱང་ཆུབ་འདོད་བྱེད་པ། །ཇི་ལྟར་ངས་བསླབས་དེ་བཞིན་སློབ་བྱེད་ན། །</s>
  </p>
  <p id="6910">
    <s id="6910:1">སློབ་པ་བྱང་ཆུབ་ལས་ནི་ཉམས་མི་འགྱུར། །</s>
  </p>
  <p id="6911">
    <s id="6911:1">ཆོས་ཀྱི་འཁོར་ལོ་དམ་པ་བསྐོར་བར་འགྱུར། །</s>
  </p>
  <p id="6912">
    <s id="6912:1">མངོན་པར་འབྱུང་བ་ཡང་དག་པར་བརྗོད་པའི་ལེའུ་སྟེ་བཅུ་གཅིག་པའོ།། །།</s>
  </p>
  <p id="6913">
    <s id="6913:1">ཀུན་དགའ་བོ་བྱང་ཆུབ་སེམས་དཔའ་ཆོས་བཞི་དང་ལྡན་ན་དྲན་པ་དང་ལྡན་པ་ཡིན། </s>
  </p>
  <p id="6914">
    <s id="6914:1">རྟོགས་པ་དང་ལྡན་པ་ཡིན། </s>
  </p>
  <p id="6915">
    <s id="6915:1">བློ་དང་ལྡན་པ་ཡིན། </s>
  </p>
  <p id="6916">
    <s id="6916:1">ཆོ་ག་དང་སྤྱོད་ཡུལ་དང་སྤྱོད་པ་དང་ལྡན་པ་ཡིན་ཏེ། </s>
  </p>
  <p id="6917">
    <s id="6917:1">བཞི་གང་ཞེ་ན། </s>
    <s id="6917:2">ཀུན་དགའ་བོ་འདི་ལ་བྱང་ཆུབ་སེམས་དཔའ་ཆོས་དེ་ལྟ་བུ་དེ་དག་ཡོངས་སུ་བཙལ་བའི་ཕྱིར་བརྩོན་འགྲུས་རྩོམ་པ་ཡིན། </s>
  </p>
  <p id="6918">
    <s id="6918:1">རྙེད་ནས་ཀྱང་ཆོས་དེ་དག་ལ་སྒྲུབ་པ་ཡིན། </s>
  </p>
  <p id="6919">
    <s id="6919:1">བདག་ཉིད་ཀྱང་ཆོས་ལ་གནས་ནས་དེ་ཉིད་ལ་སྐྱེ་བོ་མང་པོ་ཡང་དག་པར་འཛིན་དུ་འཇུག་པ་ཡིན། </s>
  </p>
  <p id="6920">
    <s id="6920:1">ཡང་དག་པར་འཛིན་དུ་བཅུག་ནས་ཀྱང་ཆོས་དང་ལྡན་པའི་གཏམ་གྱིས་རངས་པར་བྱེད་ཅིང་ཡང་དག་པར་གཟེངས་སྟོད་པ་ཡིན་ནོ། །</s>
  </p>
  <p id="6921">
    <s id="6921:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="6922">
    <s id="6922:1">གང་དག་དེ་ཡི་བདེ་འདྲེན་པའི། །ཆོས་དེ་དག་ནི་ཡོངས་སུ་ཚོལ། །</s>
  </p>
  <p id="6923">
    <s id="6923:1">དེ་འདྲའི་ཆོས་དག་མ་རྙེད་པར། །དེ་ནི་བརྩོན་འགྲུས་འདོར་མི་བྱ། །</s>
  </p>
  <p id="6924">
    <s id="6924:1">དེ་འདྲའི་ཆོས་དག་ཐོས་ནས་མང་དུ་ཐོས་པས་འཇལ། །</s>
  </p>
  <p id="6925">
    <s id="6925:1">རྟག་ཏུ་ཆོས་ལ་གནས་ཤིང་ཇི་སྐད་བཤད་ལ་སློབ། །</s>
  </p>
  <p id="6926">
    <s id="6926:1">བདག་དེ་ཇི་ལྟར་གནས་བཞིན་གཞན་དག་ཆོས་ལ་དགོད། །</s>
  </p>
  <p id="6927">
    <s id="6927:1">གང་དག་ཆོས་འདིར་གནས་ལ་ཅི་ཡང་འདོམས་མི་བྱེད། །</s>
  </p>
  <p id="6928">
    <s id="6928:1">ཀུན་དགའ་བོ་གཞན་ཡང་བྱང་ཆུབ་སེམས་དཔའ་ནི་བདག་གིས་ཆོས་དེ་དག་ཐོས་ནས་</s>
  </p>
  <p id="6929">
    <s id="6929:1">ནུབ་པར་གྱུར་ན་</s>
  </p>
  <p id="6930">
    <s id="6930:1">མི་རུང་ཞིང་། བདག་གིས་ཆོས་ཁ་ཅིག་ཆུད་གཟན་པར་གྱུར་ན་</s>
  </p>
  <p id="6931">
    <s id="6931:1">མི་རུང་ངོ་སྙམ་ནས</s>
  </p>
  <p id="6932">
    <s id="6932:1">ཆོས་དེ་ལྟ་བུ་དེ་དག་གི་དོན་གྱི་ཕྱིར་རྟག་ཏུ་ཆོས་སྨྲ་བའི་རྗེས་སུ་འབྲང་བ་ཡིན་ནོ། །</s>
  </p>
  <p id="6933">
    <s id="6933:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="6934">
    <s id="6934:1">གང་དག་དགེ་སློང་རྟག་སྟེན་པ། །དེ་དག་མང་དུ་ཐོས་པར་འགྱུར། །</s>
  </p>
  <p id="6935">
    <s id="6935:1">ཆོས་ཀྱི་རྒྱལ་པོས་བཀུར་བ་ཡིན། །</s>
  </p>
  <p id="6936">
    <s id="6936:1">དེ་དག་འདི་ན་ང་ཡི་རྗེས་སུ་འབྲང་། །</s>
  </p>
  <p id="6937">
    <s id="6937:1">ང་ལ་ཆོས་རྣམས་མ་ཐོས་དོན་རྣམས་མ་ཤེས་པར། །ནུབ་པར་འགྱུར་ཞིང་ཕྱི་ནས་གཞན་ལས་ཐོས་མི་འཐོབ། །</s>
  </p>
  <p id="6938">
    <s id="6938:1">དེ་ཚེ་བརྩོན་འགྲུས་བརྟན་པོར་ཤེས་ནས་<ref folio="F.205.a"/>ལས་ཀུན་འདོར། །</s>
  </p>
  <p id="6939">
    <s id="6939:1">གང་གིས་ཤེས་པ་རྣམ་འཕེལ་ངེས་པའི་ཆོས་རྣམས་ཚོལ། །</s>
  </p>
  <p id="6940">
    <s id="6940:1">དགེ་སློང་མཁས་པ་ཤེས་རབ་ཅན། །རྒྱལ་བས་བཀུར་རྣམས་སྟེན་པར་བྱེད། །</s>
  </p>
  <p id="6941">
    <s id="6941:1">མང་དུ་ཐོས་ནས་ཡིད་གཞུངས་པ། །དེ་འདྲའི་མདོ་སྡེ་ཚོལ་བར་བྱེད། །</s>
  </p>
  <p id="6942">
    <s id="6942:1">ཀུན་དགའ་བོ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ཇི་ལྟར་ཐོས་པ་དང་། ཇི་ལྟར་ཀུན་ཆུབ་པར་བྱས་པའི་ཆོས་རྣམས་གཞན་ལ་སྟོན་པར་བྱེད་ཀྱང་ཆོས་ལས་ཉམས་པ་མ་ཡིན་ནོ། །</s>
  </p>
  <p id="6943">
    <s id="6943:1">ཀུན་དགའ་བོ་ཇི་ལྟར་ན་བྱང་ཆུབ་སེམས་དཔའ་ཆོས་ལས་ཉམས་པ་ཡིན་ཞེ་ན། </s>
  </p>
  <p id="6944">
    <s id="6944:1">འདི་ལྟ་སྟེ། ཟབ་མོ་སྟོང་པ་ཉིད་དང་ལྡན་པའི་ཆོས་དེ་དག་བསྟན་ཀྱང་ཆོས་གོས་དང་། བསོད་སྙོམས་དང་། མལ་ཆ་དང་། སྟན་དང་། ན་བའི་གསོས་སྨན་དང་། ཡོ་བྱད་ལ་གནས་ནས་</s>
  </p>
  <p id="6945">
    <s id="6945:1">སྟོན་པར་བྱེད་པ་ཡིན། </s>
  </p>
  <p id="6946">
    <s id="6946:1">ཟང་ཟིང་སྔོན་དུ་བཏང་སྟེ་སྟོན་པར་བྱེད་པ་ཡིན། </s>
  </p>
  <p id="6947">
    <s id="6947:1">ཅི་ནས་གཞན་དག་ལ་ཆོས་དེ་དག་བསྟན་ཀྱང་དེ་བཞིན་ཉིད་དུ་ཞུགས་པ་མ་ཡིན་ཏེ། </s>
  </p>
  <p id="6948">
    <s id="6948:1">ཀུན་དགའ་བོ་དེ་ལྟར་ན་བྱང་ཆུབ་སེམས་དཔའ་ནི་ཆོས་ལས་ཉམས་པ་ཡིན་ནོ། །</s>
  </p>
  <p id="6949">
    <s id="6949:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="6950">
    <s id="6950:1">དེ་འདྲའི་ཆོས་དག་ཐོས་ནས་སུ། །སྐྱེ་བོ་མང་ལ་རྒྱས་བྱེད་ཀྱང་། །</s>
    <s id="6950:2">བདག་ཉིད་ཉམས་པར་མི་འགྱུར་བར། །སྲོག་དོན་གཉེར་བས་སྟོན་པར་བྱེད། །</s>
  </p>
  <p id="6951">
    <s id="6951:1">དེ་ཕྱིར་ལེགས་ཞེས་བྱ་བ་ཡང་། །ནམ་ཡང་བཙལ་བར་བྱ་མ་ཡིན། །</s>
  </p>
  <p id="6952">
    <s id="6952:1">གཞན་དུ་སྙིང་རྗེ་དོན་གཉེར་བས། །ཆོས་ཀྱི་དམ་པ་སྟོན་པར་བྱེད། །</s>
  </p>
  <p id="6953">
    <s id="6953:1">སེམས་ཅན་རྣམས་ལ་བརྩེ་བྱས་ཤིང་། །སྐྱེ་བོ་མང་ལ་སྙིང་རྗེ་ནས། །</s>
  </p>
  <p id="6954">
    <s id="6954:1">དེ་འདྲའི་ཆོས་ནི་སྟོན་པར་བྱེད། །</s>
  </p>
  <p id="6955">
    <s id="6955:1">སྲོག་ཆགས་རྣམས་ལ་སྙིང་བརྩེར་བྱེད། །</s>
  </p>
  <p id="6956">
    <s id="6956:1">གང་ཞིག་རྙེད་པ་ཡོངས་ཚོལ་བས། །དེ་འདྲའི་ཆོས་ནི་སྟོན་བྱེད་དང་། །གང་ཞིག་དེ་ཡིས་ཆོས་ཚོལ་བས། །དེ་ནི་ཆོས་ལས་ཉམས་པ་ཡིན། །</s>
  </p>
  <p id="6957">
    <s id="6957:1">ཇི་ལྟར་བཤད་པའི་ཆོས་ལ་ནི། །མཁས་པ་དེ་བཞིན་གནས་པར་བྱེད། །</s>
  </p>
  <p id="6958">
    <s id="6958:1">དེ་ནི་རྙེད་པས་ཉམས་མི་འགྱུར། །</s>
  </p>
  <p id="6959">
    <s id="6959:1">རྟག་ཏུ་ཆོས་ནི་རབ་ཏུ་འཛིན། །</s>
  </p>
  <p id="6960">
    <s id="6960:1">ལེགས་པར་ཆོས་ནི་སྟོན་བྱེད་ཅིང་། །ཆོས་ལ་ཡང་ནི་རབ་གནས་པ། །འཇིག་རྟེན་ཁམས་ཀྱི་སངས་རྒྱས་དེས། །</s>
  </p>
  <p id="6961">
    <s id="6961:1">དེ་ལ་ལེགས་ཞེས་བྱ་བ་སྦྱིན། །</s>
  </p>
  <p id="6962">
    <s id="6962:1">ཀུན་དགའ་བོ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ཆོས་ཡོངས་སུ་ཚོལ་བར་བྱེད་པ་ཡིན་ཏེ། </s>
  </p>
  <p id="6963">
    <s id="6963:1"><ref folio="F.205.b"/>དེ་ནི་ཆོས་སྨྲ་བ་དེའི་སྙིགས་མ་འཛིན་པ་མ་ཡིན། </s>
  </p>
  <p id="6964">
    <s id="6964:1">ཉེས་པར་བཟུང་བ་འཛིན་པ་མ་ཡིན། </s>
  </p>
  <p id="6965">
    <s id="6965:1">ཆོས་ཀྱི་ཚུལ་ཡོངས་སུ་བཙལ་བ་ལ་རབ་ཏུ་གནས་པ་ཡིན། </s>
  </p>
  <p id="6966">
    <s id="6966:1">དེ་ནི་ཆོས་ལ་འཇུག་པའི་སེམས་ཀྱིས་ཆོས་ཡོངས་སུ་ཚོལ་བར་བྱེད་པ་ཡིན་ནོ། །</s>
  </p>
  <p id="6967">
    <s id="6967:1">ཀུན་དགའ་བོ་ཇི་ལྟར་ན་བྱང་ཆུབ་སེམས་དཔའ་ཆོས་ཀྱི་ཚུལ་ཡོངས་སུ་བཙལ་བ་ལ་གནས་པ་ཡིན་ཞེ་ན། </s>
  </p>
  <p id="6968">
    <s id="6968:1">གང་གི་ཚེ་མཁན་པོ་དང་། སློབ་དཔོན་དག་གི་བསྒོ་བའི་ཚུལ་ལ་རབ་ཏུ་གནས་པ་ཡིན། </s>
  </p>
  <p id="6969">
    <s id="6969:1">དེས་བྱས་པ་ཡང་བྱེད་པ་ཡིན། </s>
  </p>
  <p id="6970">
    <s id="6970:1">ཆོས་གོས་དང་། བསོད་སྙོམས་དང་། མལ་ཆ་དང་། སྟན་དང་། ན་བའི་གསོས་སྨན་དང་། ཡོ་བྱད་རྣམས་ལ་སྤྲོ་བར་སྤྱོད་པ་ཡིན་ཏེ། </s>
  </p>
  <p id="6971">
    <s id="6971:1">ཀུན་དགའ་བོ་དེ་ལྟར་ན་བྱང་ཆུབ་སེམས་དཔའ་ཆོས་ཡོངས་སུ་ཚོལ་བ་ལ་གནས་པ་ཡིན་ནོ། །</s>
  </p>
  <p id="6972">
    <s id="6972:1">དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །</s>
  </p>
  <p id="6973">
    <s id="6973:1">དེ་ནི་དེ་ན་ཆོས་རྣམས་ཚོལ། །</s>
  </p>
  <p id="6974">
    <s id="6974:1">དེ་ནི་ཀླན་ཀ་ཚོལ་མི་བྱེད། །</s>
  </p>
  <p id="6975">
    <s id="6975:1">གཞན་ལ་ཇི་ལྟར་བསྟན་པ་བཞིན། །དེ་བཞིན་དེ་ནི་རབ་གནས་འགྱུར། །</s>
  </p>
  <p id="6976">
    <s id="6976:1">དེ་ན་ཆོས་ནི་ཡོངས་ཚོལ་བས། །ཇི་ལྟར་བཤད་བཞིན་གནས་པར་བྱེད། །</s>
  </p>
  <p id="6977">
    <s id="6977:1">དཔའ་བོ་དེ་ནི་ཆོས་གནས་ནས། །</s>
  </p>
  <p id="6978">
    <s id="6978:1">རྟག་ཏུ་ཆོས་ལའང་སྟེན་པར་བྱེད། །</s>
  </p>
  <p id="6979">
    <s id="6979:1">དེ་ཕྱིར་ཆོས་ནི་ཡོངས་ཚོལ་བས། །ཇི་ལྟར་བཤད་བཞིན་གནས་པར་བྱེད། །</s>
  </p>
  <p id="6980">
    <s id="6980:1">གང་ཞིག་ཆོས་ལ་རབ་གནས་པ། །དེ་ནི་ཆོས་ཀྱི་དང་པོ་ཡིན། །</s>
  </p>
  <p id="6981">
    <s id="6981:1">ཇི་ལྟར་ང་ཡིས་རེག་བཞིན་དུ། །དེ་ནས་ཆོས་ལ་རེག་པར་འགྱུར། །</s>
  </p>
  <p id="6982">
    <s id="6982:1">ཆོས་དེ་དག་ལ་བསྟེན་ནས་ཀྱང་། །བླ་ན་མེད་པའི་བྱང་ཆུབ་ཐོབ། །</s>
  </p>
  <p id="6983">
    <s id="6983:1">ང་ཡིས་གང་ལས་ཐོས་པ་ལ། །སྟོན་པར་འདུ་ཤེས་ཀུན་ཤེས་ནས། །</s>
  </p>
  <p id="6984">
    <s id="6984:1">རྟག་ཏུ་ཆོས་ནི་ཡོངས་ཚོལ་བས། །ཆོས་རྣམས་ལ་ནི་གུས་པར་བྱས། །</s>
  </p>
  <p id="6985">
    <s id="6985:1">གང་གིས་ང་ནི་ལམ་གནས་པ། །དེ་ནི་ང་ཡི་སློབ་དཔོན་ཡིན། །</s>
  </p>
  <p id="6986">
    <s id="6986:1">དེ་ནི་ང་ཡི་བདེ་འདྲེན་པ། །</s>
    <s id="6986:2">དེ་ནི་ང་ཡི་མིག་སྦྱོང་བའོ། །</s>
  </p>
  <p id="6987">
    <s id="6987:1">དེ་ནི་ང་ཡི་སྟོན་ཡིན་པས། །ང་ནི་རྟག་པར་གུས་པར་གནས། །</s>
  </p>
  <p id="6988">
    <s id="6988:1">ང་ནི་དེ་ལ་བརྟེན་ནས་སུ། །འཇིག་རྟེན་ཐ་མར་བདེ་བ་ཡིན། །</s>
  </p>
  <p id="6989">
    <s id="6989:1">བསྐལ་པ་དག་ནི་གྲངས་མེད་པ། །བསམ་གྱིས་མི་ཁྱབ་ཡངས་པ་ན། །</s>
  </p>
  <p id="6990">
    <s id="6990:1">སྔོན་གྱི་དུས་སུ་དེ་བཞིན་གཤེགས། །</s>
  </p>
  <p id="6991">
    <s id="6991:1">ལྷུན་པོའི་རྒྱལ་པོ་བྱུང་བར་འགྱུར། །</s>
  </p>
  <p id="6992">
    <s id="6992:1">ལྷུན་རྒྱལ་མྱ་ངན་འདས་ནས་སུ། །</s>
    <s id="6992:2">ཉན་ཐོས་མཛངས་པ་བྱུང་བར་གྱུར། །</s>
  </p>
  <p id="6993">
    <s id="6993:1">མཁས་པའང་ཡིན་ཞིང་ཤེས་རབ་ཆེ། །</s>
  </p>
  <p id="6994">
    <s id="6994:1">ཆོས་མང་ལུང་<ref folio="F.206.a"/>ནི་འབོགས་པར་བྱེད། །</s>
  </p>
  <p id="6995">
    <s id="6995:1">ཟབ་མོའི་དོན་ལ་ངེས་པའང་ཡིན། །</s>
  </p>
  <p id="6996">
    <s id="6996:1">ཕུང་པོ་ཁམས་ལ་རྣམ་པར་མཁས། །</s>
  </p>
  <p id="6997">
    <s id="6997:1">འདུལ་བ་ཡི་ནི་ཕ་རོལ་སོན། །</s>
  </p>
  <p id="6998">
    <s id="6998:1">ཆོས་མངོན་པ་ལའང་མཁས་པ་ཡིན། །</s>
  </p>
  <p id="6999">
    <s id="6999:1">བསླབ་པ་གསུམ་པོ་རྣམས་ལ་བསླབས། །སངས་རྒྱས་བྱང་ཆུབ་འཛིན་པར་བྱེད། །</s>
  </p>
  <p id="7000">
    <s id="7000:1">སངས་རྒྱས་ལྷུན་པོའི་རྒྱལ་པོ་ཡིས། །དེ་ནི་བྱིན་རླབས་དེ་བྱུང་གྱུར། །</s>
  </p>
  <p id="7001">
    <s id="7001:1">སངས་རྒྱས་ཐེག་པ་མཆོག་ལ་ཞུགས། །</s>
  </p>
  <p id="7002">
    <s id="7002:1">ཟབ་མོ་ལ་ཡང་མཁས་པ་ཡིན། །</s>
  </p>
  <p id="7003">
    <s id="7003:1">མཛངས་པའི་ཡོན་ཏན་རྣམས་ཀྱི་མཐའ། །ཉེ་བར་བསྟན་པར་ནུས་མ་ཡིན། །</s>
  </p>
  <p id="7004">
    <s id="7004:1">རྒྱལ་ཁྱིམ་མེ་ཏོག་ཅན་དུ་ནི། །ཚོང་དཔོན་ནོར་ཆེན་བྱུང་བར་གྱུར། །</s>
  </p>
  <p id="7005">
    <s id="7005:1">ལོངས་སྤྱོད་ཕུང་པོས་ཡངས་པ་ཡིན། །</s>
  </p>
  <p id="7006">
    <s id="7006:1">བསོད་ནམས་གཟི་ཡིས་གཟི་བརྗིད་བྱས། །</s>
  </p>
  <p id="7007">
    <s id="7007:1">མང་པོས་མཆོད་འོས་ཞེས་བྱ་བ། །དེ་ནི་དེ་ན་བྱུང་བར་གྱུར། །</s>
  </p>
  <p id="7008">
    <s id="7008:1">ཁྲིམས་ལྡན་ཡོན་ཏན་ཕུན་སུམ་ཚོགས། །བཟང་ལྡན་རྣམ་པར་གྲགས་པ་བྱུང་། །</s>
  </p>
  <p id="7009">
    <s id="7009:1">དེ་ཚེ་ཚོང་དཔོན་བཟང་ལྡན་ཡང་། །མཛངས་པའི་ཐད་དུ་ཉེ་བར་སོང་། །</s>
  </p>
  <p id="7010">
    <s id="7010:1">ཤེས་རབ་ཆེན་པོ་ཐོས་མང་དེས། །</s>
  </p>
  <p id="7011">
    <s id="7011:1">དེ་ལ་ཆོས་ནི་བསྟན་པ་བྱས། །</s>
  </p>
  <p id="7012">
    <s id="7012:1">གྲགས་དང་ལྡན་པ་མཛངས་པ་ལས། །དེ་ཡིས་དམ་ཆོས་དེ་ཐོས་ནས། །</s>
  </p>
  <p id="7013">
    <s id="7013:1">ལོངས་སྤྱོད་ཕུང་པོ་མཐའ་ཡས་དང་། །ཆོས་དེ་ཐམས་ཅད་སོགས་པར་བྱེད། །</s>
  </p>
  <p id="7014">
    <s id="7014:1">གང་ཁྱོད་གཏོང་བ་དེ་འདྲ་ནི། །ཚོང་དཔོན་ཁྱོད་ཀྱིས་དད་པ་ལེགས། །</s>
  </p>
  <p id="7015">
    <s id="7015:1">གང་ཐོས་ནས་ནི་རྣམ་ཤེས་པ། །དེ་ནི་ཆོས་ཀྱི་གཏེར་ཡིན་ནོ། །</s>
  </p>
  <p id="7016">
    <s id="7016:1">དེ་ཚེ་ཚོང་དཔོན་བཟང་ལྡན་ཡང་། །མཛངས་པ་ཡི་ནི་ཕྱི་བཞིན་གནས། །</s>
  </p>
  <p id="7017">
    <s id="7017:1">ལོ་ནི་མང་པོ་མི་ཉུང་བར། །དེ་ནི་དེ་ན་རྗེས་སུ་འབྲང་། །</s>
  </p>
  <p id="7018">
    <s id="7018:1">ཆོས་སྨྲ་བ་ལ་ཚོང་དཔོན་དེའང་། །ལོ་ནི་ཉི་ཤུར་རྗེས་འབྲང་བས། །དེ་ལས་ཆོས་རྣམས་ཉན་བྱེད་པས། །དེ་ནི་ཉན་པས་ངོམས་པ་མེད། །</s>
  </p>
  <p id="7019">
    <s id="7019:1">སྐྱེ་བོ་མང་པོ་བསྙེན་བཀུར་གྱིས། །རྟག་ཏུ་སྤྲོ་བར་ཞུགས་གྱུར་ཀྱང་། །</s>
    <s id="7019:2">དེ་ཡི་སེམས་ལ་ནམ་ཡང་ནི། །ཡོངས་སུ་གདུང་བ་བྱུང་མ་གྱུར། །</s>
  </p>
  <p id="7020">
    <s id="7020:1">དུས་ཚོད་གཅིག་ཏུ་མཛངས་པ་ལ། །གསེར་ནི་བྱེ་བ་ཕྲག་ཉི་ཤུ། །ཚང་བར་འབུལ་བར་བྱེད་པར་གྱུར། །</s>
  </p>
  <p id="7021">
    <s id="7021:1">དེ་ཚེ་མཛངས་པ་སྤྱོད་པར་བྱེད། །</s>
  </p>
  <p id="7022">
    <s id="7022:1">དེ་འདྲ་བ་ཡི་དུས་ཚོད་དུ། །དེ་ལ་གསེར་གྱི་ཕུང་པོ་འགྲོ། །</s>
  </p>
  <p id="7023">
    <s id="7023:1">དེ་འདྲའི་བསྙེན་བཀུར་བྱས་པས་ན། །</s>
  </p>
  <p id="7024">
    <s id="7024:1">དེ་ཡི་ཕྱིར་ཡང་དགའ་བར་གྱུར། །</s>
  </p>
  <p id="7025">
    <s id="7025:1">ཕྱི་ནས་དུས་ཚོད་སྟོང་དུ་ནི། །དགེ་སློང་རེ་རེའི་ཐད་དུ་འགྲོ། །</s>
  </p>
  <p id="7026">
    <s id="7026:1">མཛངས་པ་ཡིས་ནི་ཆོས་སྨྲས་པ། །<ref folio="F.206.b"/>དེ་དག་དེ་ཡི་རྗེས་སུ་འབྲང་། །</s>
  </p>
  <p id="7027">
    <s id="7027:1">དུས་ཚོད་དེར་ནི་ཞུགས་ནས་སུ། །</s>
    <s id="7027:2">རྟག་ཏུ་ཉི་ཁྲི་རི་བ་ཡི། །ཆོས་གོས་གསུམ་ནི་སྦྱིན་པར་བྱེད། །</s>
  </p>
  <p id="7028">
    <s id="7028:1">འགྲོ་བ་ཀུན་ཏུའང་དེ་འདྲའོ། །</s>
  </p>
  <p id="7029">
    <s id="7029:1">དགེ་སློང་རེ་རེ་རེ་རེ་ཡི། །དོན་གྱི་ཕྱིར་ནི་གུས་བྱས་ནས། །</s>
  </p>
  <p id="7030">
    <s id="7030:1">གནས་ཁང་གཞན་དང་གཞན་དག་ནི། །བཟང་ལྡན་དེ་ནི་བྱེད་དུ་འཇུག ། </s>
  </p>
  <p id="7031">
    <s id="7031:1">གནས་ཁང་རེ་རེ་རེ་རེར་ཡང་། །བྱེ་བ་ཉི་ཤུ་ཚང་བ་ཡི། །གསེར་ནི་འཇུག་པར་བྱེད་པ་ཡིན། །</s>
  </p>
  <p id="7032">
    <s id="7032:1">རྟ་བབས་སྣ་ཚོགས་བཙུགས་པར་གྱུར། །</s>
  </p>
  <p id="7033">
    <s id="7033:1">དེ་ན་དུས་སུ་མཛངས་པ་ཡིས། །ཆོས་ཀྱི་དམ་པ་བསྟན་ནས་སུ། །</s>
    <s id="7033:2">སྲོག་ཆགས་རྣམས་ཀྱི་དོན་བྱས་ཏེ། །</s>
  </p>
  <p id="7034">
    <s id="7034:1">དེར་ནི་ལུས་ཀྱང་བོར་བར་གྱུར། །</s>
  </p>
  <p id="7035">
    <s id="7035:1">བཟང་ལྡན་ཡང་ནི་སྤྲོ་གྱུར་ཏེ། །</s>
  </p>
  <p id="7036">
    <s id="7036:1">དེར་ནི་ལུས་ཀྱང་བསྲེགས་ནས་སུ། །ཀུན་ནས་དཔག་ཚད་བརྒྱད་པ་ཡི། །མཆོད་རྟེན་ཡངས་པ་བྱས་པར་གྱུར། །</s>
  </p>
  <p id="7037">
    <s id="7037:1">མཆོད་རྟེན་དེ་ཡང་རིན་ཆེན་བྱས། །</s>
  </p>
  <p id="7038">
    <s id="7038:1">མཆོད་རྟེན་རབ་གནས་བྱས་ནས་སུ། །མེ་ཏོག་སྤོས་དང་བྱུག་རྣམས་ཀྱིས། །ཉིན་དང་མཚན་དུ་མཆོད་པ་བྱེད། །</s>
  </p>
  <p id="7039">
    <s id="7039:1">དེར་ནི་ཚོང་དཔོན་ནོར་ཆེན་པོ། །དེ་ཡང་འཆི་བའི་དུས་བྱས་ནས། །</s>
  </p>
  <p id="7040">
    <s id="7040:1">སངས་རྒྱས་མང་པོ་མཉེས་པར་བྱེད། །</s>
  </p>
  <p id="7041">
    <s id="7041:1">ནམ་ཡང་ངན་འགྲོར་སོང་མ་ཡིན། །</s>
  </p>
  <p id="7042">
    <s id="7042:1">དེ་ནི་དགེ་བའི་རྩ་བ་དེས། །</s>
  </p>
  <p id="7043">
    <s id="7043:1">བསྐལ་པ་བྱེ་ཕྲག་བརྒྱད་ཅུར་ནི། །རྟག་ཏུ་དེ་ནི་ཚངས་པར་འགྱུར། །</s>
  </p>
  <p id="7044">
    <s id="7044:1">རྟག་པར་རྒྱུན་དུ་སངས་རྒྱས་མཐོང་། །</s>
  </p>
  <p id="7045">
    <s id="7045:1">བསྐལ་པ་བྱེ་ཕྲག་བརྒྱད་ཅུར་ནི། །རྟག་ཏུ་སུམ་ཅུ་རྩ་གསུམ་གྱི། །ལྷ་ཡི་རྒྱལ་པོ་བྱས་པར་གྱུར། །</s>
  </p>
  <p id="7046">
    <s id="7046:1">དེ་ནི་རྟག་ཏུ་སངས་རྒྱས་མཐོང་། །</s>
  </p>
  <p id="7047">
    <s id="7047:1">བསྐལ་པ་བྱེ་ཕྲག་བརྒྱད་ཅུར་ནི། །རྟག་ཏུ་འཁོར་ལོས་སྒྱུར་བར་གྱུར། །</s>
  </p>
  <p id="7048">
    <s id="7048:1">སངས་རྒྱས་ཀྱང་ནི་རྟག་པར་མཐོང་། །</s>
  </p>
  <p id="7049">
    <s id="7049:1">དེ་མཐོང་ནས་ཀྱང་བསྟི་སྟང་བྱེད། །</s>
  </p>
  <p id="7050">
    <s id="7050:1">སངས་རྒྱས་བྱེ་བ་ཕྲག་མང་དང་། །བྱེ་བ་ཁྲག་ཁྲིག་ཕྲག་བརྒྱད་ཅུ། །དེ་ཚེ་ཚོང་དཔོན་བཟང་ལྡན་ཞེས། །རྣམ་པར་གྲགས་པས་མཉེས་པར་བྱེད། །</s>
  </p>
  <p id="7051">
    <s id="7051:1">དེར་ནི་རྒྱལ་བ་མཉེས་བྱས་ནས། །</s>
  </p>
  <p id="7052">
    <s id="7052:1">མཆོད་པ་མཐའ་ཡས་བྱས་ནས་སུ། །</s>
    <s id="7052:2">དེ་ཚེ་ཆོས་ནི་ཞུས་ནས་ཀྱང་། །</s>
    <s id="7052:3">ཆུང་མའི་ཐད་སོང་སྟོན་པར་བྱེད། །</s>
  </p>
  <p id="7053">
    <s id="7053:1">རྒྱལ་ཁྱིམ་མེ་ཏོག་ཅན་དུ་ནི། །དེ་ཚེ་བཟང་ལྡན་རྣམ་པར་གྲགས། །</s>
  </p>
  <p id="7054">
    <s id="7054:1">ཁྱིམ་བདག་བྱུང་དེ་གཞན་ཡིན་སྙམ། །</s>
  </p>
  <p id="7055">
    <s id="7055:1">ཀུན་དགའ་ཁྱོད་ནི་སེམས་གྱུར་ན། །</s>
  </p>
  <p id="7056">
    <s id="7056:1">དེ་ནི་དེ་ལྟར་བལྟ་མི་བྱ། །</s>
  </p>
  <p id="7057">
    <s id="7057:1">དགེ་སློང་མཛངས་པ་ཆོས་སྨྲ་བ། །དེ་ལ་མཆོད་བྱེད་གང་ཡིན་པ། །<ref folio="F.207.a"/>བཟང་ལྡན་དེ་ནི་ང་ཡིན་ནོ། །</s>
  </p>
  <p id="7058">
    <s id="7058:1">ཆོས་ནི་ཡོངས་སུ་གཟུང་དོན་ཕྱིར། ང་ཡིས་དེ་འདྲའི་མཆོད་པ་བྱས། །</s>
  </p>
  <p id="7059">
    <s id="7059:1">དགེ་བའི་རྩ་བ་དེ་ཉིད་ཀྱིས། །འདིར་ནི་བྱང་ཆུབ་དེ་ཐོབ་ཡིན། །</s>
  </p>
  <p id="7060">
    <s id="7060:1">མཛངས་པ་ཆོས་ནི་སྨྲ་བ་ལ། །གང་དག་བསོད་ནམས་ཆེ་བྱས་པའི། །བསོད་ནམས་ཕུང་པོའི་ཟད་པ་ནི། །ང་ལ་ད་དུང་ཡོད་མ་ཡིན། །</s>
  </p>
  <p id="7061">
    <s id="7061:1">བསོད་ནམས་གྲངས་ཡོད་མ་ཡིན་པ། །དཔག་ཏུ་མེད་པས་ཐོབ་པ་ཡིན། །</s>
  </p>
  <p id="7062">
    <s id="7062:1">ང་ཡིས་སངས་རྒྱས་རྟག་པར་མཐོང་། །</s>
  </p>
  <p id="7063">
    <s id="7063:1">དེ་དག་ལ་ནི་ཆོས་ཀྱང་ཞུས། །</s>
  </p>
  <p id="7064">
    <s id="7064:1">དེ་ལྟར་ཇི་ལྟར་བསྟན་པ་ལྟར། །ཀུན་ཀྱང་ང་ལ་དེ་སྐད་སྟོན། །</s>
  </p>
  <p id="7065">
    <s id="7065:1">བྱང་ཆུབ་ལམ་ནི་དེ་ཡིན་གྱིས། །དེ་ཕྱིར་དེ་ལ་བསྟེན་པར་བྱོས། །</s>
  </p>
  <p id="7066">
    <s id="7066:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །</s>
  </p>
  <p id="7067">
    <s id="7067:1">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་འདི་ལྟར་བསོད་ནམས་འབྱུང་བ་ཤིན་ཏུ་ཡོངས་སུ་བརྙེས་པ་ལགས་ན། </s>
  </p>
  <p id="7068">
    <s id="7068:1">བཅོམ་ལྡན་འདས་ཀྱི་སྔོན་གྱི་སྐུ་རྣམས་ཀྱང་ཐམས་ཅད་དུ་ཁྱད་པར་ཅན་དུ་གྱུར་པ་ནི་ངོ་མཚར་ལགས་སོ། །</s>
    <s id="7068:2">བཅོམ་ལྡན་འདས་དགེ་སློང་མཛངས་པ་ཞེས་བགྱི་བ་བྱུང་བར་གྱུར་པ་དེ། </s>
  </p>
  <p id="7069">
    <s id="7069:1">བཅོམ་ལྡན་འདས་ཡོངས་སུ་མྱ་ངན་ལས་འདས་ལགས་སམ། </s>
    <s id="7069:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="7069:3">ཀུན་དགའ་བོ་དགེ་སློང་དེ་ནི་ད་དུང་ཡོངས་སུ་མྱ་ངན་ལས་མ་འདས་ཏེ། </s>
  </p>
  <p id="7070">
    <s id="7070:1">ཀུན་དགའ་བོ་དགེ་སློང་དེ་ནི་ངའི་བསྟན་པ་འདི་ལ་བྱང་ཆུབ་སེམས་དཔའི་སྤྱད་པ་སྤྱོད་དོ། །</s>
  </p>
  <p id="7071">
    <s id="7071:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །</s>
  </p>
  <p id="7072">
    <s id="7072:1">བཅོམ་ལྡན་འདས་ཚོང་དཔོན་བཟང་ལྡན་ཆོས་སྨྲ་བ་མཛངས་པ་ལ་རིམ་གྲོ་དང་བསྙེན་བཀུར་བགྱིས་ནས་དགེ་བའི་རྩ་བའི་ཚོགས་དེས་དེ་ལ་བརྟེན་ནས། </s>
  </p>
  <p id="7073">
    <s id="7073:1">བླ་ན་</s>
  </p>
  <p id="7074">
    <s id="7074:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ལགས་ཀྱང་། དགེ་སློང་མཛངས་པ་ད་དུང་བླ་ན་</s>
  </p>
  <p id="7075">
    <s id="7075:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་མ་རྒྱས་པ་ནི་ངོ་མཚར་ལགས་སོ། །</s>
    <s id="7075:2">དེ་སྐད་ཅེས་གསོལ་པ་དང་། </s>
    <s id="7075:3">བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="7076">
    <s id="7076:1">ཀུན་དགའ་བོ་དགེ་སློང་མཛངས་པ་ནི་ཇི་ལྟར་ང་ཡང་དག་པར་ཞུགས་པ་དེ་ལྟར་ཡང་དག་པར་ཞུགས་པ་མ་ཡིན་ཏེ། </s>
  </p>
  <p id="7077">
    <s id="7077:1">ཀུན་དགའ་བོ་དགེ་སློང་<ref folio="F.207.b"/>མཛངས་པ་ནི་བདེ་བའི་ཐེག་པས་ཡང་དག་པར་ཞུགས་ཀྱི་སྡུག་བསྔལ་གྱི་ཐེག་པས་ཡང་དག་པར་ཞུགས་པ་མ་ཡིན་ལ། </s>
    <s id="7077:2">ཀུན་དགའ་བོ་འདི་ལ་ང་ནི་ཡུན་རིང་པོ་ནས་སྡུག་བསྔལ་གྱི་ཐེག་པས་ངེས་པར་བྱུང་བ་ཡིན་ནོ། །</s>
  </p>
  <p id="7078">
    <s id="7078:1" flag="alternateSource">ཀུན་དགའ་བོ་ང་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་ཡང་འདི་སྙམ་དུ་སེམས་ཏེ། </s>
  </p>
  <p id="7079">
    <s id="7079:1">གང་གི་ཚེ་སེམས་ཅན་རྣམས་སྡུག་བསྔལ་བར་གྱུར་ཅིང་གང་ཕལ་ཆེར་ངན་སོང་ལས་གཞོལ། ངན་སོང་ལ་འབབ། ངན་སོང་ལ་བབ་པར་གྱུར་པ་ན། </s>
  </p>
  <p id="7080">
    <s id="7080:1">ང་དེའི་ཚེ་དེའི་དུས་ན་བླ་ན་</s>
  </p>
  <p id="7081">
    <s id="7081:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་སངས་རྒྱས་ནས་སེམས་ཅན་དེ་དག་སྡུག་བསྔལ་རྣམས་ལས་ཡོངས་སུ་ཐར་བར་བྱའོ་སྙམ་སྟེ</s>
  </p>
  <p id="7082">
    <s id="7082:1">ཀུན་དགའ་བོ་ང་ནི་ཡུན་རིང་པོ་ནས་སྨོན་ལམ་དེ་སྐད་བཏབ་པོ། །</s>
    <s id="7082:2">ཀུན་དགའ་བོ་དགེ་སློང་མཛངས་པས་ཇི་ལྟར་ཡང་དག་པར་བླང་བ་བརྩམས་པ་དང་། ཡང་དག་པར་བླངས་པ་དང་། དོན་དུ་གཉེར་བ་དང་། སྨོན་པ་དང་། ཀུན་དགའ་བོ་དགེ་སློང་མཛངས་པ་ཇི་ཙམ་དུ་ཡང་དག་པར་བླང་བ་ཆེན་པོ་དེ་འདྲ་བས་བླ་ན་</s>
  </p>
  <p id="7083">
    <s id="7083:1">མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་པ་ནི་དཔེས་བསྟན་པར་མི་ནུས་ཏེ</s>
  </p>
  <p id="7084">
    <s id="7084:1">དགེ་སློང་འཛངས་པ་ནི་དེ་ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་ལ། </s>
    <s id="7084:2">དེས་ནི་ཅི་ནས་བདག་བྱང་ཆུབ་སེམས་དཔའི་སྤྱད་པ་སྤྱོད་པ་ན། </s>
  </p>
  <p id="7085">
    <s id="7085:1">སེམས་ཅན་གང་དག་གིས་མཐོང་བ་དེ་དག་ཐམས་ཅད་ཐེག་པ་ཆེན་པོའམ། ཉན་ཐོས་དང་རང་སངས་རྒྱས་ཀྱི་ཐེག་པ་དག་གིས་ངེས་པར་འབྱུང་བར་གྱུར་ཅིག་སྙམ་ནས། </s>
  </p>
  <p id="7086">
    <s id="7086:1">དགེ་བའི་རྩ་བ་བསགས་པ་བྱས་ཤིང་བྱེད་པ་ཡང་ཡིན་ནོ། །</s>
  </p>
  <p id="7087">
    <s id="7087:1">དེ་ནས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །</s>
  </p>
  <p id="7088">
    <s id="7088:1">བཅོམ་ལྡན་འདས་གང་དེའི་ཚེ་བྱུང་བར་གྱུར་པའི་དགེ་སློང་མཛངས་པ་དེ་འཁོར་འདི་ན་མཆིས་ལགས་སམ། </s>
    <s id="7088:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="7088:3">ཀུན་དགའ་བོ་གང་དེའི་ཚེ་མཛངས་པ་ཞེས་བྱ་བ་བྱུང་བར་གྱུར་པའི་དགེ་སློང་དེ་ནི་འདི་ཉིད་ན་འདུག་སྟེ</s>
  </p>
  <p id="7089">
    <s id="7089:1">ངའི་མདུན་ན་འདུག་པ་འདི་ཡིན་ནོ། །</s>
  </p>
  <p id="7090">
    <s id="7090:1">དེ་སྐད་ཅེས་བཀའ་སྩལ་པ་དང་། </s>
    <s id="7090:2">བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །</s>
  </p>
  <p id="7091">
    <s id="7091:1">བཅོམ་ལྡན་འདས་ཇི་ཙམ་དུ་སེམས་ཅན་དག་པའི་འདུས་པ་འདི་ནི་བཅོམ་ལྡན་འདས་ངོ་མཚར་ལགས་སོ། །</s>
    <s id="7091:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="7091:3">ཀུན་དགའ་བོ་དེ་དེ་བཞིན་<ref folio="F.208.a"/>ནོ། །</s>
  </p>
  <p id="7092">
    <s id="7092:1">དེ་དེ་བཞིན་ཏེ། </s>
    <s id="7092:2">ཀུན་དགའ་བོ་སེམས་ཅན་ཆེན་པོ་སེམས་ཅན་དག་པ་རྣམས་ཀྱི་འཁོར་འདུས་པ་དེ་ནི་འདི་ལྟ་སྟེ། </s>
  </p>
  <p id="7093">
    <s id="7093:1">བྱང་ཆུབ་སེམས་དཔའི་འདུས་པ་ཡིན། </s>
  </p>
  <p id="7094">
    <s id="7094:1">སེང་གེའི་འདུས་པ་ཡིན། </s>
  </p>
  <p id="7095">
    <s id="7095:1">བག་ཚ་བ་མེད་པའི་འདུས་པ་ཡིན། </s>
  </p>
  <p id="7096">
    <s id="7096:1">གླང་པོ་ཆེན་པོའི་འདུས་པ་ཡིན་ནོ། །</s>
  </p>
  <p id="7097">
    <s id="7097:1">ཀུན་དགའ་བོས་གསོལ་པ། </s>
    <s id="7097:2">བཅོམ་ལྡན་འདས་ཅིའི་སླད་དུ་འདི་སྐད་དུ་འདུས་པ་ཆེན་པོ་དང་། སེང་གེའི་འདུས་པ་ཞེས་བགྱི་ལགས། </s>
    <s id="7097:3">ཀུན་དགའ་བོ་མ་རིག་པའི་མུན་པ་ཆེན་པོ་འཇོམས་པ་ཉིད་ཀྱི་ཕྱིར་སེམས་ཅན་གྲངས་མེད་དཔག་ཏུ་མེད་པའི་གོ་ཆ་བགོས་པས་དེའི་ཕྱིར་འདུས་པ་ཆེན་པོ་དང་སེང་གེའི་འདུས་པ་ཞེས་བྱའོ། །</s>
  </p>
  <p id="7098">
    <s id="7098:1">ཀུན་དགའ་བོ་འདི་ལྟ་སྟེ། དཔེར་ན་རི་དགས་ཀྱི་རྒྱལ་པོ་སེང་གེ་གང་དུ་གནས་འཆའ་བར་བྱེད་པ་དང་། གང་དུ་གནས་པར་བྱེད་པའི་ས་ཕྱོགས་དེ་ནི་མི་ནོན་པ་ཡིན་ཏེ། </s>
  </p>
  <p id="7099">
    <s id="7099:1">དེ་ལས་གཞན་པའི་རི་དགས་ཕྲ་མོ་དག་གིས་དྲི་ཡང་མི་བཟོད་པས་ཡོངས་སུ་སྤོང་བར་བྱེད་ལ། </s>
    <s id="7099:2">གང་གི་ཚེ་ས་ཕྱོགས་དེ་གནོན་པ་དེའི་ཚེ། དྲི་དེ་</s>
  </p>
  <p id="7100">
    <s id="7100:1">ལ་བསྣམས་ནས་ས་ལ་ཁས་བུབ་ཏུ་བུབ་པར་འགྱུར་རོ། །</s>
  </p>
  <p id="7101">
    <s id="7101:1">ཀུན་དགའ་བོ་དེ་བཞིན་དུ་གང་ན་སེང་གེ་ཆེན་པོའི་འདུས་པ་གནས་པའི་ས་ཕྱོགས་དེ་ནི་ཀུན་དགའ་བོ་བདུད་དང་བདུད་ཀྱི་རིས་ཀྱི་ལྷ་རྣམས་དང་། དེ་ལས་གཞན་པའི་སེམས་ཅན་བདུད་ཀྱིས་བྱིན་གྱིས་བརླབས་པ་རྣམས་ཀྱིས་མི་ནོན་པ་ཡིན་ནོ། །</s>
  </p>
  <p id="7102">
    <s id="7102:1">གལ་ཏེ་གནོན་དུ་ཟིན་ཀྱང་འོན་ཀྱང་སྡུག་བསྔལ་ཞིང་ཡིད་མི་བདེ་བས་འཁོར་དེ་ནས་</s>
  </p>
  <p id="7103">
    <s id="7103:1">ཕྱིར་འདོང་ཞིང་དེ་ཉིད་དུ་ཡང་མི་སྣང་བར་འགྱུར་ལ། </s>
    <s id="7103:2">བག་ཚ་བ་མེད་པ་སེང་གེ་ཆེན་པོ་དེ་དག་ཉིད་ཀྱི་གཟི་བརྗིད་ཀྱང་མི་བཟོད་པས་དེ་ཉིད་ནས་ཕྱིར་འདོང་བ་ཡིན་ནོ། །</s>
  </p>
  <p id="7104">
    <s id="7104:1">ཀུན་དགའ་བོ་འདི་ལྟ་སྟེ། དཔེར་ན་རི་དགས་ཀྱི་རྒྱལ་པོ་སེང་གེ་རལ་པ་ཅན་གཟི་བརྗིད་དང་ལྡན་པ་དེ་ཉིད་ལན་གསུམ་དུ་སེང་གེའི་སྒྲ་སྒྲོགས་པ་ན་དཔག་ཚད་ཁོར་ཡུག་ཏུ་སྒྲ་འབྱིན་པར་བྱེད་ལ། </s>
    <s id="7104:2">དེ་ནས་ཕྱིས་ཀྱང་ཕྱོགས་ཐམས་ཅད་དུ་བར་དེ་ན་སེང་གེ་ཕལ་པ་གང་དག་ཡོད་པ་དེ་དག་ཀྱང་དེའི་ཚེ་སྐྲག་པར་འགྱུར་ན</s>
  </p>
  <p id="7105">
    <s id="7105:1">དེ་ལས་གཞན་པའི་རི་དགས་ཀྱི་རིགས་ཁོ་རེ་ཆུང་བ་རྣམས་ལྟ་ཅི་སྨོས་ཤིང་། </s>
    <s id="7105:2">སྤོས་ཀྱི་གླང་པོ་ཆེ་གང་དག་ཡོད་པ་དེ་དག་ཀྱང་སྒྲ་ཐོས་པས་གཅིན་རྟུག་གཏོར་ཅིང་འགྱེས་པར་ཡང་འགྱུར་ལ། གཅིག་ལ་གཅིག་ཀྱང་ཤིན་ཏུ་འབོད་པར་བྱེད་པར་འགྱུར་རོ། །</s>
  </p>
  <p id="7106">
    <s id="7106:1">ཀུན་དགའ་བོ་དེ་བཞིན་དུ་སེང་གེ་ཆེན་པོའི་འདུས་པ། རིགས་བཙུན་<ref folio="F.208.b"/>པའི་འདུས་པ། བག་ཚ་བ་མེད་པའི་འདུས་པའི་འདུས་པ་དེ་ན། </s>
  </p>
  <p id="7107">
    <s id="7107:1">བྱང་ཆུབ་སེམས་དཔའ་དམུ་རྒོད་གང་དག་ཡོད་པ་ནི་མིང་གཅིག་པར་གཏོགས་པ་ཡིན་ནོ། །</s>
  </p>
  <p id="7108">
    <s id="7108:1">འདི་ལྟ་སྟེ་དཔེར་ན་སེང་གེ་ཕལ་པ་དེ་དག་ནི་སེང་གེའི་སྒྲ་ཡང་ཉན་པར་བྱེད་ལ། སྒྲ་དེ་ཐོས་ནས་ཀྱང་རི་སུལ་དུ་འཇུག་པར་བྱེད་དོ། །</s>
  </p>
  <p id="7109">
    <s id="7109:1">ཀུན་དགའ་བོ་དེ་བཞིན་དུ་བྱང་ཆུབ་སེམས་དཔའི་འདུས་པའི་འདུས་པ་དེ་ན། </s>
  </p>
  <p id="7110">
    <s id="7110:1">བྱང་ཆུབ་སེམས་དཔའ་དམུ་རྒོད་སྤྱོད་ལམ་ངན་པ་གྲགས་པ་དང་། སྒྲ་དང་། ཚིགས་སུ་བཅད་པ་ལྷུར་ལེན་པ། བདག་གི་མིང་དང་། དབྱངས་དང་། སྒྲ་ལྷུར་ལེན་པ་གང་དག་ཡོད་པ་དེ་དག་ནི་སྐྲག་ཅིང་དངང་ལ་འབྲོས་པར་འགྱུར་ཞིང་གཡང་ས་ཆེན་པོར་ཡང་ལྟུང་བར་འགྱུར་རོ། །</s>
  </p>
  <p id="7111">
    <s id="7111:1">དེ་ཅིའི་ཕྱིར་ཞེ་ན། </s>
    <s id="7111:2">ཀུན་དགའ་བོ་སྟོང་པའི་སྒྲ་དང་། མཚན་མ་མེད་པའི་སྒྲ་དང་། སྨོན་པ་མེད་པའི་སྒྲ་ནི་དེ་ལས་གཞན་པའི་བྱང་ཆུབ་སེམས་དཔའ་དམིགས་པ་ལ་སྤྱོད་པ། བདག་ལ་མངོན་པར་ཞེན་པ། ཕུང་པོ་ལ་མངོན་པར་ཞེན་པ། ཁམས་ལ་མངོན་པར་ཞེན་པ། སྐྱེ་མཆེད་ལ་མངོན་པར་ཞེན་པ། ཚུལ་ཁྲིམས་ལ་མངོན་པར་ཞེན་པ། ཏིང་ངེ་འཛིན་ལ་མངོན་པར་ཞེན་པ། ལམ་དང་མྱ་ངན་ལས་འདས་པ་དང་། འབྲས་བུ་ལ་མངོན་པར་ཞེན་པ། སངས་རྒྱས་ཀྱི་བྱང་ཆུབ་ཀྱི་མྱ་ངན་ལས་འདས་པ་ཆེན་པོ་ལ་མངོན་པར་ཞེན་པ་དག་གིས་བཟོད་པར་བྱ་བ་མ་ཡིན་པའི་ཕྱིར་ཏེ། </s>
  </p>
  <p id="7112">
    <s id="7112:1">ཀུན་དགའ་བོ་འདི་ལྟ་སྟེ། སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པའི་སྒྲ་དེ་ནི་སྒྲ་ཆེན་པོ་ཡིན་ནོ། །</s>
  </p>
  <p id="7113">
    <s id="7113:1">ཀུན་དགའ་བོ་དེ་ལྟར་ན་དེ་བཞིན་གཤེགས་པས་ཆོས་ཐམས་ཅད་སྟོང་པའོ་ཞེས་ཆོས་བསྟན་ཀྱང་གང་ཡང་སྟོང་པ་མེད་དོ། །</s>
  </p>
  <p id="7114">
    <s id="7114:1">གང་གི་ཡང་སྟོང་པ་མེད་དོ། །</s>
  </p>
  <p id="7115">
    <s id="7115:1">གང་གིས་ཀྱང་སྟོང་པ་མེད་དོ། །</s>
  </p>
  <p id="7116">
    <s id="7116:1">གང་ལ་ཡང་སྟོང་པ་མེད་དོ། །</s>
  </p>
  <p id="7117">
    <s id="7117:1">ཀུན་དགའ་བོ་དེ་ལྟར་ན་དེ་བཞིན་གཤེགས་པས་ཆོས་རྣམས་མཚན་མ་མེད་པའོ་ཞེས་བསྟན་ཀྱང་དེ་དག་ནི་གང་ཡང་མཚན་མ་མེད་པ་མེད་དོ། །</s>
  </p>
  <p id="7118">
    <s id="7118:1">གང་གི་ཡང་མཚན་མ་མེད་པ་མེད་དོ། །</s>
  </p>
  <p id="7119">
    <s id="7119:1">གང་གིས་ཀྱང་མཚན་མ་མེད་པ་མེད་དོ། །</s>
  </p>
  <p id="7120">
    <s id="7120:1">གང་ལ་ཡང་མཚན་མ་མེད་པ་མེད་དོ། །</s>
  </p>
  <p id="7121">
    <s id="7121:1">ཀུན་དགའ་བོ་དེ་ལྟར་ན་དེ་བཞིན་གཤེགས་པས་ཆོས་ཐམས་ཅད་སྨོན་པ་མེད་པའོ། །</s>
  </p>
  <p id="7122">
    <s id="7122:1">ཞེས་བསྟན་ཀྱང་གང་ཡང་ཐོབ་པར་བྱ་བ་མེད་དོ། །</s>
  </p>
  <p id="7123">
    <s id="7123:1">གང་གི་ཡང་ཐོབ་པར་བྱ་བ་མེད་དོ། །</s>
  </p>
  <p id="7124">
    <s id="7124:1">གང་གིས་ཀྱང་<ref folio="F.209.a"/>ཐོབ་པར་བྱ་བ་མེད་དོ། །</s>
  </p>
  <p id="7125">
    <s id="7125:1">གང་ལ་ཡང་ཐོབ་པར་བྱ་བ་མེད་དོ། །</s>
  </p>
  <p id="7126">
    <s id="7126:1">ཀུན་དགའ་བོ་དེ་ལྟར་ན་དེ་བཞིན་གཤེགས་པས་ཆོས་མངོན་དུ་བྱའོ་ཞེས་བསྟན་ཀྱང་གང་ཡང་མངོན་དུ་བྱ་བ་མེད་དོ། །</s>
  </p>
  <p id="7127">
    <s id="7127:1">གང་གི་ཡང་མངོན་དུ་བྱ་བ་མེད་དོ། །</s>
  </p>
  <p id="7128">
    <s id="7128:1">གང་གིས་ཀྱང་མངོན་དུ་བྱ་བ་མེད་དོ། །</s>
  </p>
  <p id="7129">
    <s id="7129:1">གང་ལ་ཡང་མངོན་དུ་བྱ་བ་མེད་དོ། །</s>
  </p>
  <p id="7130">
    <s id="7130:1">ཀུན་དགའ་བོ་དེ་ལྟར་ན་དེ་བཞིན་གཤེགས་པས་ཆོས་བསྒོམ་པར་བྱའོ་ཞེས་བསྟན་ཀྱང་གང་ལ་ཡང་བསྒོམ་པར་བྱ་བ་མེད་དོ། །</s>
  </p>
  <p id="7131">
    <s id="7131:1">གང་གི་ཡང་བསྒོམ་པར་བྱ་བ་མེད་དོ། །</s>
  </p>
  <p id="7132">
    <s id="7132:1">གང་གིས་ཀྱང་བསྒོམ་པར་བྱ་བ་མེད་དོ། །</s>
  </p>
  <p id="7133">
    <s id="7133:1">གང་ལ་ཡང་བསྒོམ་པར་བྱ་བ་མེད་དོ། །</s>
  </p>
  <p id="7134">
    <s id="7134:1">ཀུན་དགའ་བོ་དེ་ལྟར་ན་དེ་བཞིན་གཤེགས་པས་ཆོས་རྣམ་པར་བསྒོམས་སོ་ཞེས་བསྟན་ཀྱང་གང་ཡང་རྣམ་པར་བསྒོམས་པ་མེད་དོ། །</s>
  </p>
  <p id="7135">
    <s id="7135:1">གང་གི་ཡང་རྣམ་པར་བསྒོམས་པ་མེད་དོ། །</s>
  </p>
  <p id="7136">
    <s id="7136:1">གང་གིས་ཀྱང་རྣམ་པར་བསྒོམས་པ་མེད་དོ། །</s>
  </p>
  <p id="7137">
    <s id="7137:1">གང་ལ་ཡང་རྣམ་པར་བསྒོམས་པ་མེད་དོ། །</s>
  </p>
  <p id="7138">
    <s id="7138:1">ཀུན་དགའ་བོ་དེ་ལྟར་ན་དེ་བཞིན་གཤེགས་པས་ཆོས་འདུས་བྱས་སོ་ཞེས་བསྟན་ཀྱང་གང་ཡང་འདུས་བྱས་མེད་དོ། །</s>
  </p>
  <p id="7139">
    <s id="7139:1">གང་གི་ཡང་འདུས་བྱས་མེད་དོ། །</s>
  </p>
  <p id="7140">
    <s id="7140:1">གང་གིས་ཀྱང་འདུས་བྱས་མེད་དོ། །</s>
  </p>
  <p id="7141">
    <s id="7141:1">གང་ལ་ཡང་འདུས་བྱས་མེད་དོ། །</s>
  </p>
  <p id="7142">
    <s id="7142:1">ཀུན་དགའ་བོ་དེ་ལྟར་ན་དེ་བཞིན་གཤེགས་པས་ཆོས་འདུས་མ་བྱས་སོ་ཞེས་བསྟན་ཀྱང་གང་ཡང་འདུས་མ་བྱས་མེད་དོ། །</s>
  </p>
  <p id="7143">
    <s id="7143:1">གང་གི་ཡང་འདུས་མ་བྱས་མེད་དོ། །</s>
  </p>
  <p id="7144">
    <s id="7144:1">གང་གིས་ཀྱང་འདུས་མ་བྱས་མེད་དོ། །</s>
  </p>
  <p id="7145">
    <s id="7145:1">གང་ལ་ཡང་འདུས་མ་བྱས་མེད་དོ། །</s>
  </p>
  <p id="7146">
    <s id="7146:1">ཀུན་དགའ་བོ་དེ་ལྟར་ན་དེ་བཞིན་གཤེགས་པས་ཆོས་རྣམས་ཀུན་ནས་ཉོན་མོངས་པ་ཅན་ནོ་ཞེས་བསྟན་ཀྱང་གང་ཡང་ཀུན་ནས་ཉོན་མོངས་པ་ཅན་མེད་དོ། །</s>
  </p>
  <p id="7147">
    <s id="7147:1">གང་གི་ཡང་ཀུན་ནས་ཉོན་མོངས་པ་ཅན་མེད་དོ། །</s>
  </p>
  <p id="7148">
    <s id="7148:1">གང་གིས་ཀྱང་ཀུན་ནས་ཉོན་མོངས་པ་ཅན་མེད་དོ། །</s>
  </p>
  <p id="7149">
    <s id="7149:1">གང་ལ་ཡང་ཀུན་ནས་ཉོན་མོངས་པ་ཅན་མེད་དོ། །</s>
  </p>
  <p id="7150">
    <s id="7150:1">ཀུན་དགའ་བོ་དེ་ལྟར་ན་དེ་བཞིན་གཤེགས་པས་ཆོས་རྣམས་རྣམ་པར་བྱང་བའོ་ཞེས་བསྟན་ཀྱང་གང་ཡང་རྣམ་པར་བྱང་བ་མེད་དོ། །</s>
  </p>
  <p id="7151">
    <s id="7151:1">གང་གི་ཡང་རྣམ་པར་བྱང་བ་མེད་དོ། །</s>
  </p>
  <p id="7152">
    <s id="7152:1">གང་གིས་ཀྱང་རྣམ་པར་བྱང་བ་མེད་དོ། །</s>
  </p>
  <p id="7153">
    <s id="7153:1">གང་ལ་ཡང་རྣམ་པར་བྱང་བ་མེད་དོ། །</s>
  </p>
  <p id="7154">
    <s id="7154:1">ཀུན་དགའ་བོ་ཆོས་ཀྱི་ཕྱག་རྒྱ་དེ་ནི་ཆོས་ཐམས་ཅད་ཀྱི་ཕྱག་རྒྱ་སྟེ། </s>
  </p>
  <p id="7155">
    <s id="7155:1">ཕྱག་རྒྱ་མེད་པ་ཡིན་ནོ། །</s>
  </p>
  <p id="7156">
    <s id="7156:1">མ་བྱས་པའི་ཕྱག་རྒྱ་ཡིན་ནོ། །</s>
  </p>
  <p id="7157">
    <s id="7157:1">དབྱེར་མེད་པའི་ཕྱག་རྒྱ་ཡིན་ནོ། །</s>
  </p>
  <p id="7158">
    <s id="7158:1">ཀུན་དགའ་<ref folio="F.209.b"/>བོ་གང་དག་ཕྱག་རྒྱ་དེས་བཏབ་པ་དེ་དང་དེ་དག་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཡིན། </s>
  </p>
  <p id="7159">
    <s id="7159:1">རིགས་བཙུན་པ་ཡིན། </s>
  </p>
  <p id="7160">
    <s id="7160:1">མིའི་སེང་གེ་ཡིན། </s>
    <s id="7160:2">སྤྱོད་པ་གཅིག་པ་ཡིན། </s>
    <s id="7160:3">བག་ཚ་བ་མེད་པ་ཡིན། </s>
    <s id="7160:4">སྒྲ་སྒྲོགས་པ་ཡིན། </s>
  </p>
  <p id="7161">
    <s id="7161:1">གཞན་མུ་སྟེགས་ཅན་དག་སྐྲག་པར་བྱེད་པ་ཡིན། </s>
  </p>
  <p id="7162">
    <s id="7162:1">བདུད་ཀྱི་སྡེ་འདུལ་བར་བྱེད་པ་ཡིན། </s>
  </p>
  <p id="7163">
    <s id="7163:1">གཞན་མུ་སྟེགས་ཅན་དག་རི་སུལ་གྱི་ཕུག་ཏུ་འཇུག་པར་བྱེད་པ་ཡིན། </s>
  </p>
  <p id="7164">
    <s id="7164:1">དམིགས་པ་ཅན་དག་སྐྲག་པར་བྱེད་པ་ཡིན། </s>
  </p>
  <p id="7165">
    <s id="7165:1">ལྷག་པའི་ང་རྒྱལ་ཅན་དག་འབིགས་པར་བྱེད་པ་ཡིན། </s>
  </p>
  <p id="7166">
    <s id="7166:1">རྡེག་པར་བྱེད་པ་ཡིན། </s>
  </p>
  <p id="7167">
    <s id="7167:1">སངས་རྒྱས་ཀྱི་སྲས་བདུད་སུན་འབྱིན་པ་དག་མངོན་པར་དགའ་བར་བྱེད་པ་ཡིན། </s>
  </p>
  <p id="7168">
    <s id="7168:1">ཆོས་ཉིད་ཀྱང་རྣམ་པར་འབྱེད་པ་ཡིན། </s>
  </p>
  <p id="7169">
    <s id="7169:1">ཕྱོགས་བཅུར་ཆོས་ཀྱི་རྒྱལ་མཚན་ཡང་སྒྲེང་བར་བྱེད་པ་ཡིན། </s>
  </p>
  <p id="7170">
    <s id="7170:1">དེ་དག་ནི་ཆོས་ཀྱི་རྔ་རྡུང་བར་བྱེད་པ་ཡིན། </s>
  </p>
  <p id="7171">
    <s id="7171:1">ཆོས་ཀྱི་བཅུད་འཐུང་བར་བྱེད་པ་ཡིན། </s>
  </p>
  <p id="7172">
    <s id="7172:1">ལེགས་པར་བཤད་པས་རྒྱལ་བའི་ཐུགས་ཀྱི་སྲས་དག་ཚིམ་པར་བྱེད་པ་ཡིན་ནོ།། །། </s>
  </p>
  <p id="7173">
    <s id="7173:1">བམ་པོ་བཅུ་བདུན་པ། </s>
    <s id="7173:2">ཀུན་དགའ་བོ་འདི་ལྟ་སྟེ། </s>
  </p>
  <p id="7174">
    <s id="7174:1">དཔེར་ན་རི་དགས་ཀྱི་རྒྱལ་པོ་སེང་གེ་ནི་རང་གི་གནས་ནས་མངོན་པར་འབྱུང་ཞིང་ལན་གསུམ་དུ་སེང་གེའི་སྒྲ་སྒྲོགས་པ་ན། </s>
  </p>
  <p id="7175">
    <s id="7175:1">དེ་ན་སེང་གེའི་ཕྲུག་གུ་རིགས་བཙུན་པ་གང་དག་ཡོད་པ་དེ་དག་སྒྲ་དེ་ཐོས་ནས་རང་གིས་ལུས་མངོན་པར་སྟོན་པ་ཡིན། </s>
    <s id="7175:2">བག་ཚ་བ་མེད་པ་ཡིན། སྐྲག་པ་མེད་པ་ཡིན། དགའ་བ་ཡིན། ཚིམ་པ་ཡིན། </s>
  </p>
  <p id="7176">
    <s id="7176:1">ཕྱོགས་བཞིར་རྣམ་པར་ལྟ་བར་བྱེད་པ་ཡིན་ནོ། །</s>
  </p>
  <p id="7177">
    <s id="7177:1">ཀུན་དགའ་བོ་དེ་བཞིན་དུ་སེང་གེའི་འདུས་པ། བག་ཚ་བ་མེད་པའི་འདུས་པ། རལ་པ་ཆེན་པོ་ཅན་འདུས་པ་དེ་ན། </s>
  </p>
  <p id="7178">
    <s id="7178:1">བྱང་ཆུབ་སེམས་དཔའ་སེམས་དཔའ་ཆེན་པོ་ལྷག་པའི་བསམ་པ་ལ་ཡང་དག་པར་ཞུགས་པ། དགེ་བའི་རྩ་བ་ཡོངས་སུ་མ་སྨིན་པ་དབང་པོ་ཡོངས་སུ་མ་སྨིན་པ་གང་དག་ཡོད་པ་དེ་དག་ནི་སྒྲ་དེ་ཐོས་ནས་</s>
  </p>
  <p id="7179">
    <s id="7179:1">ཀུན་དགའ་བོ་འདུས་པ་ཆེན་པོའི་འདུས་པ་དེ་ན་དགའ་བ་སྐྱེད་པར་བྱེད་པ་ཡིན། </s>
  </p>
  <p id="7180">
    <s id="7180:1">མགུ་བ་སྐྱེད་པར་བྱེད་པ་ཡིན་ནོ། །</s>
  </p>
  <p id="7181">
    <s id="7181:1">ཀུན་དགའ་བོ་འདི་ལྟ་སྟེ། དཔེར་ན་རི་དགས་ཀྱི་རྒྱལ་པོ་སེང་གེ་ནི་གང་དང་གང་དུ་འགྲོ་ཡང་ཐམས་ཅད་དུ་གཅིག་པུ་ཁོ་ནར་འགྲོ་བ་ཡིན། </s>
  </p>
  <p id="7182">
    <s id="7182:1">གྲོགས་མེད་པ་ཁོ་ནར་འགྲོ་བ་ཡིན་ནོ། །</s>
  </p>
  <p id="7183">
    <s id="7183:1">ཀུན་དགའ་བོ་དེ་བཞིན་དུ་བྱང་ཆུབ་སེམས་དཔའི་འདུས་པ། བག་ཚ་བ་མེད་པ་རལ་པ་ཅན་གྱི་འདུས་པའི་འདུས་པ་དེ་ན། </s>
  </p>
  <p id="7184">
    <s id="7184:1">བྱང་ཆུབ་སེམས་དཔའི་སེང་གེ་གང་དག་ཡོད་པ་དེ་དག་<ref folio="F.210.a"/>ནི་གང་དང་གང་དུ་གོ་ཆ་གྱོན་པར་བྱེད་ཀྱང་ཐམས་ཅད་དུ་གྲོགས་མེད་པ་ཁོ་ནར་གོ་ཆ་གྱོན་པར་བྱེད་པ་ཡིན། </s>
  </p>
  <p id="7185">
    <s id="7185:1">བདག་ཉིད་ཀྱིས་སངས་རྒྱས་ཀྱི་ཆོས་རྣམས་མངོན་པར་རྫོགས་པར་འཚང་རྒྱ་བར་བྱ་ཞིང་། གྲོགས་མེད་པར་སངས་རྒྱས་ཀྱི་ཆོས་རྣམས་མངོན་དུ་བྱའོ་སྙམ་ནས། </s>
  </p>
  <p id="7186">
    <s id="7186:1">ཟླ་མེད་པ་ཁོ་ནར་གོ་ཆ་གྱོན་པར་བྱེད་པ་ཡིན་ནོ། །</s>
  </p>
  <p id="7187">
    <s id="7187:1">ཀུན་དགའ་བོ་འདི་ལྟ་སྟེ། དཔེར་ན་རི་དགས་ཀྱི་རྒྱལ་པོ་དེ་ཉིད་གང་གི་མངལ་ན་གནས་པ་ཡིན་པ་དེ་ནི་མངལ་ཅིག་ཤོས་འཛིན་པར་མི་བྱེད་ཅིང་། རི་དགས་ཀྱི་རྒྱལ་པོ་སེང་གེ་ལན་ཅིག་ཁོ་ན་དེའི་མངལ་ན་གནས་པ་ཡིན་ནོ། །</s>
  </p>
  <p id="7188">
    <s id="7188:1">ཀུན་དགའ་བོ་དེ་བཞིན་དུ་བྱང་ཆུབ་སེམས་དཔའ་དེ་དག་ནི་སྐྱེ་བ་གཅིག་གིས་ཐོགས་པ། ཐེག་པ་ཆེན་པོའི་མངལ་ན་གནས་པ་ཡིན་ཏེ། </s>
  </p>
  <p id="7189">
    <s id="7189:1">དེ་དག་ནི་ཉན་ཐོས་ཀྱི་ཐེག་པའམ། རང་སངས་རྒྱས་ཀྱི་ཐེག་པས་གཟུང་བར་མི་ནུས་སོ། །</s>
  </p>
  <p id="7190">
    <s id="7190:1">ཀུན་དགའ་བོ་དེ་ལྟར་ན་འདུས་པ་དེ་ནི་སེང་གེའི་འདུས་པ་ཡིན། </s>
  </p>
  <p id="7191">
    <s id="7191:1">བག་ཚ་བ་མེད་པའི་འདུས་པ་ཡིན། </s>
  </p>
  <p id="7192">
    <s id="7192:1">རལ་པ་ཅན་གྱི་འདུས་པ་ཡིན་ནོ། །</s>
  </p>
  <p id="7193">
    <s id="7193:1">ཀུན་དགའ་བོ་འདི་ལྟ་སྟེ། དཔེར་ན་རི་དགས་ཀྱི་རྒྱལ་པོ་སེང་གེ་ནི་སྟོབས་དང་ལྡན་པའམ། སྟོབས་ཆུང་ངུ་ཡང་རུང་སྟེ། </s>
  </p>
  <p id="7194">
    <s id="7194:1">སྲོག་ཆགས་ཀྱི་རིགས་གང་ལ་སྣུན་པར་བྱེད་ཀྱང་ཐམས་ཅད་དུ་བསྒྲིམས་ཏེ་སྣུན་པར་བྱེད་ཀྱི་མ་བསྒྲིམས་པས་ནི་མ་ཡིན་ནོ། །</s>
  </p>
  <p id="7195">
    <s id="7195:1">ཀུན་དགའ་བོ་དེ་བཞིན་དུ་སེང་གེའི་འདུས་པའི་འདུས་པ་དེ་ན་བྱང་ཆུབ་སེམས་དཔའ་རལ་པ་ཅན་ཡོད་པ་དེ་དག་ནི་ཆོས་ཀྱི་གཏམ་གང་དང་གང་བྱེད་ཀྱང་གུས་པ་ཁོ་ནར་བྱས་ནས་</s>
  </p>
  <p id="7196">
    <s id="7196:1">སྟོན་པར་བྱེད་པ་ཡིན། </s>
  </p>
  <p id="7197">
    <s id="7197:1">འཛིན་དུ་འཇུག་པ་ཡིན། </s>
  </p>
  <p id="7198">
    <s id="7198:1">རབ་ཏུ་རྗོད་པར་བྱེད་པ་ཡིན། </s>
  </p>
  <p id="7199">
    <s id="7199:1">གཞན་དག་ཀྱང་ཡང་དག་པར་འཛིན་དུ་འཇུག་པ་ཡིན་ཏེ། </s>
  </p>
  <p id="7200">
    <s id="7200:1">ཀུན་དགའ་བོ་དེ་ལྟར་ན་དེ་ནི་སེང་གེའི་འདུས་པ་ཡིན། </s>
  </p>
  <p id="7201">
    <s id="7201:1">བག་ཚ་བ་མེད་པའི་འདུས་པ་ཡིན་ནོ། །</s>
  </p>
  <p id="7202">
    <s id="7202:1">འཁོར་དག་པའི་ལེའུ་སྟེ་བཅུ་གཉིས་པའོ།། །།</s>
  </p>
  <p id="7203">
    <s id="7203:1">དེའི་ཚེ་བྱང་ཆུབ་སེམས་དཔའ་བརྟན་པའི་བློ་གྲོས་འདུས་པར་གྱུར་ཏེ་འདུག་པ་དེ་སྟན་ལས་ལངས་ཏེ། </s>
  </p>
  <p id="7204">
    <s id="7204:1">རང་གི་བླ་གོས་ཐོགས་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="7205">
    <s id="7205:1">བཅོམ་ལྡན་འདས་ཆོས་ཀྱི་རྣམ་གྲངས་འདི་ལེགས་པར་བཤད་པའི་དོན་གྱི་སླད་དུ་སངས་རྒྱས་བཅོམ་ལྡན་འདས་འདས་པ་དང་། མ་བྱོན་པ་དང་། ད་ལྟར་བྱུང་བ་རྣམས་ལ་མཆོད་པ་བགྱི་བ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་བྱང་ཆུབ་<ref folio="F.210.b"/>སེམས་དཔའི་སྤྱད་པ་ལ་ཡང་དག་པར་ཞུགས་པ་དེ་དག་གི་སངས་རྒྱས་ཀྱི་ཆོས་ཡོངས་སུ་རྫོགས་པར་བགྱི་བའི་སླད་དུ་བཅོམ་ལྡན་འདས་ལ་གོས་འདི་ཆོས་ཀྱི་དགབ་པར་འབུལ་ལོ། །</s>
  </p>
  <p id="7206">
    <s id="7206:1">དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་བརྟན་པའི་བློ་གྲོས་ཀྱིས་བླ་གོས་དེ་ཕུལ་ཏེ། </s>
  </p>
  <p id="7207">
    <s id="7207:1">བླ་གོས་ཅིག་ཤོས་ཐོགས་ནས་</s>
  </p>
  <p id="7208">
    <s id="7208:1">གསོལ་པ། </s>
    <s id="7208:2">བཅོམ་ལྡན་འདས་སླད་མའི་ཚེ་ཆོས་སྨྲ་བ་གང་ལས་ཆོས་ཀྱི་རྣམ་གྲངས་དེ་</s>
  </p>
  <p id="7209">
    <s id="7209:1">ཉན་པ་དེ་ལ་ཡང་དེ་བཞིན་གཤེགས་པ་ལ་གསོལ་བ་གདབ་པའི་སླད་དུ་གོས་འདི་འབུལ་ལོ། །</s>
  </p>
  <p id="7210">
    <s id="7210:1">དེ་ནས་བྱང་ཆུབ་སེམས་དཔའ་བརྟན་པའི་བློ་གྲོས་བྱང་ཆུབ་སེམས་དཔའ་ཕུག་སྦས་ཀྱི་ཐད་དུ་སོང་ནས་འདི་སྐད་ཅེས་སྨྲས་སོ། །</s>
  </p>
  <p id="7211">
    <s id="7211:1">ཕུ་ནུ་བོ་དེའི་ཕྱིར་དེ་བཞིན་གཤེགས་པ་ལ་གསོལ་བ་གདབ་པའི་ཆེད་དུ་དེ་བཞིན་གཤེགས་པ་ལ་བླ་གོས་དེ་འབུལ་བར་བྱའོ། །</s>
  </p>
  <p id="7212">
    <s id="7212:1">དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་བརྟན་པའི་བློ་གྲོས་དང་། བྱང་ཆུབ་སེམས་དཔའ་ཕུག་སྦས་གཉི་ག་གྱུར་ནས་བླ་གོས་དེ་ཕུལ་ཏེ། </s>
  </p>
  <p id="7213">
    <s id="7213:1">བླ་གོས་དེ་ལས་ཀྱང་ཆོ་འཕྲུལ་རྣམ་པ་དུ་མ་སྣང་ངོ་། །</s>
    <s id="7213:2">ཚེ་དང་ལྡན་པ་ཀུན་དགའ་བོ་དང་འཁོར་བཞི་པོས་ཀྱང་ཆོ་འཕྲུལ་དེ་དག་མཐོང་སྟེ། </s>
  </p>
  <p id="7214">
    <s id="7214:1">མཐོང་ནས་ཀྱང་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །</s>
  </p>
  <p id="7215">
    <s id="7215:1">བཅོམ་ལྡན་འདས་དེ་ནི་ངོ་མཚར་ལགས་སོ། །</s>
    <s id="7215:2">བདེ་བར་གཤེགས་པ་དེ་ནི་རྨད་དུ་བྱུང་བ་ལགས་སོ། །</s>
    <s id="7215:3">དེ་ནས་བཅོམ་ལྡན་འདས་ཀྱིས་མཁྱེན་བཞིན་དུ་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="7216">
    <s id="7216:1">དེ་ལྟ་ངོ་མཚར་རྨད་དུ་བྱུང་བ་ཅི་ཞིག་ཁོང་དུ་ཆུད། </s>
  </p>
  <p id="7217">
    <s id="7217:1">དེ་ནས་ཚེ་དང་ལྡན་པ་ཀུན་དགའ་བོས་ཚིགས་སུ་བཅད་པའི་དབྱངས་ཀྱིས་ཞུས་པ། </s>
    <s id="7217:2">བྱང་ཆུབ་གང་ཞུགས་དཔའ་བོ་དཔའ་རྣམས་ཀྱི། །བསྔགས་བརྗོད་རྫུ་འཕྲུལ་གྱིས་ནི་མཆི་བགྱིད་པ། །སྤྲུལ་པ་སྟོང་ཕྲག་མང་པོ་ཆོས་གོས་ལས། །འབྱུང་བ་དག་ནི་བདག་གིས་འདིར་མཐོང་ལགས། །</s>
    <s id="7217:3">འཇིག་རྟེན་མགོན་པོ་དེ་ཚེ་ཆོས་གོས་ལས། །ཆོས་གོས་སྟོང་ཕྲག་མང་པོ་བྱེ་ཕྲག་སྟོང་། །དེ་ལས་ལྷག་པ་བྱང་ཆུབ་སེམས་དཔའ་རྣམས། །ཐོགས་ཤིང་མཆི་བར་བགྱིད་པ་བདག་གིས་མཐོང་། །</s>
  </p>
  <p id="7218">
    <s id="7218:1">འདིར་མཆིས་ནས་ནི་འདྲེན་པ་རྣམས་ལ་འབུལ། །རྒྱལ་བ་གང་དག་ཕྱོགས་བཅུའི་འཇིག་རྟེན་གནས། །</s>
  </p>
  <p id="7219">
    <s id="7219:1">དེ་དག་ཐད་དུ་དེ་དག་ཆོ་འཕྲུལ་སྟོན། །</s>
  </p>
  <p id="7220">
    <s id="7220:1">དེ་རིང་ཆོས་གོས་ལས་ནི་དེ་འདྲ་མཐོང་། །</s>
  </p>
  <p id="7221">
    <s id="7221:1"><ref folio="F.212.a"/>དེ་ལས་གང་དག་རྒྱལ་ལ་ཆོས་གོས་འབུལ། །དེར་ནི་རིམ་གྱིས་སྤྱད་པ་སྤྱོད་པ་ཡིས། །དེ་འཚང་རྒྱ་ཞེས་འཇིག་རྟེན་མགོན་དེ་དག །དེ་ཚེ་བྱང་ཆུབ་མཆོག་ཏུ་ལུང་སྟོན་མཛད། །</s>
  </p>
  <p id="7222">
    <s id="7222:1">སེམས་ཅན་དག་པ་གང་དག་དེར་མཆིས་ནས། །</s>
  </p>
  <p id="7223">
    <s id="7223:1">དེ་ཚེ་སྤྱི་བོར་རྣམ་དག་གདུགས་འབྱུང་འགྱུར། །</s>
  </p>
  <p id="7224">
    <s id="7224:1">སེམས་ཅན་དེ་དག་བྱང་ཆུབ་ཕྱིར་སྤྱོད་པས། །འདིར་ནི་སངས་རྒྱས་འབྱུང་སྙམ་སེམས་ཅན་སེམས། །</s>
    <s id="7224:2">དེ་ན་སྟོང་ཕྲག་མང་པོ་བྱེ་བ་ཕྲག །ཁྲག་ཁྲིག་མཆོག་ཏུ་སྒྲ་འབྱིན་མཆིས་ལགས་ཏེ། །</s>
  </p>
  <p id="7225">
    <s id="7225:1">དེ་ལས་ཆོས་ཀྱི་ཚིག་རྣམས་བྱུང་བར་འགྱུར། །</s>
  </p>
  <p id="7226">
    <s id="7226:1">ནམ་མཁའ་ལས་ནི་སངས་རྒྱས་སྒྲ་ཐོས་ལགས། །</s>
    <s id="7226:2">འཛམ་གླིང་སངས་རྒྱས་རྣམས་ཀྱིས་ཁྱབ་པར་མཐོང་། །</s>
  </p>
  <p id="7227">
    <s id="7227:1">སྟོང་གསུམ་རྒྱལ་བ་རྣམས་ཀྱིས་ཁྱབ་པར་མཐོང་། །</s>
  </p>
  <p id="7228">
    <s id="7228:1">འདྲེན་པ་དེ་རིང་བདག་ལ་འདུ་ཤེས་བྱུང་། །</s>
  </p>
  <p id="7229">
    <s id="7229:1">སླན་ཆད་བདག་ལུས་ཉན་ཐོས་རློམ་མི་བགྱིད། །</s>
    <s id="7229:2">སློབ་དཔོན་དཔའ་བོ་ཁྱོད་ཀྱི་འཕྲུལ་འདི་འདྲ། །</s>
    <s id="7229:3">དེ་རིང་བདག་གི་མིག་རྨོངས་དྲན་པ་རྨོངས། །</s>
  </p>
  <p id="7230">
    <s id="7230:1">འཕགས་པའི་ཡེ་ཤེས་བདག་གིས་རྣམ་པར་བལྟ། །</s>
  </p>
  <p id="7231">
    <s id="7231:1">ཁམས་གསུམ་པོ་དག་ཐམས་ཅད་སྟོང་པར་བལྟ། །</s>
  </p>
  <p id="7232">
    <s id="7232:1">སྟོང་པར་ཤེས་ལ་བདག་གི་དྲན་མི་རྨོངས། །</s>
  </p>
  <p id="7233">
    <s id="7233:1">གང་གིས་ཡེ་ཤེས་ཐོབ་པ་མིག་མི་འཚལ། །</s>
  </p>
  <p id="7234">
    <s id="7234:1">བཅོམ་ལྡན་གཞན་དུ་དེ་ལ་མངོན་བགྱིས་པས། །བསྐྱེད་པའི་དྲན་པ་རྨོངས་པ་དེ་མ་གཏོགས། །དཔའ་བོ་འཁོར་ཀྱང་མཆོག་ཏུ་དགའ་བ་སྐྱེས། །</s>
  </p>
  <p id="7235">
    <s id="7235:1">བར་སྣང་ནམ་མཁའ་ལ་ནི་འཕགས་པར་གྱུར། །</s>
  </p>
  <p id="7236">
    <s id="7236:1">པད་མ་འདབ་སྟོང་པ་ཡིས་གནས་པ་ལགས། །མཁའ་ལ་པད་མ་གནས་པ་གདུགས་ཇི་བཞིན། །</s>
    <s id="7236:2" flag="alternateSource">ཆོས་གོས་དེ་ལ་ཕྱོགས་བཅུའི་འཇིག་རྟེན་ན། །</s>
  </p>
  <p id="7237">
    <s id="7237:1">གང་དག་ཅི་མཆིས་ཀུན་ཀྱང་གདའ་བ་ལགས། །</s>
    <s id="7237:2">འཇིག་རྟེན་དྲང་སྲོང་འདྲེན་པ་རྒྱལ་བ་མཆོག །དེ་དག་རྣམས་ཀྱི་དགེ་འདུན་རྒྱ་ཆེན་གདའ། །</s>
  </p>
  <p id="7238">
    <s id="7238:1">དེ་ལ་སེམས་ཅན་དཔའ་བོ་དེ་རབ་བྱུང་། །སྦྱིན་པ་བསམ་གྱིས་མི་ཁྱབ་རྒྱ་ཆེན་སྩོལ། །</s>
  </p>
  <p id="7239">
    <s id="7239:1">དེ་དག་བྱང་ཆུབ་དོན་དུ་འདྲེན་པ་བསྟེན། །</s>
  </p>
  <p id="7240">
    <s id="7240:1">སེམས་ཅན་དོན་སྤྱོད་བགྱིད་ཅིང་རབ་ཏུ་བྱུང་། །</s>
  </p>
  <p id="7241">
    <s id="7241:1">དེ་ཚེ་ཕྱོགས་བཅུ་རྣམས་སུ་ཆོས་སྟོན་པས། །དཔའ་བོ་དེ་དག་དེར་ནི་སྤྲུལ་པར་བྱུང་། །</s>
  </p>
  <p id="7242">
    <s id="7242:1">འཇིག་རྟེན་མགོན་པོ་གང་དག་གོས་ལས་མཐོང་། །</s>
  </p>
  <p id="7243">
    <s id="7243:1">བགྲང་བའམ་མཐའ་ནི་གང་ཡང་མཆིས་མ་ལགས། །</s>
    <s id="7243:2">འཇིག་རྟེན་ཁམས་གསུམ་གང་དག་གོས་ལས་མཐོང་། །</s>
  </p>
  <p id="7244">
    <s id="7244:1">སེམས་དགའ་མགུ་ཞིང་གུས་དང་བཅས་པ་ལགས། །</s>
    <s id="7244:2">ཇི་ལྟར་ཚངས་<ref folio="F.212.b"/>པ་དབང་བསྒྱུར་དབང་ཕྱུག་བཞིན། །རང་འོད་ལྡན་ཞིང་རྫུ་འཕྲུལ་སྟོབས་ལ་མཁས། །</s>
  </p>
  <p id="7245">
    <s id="7245:1">སྤོབས་དང་ལྡན་ཞིང་མང་དུ་ཐོས་པའང་ལགས། །</s>
    <s id="7245:2">དེ་ཚེ་གཟུངས་ཀྱི་སྒོ་ནི་ཀུན་གྱིས་ཐོབ། །</s>
  </p>
  <p id="7246">
    <s id="7246:1">རྒྱལ་བའི་ཚུལ་དང་འཐུན་པར་འཁོར་ལོ་བསྐོར། །</s>
  </p>
  <p id="7247">
    <s id="7247:1">ཞིང་དེ་དག་ཀྱང་ཆོས་གོས་རྣམས་ཀྱིས་ཁྱབ། །</s>
  </p>
  <p id="7248">
    <s id="7248:1">སྣ་ཚོགས་རིན་ཆེན་ལས་བྱུང་དོ་ཤལ་སྡུག །</s>
  </p>
  <p id="7249">
    <s id="7249:1">ལ་ལའི་ཞིང་དུ་ཁ་དོག་གདའ་མ་ལགས། །</s>
    <s id="7249:2">གང་དུ་དཔའ་བོ་མཆིས་ཤིང་རྐང་བཞག་ནས། །</s>
  </p>
  <p id="7250">
    <s id="7250:1">འཇིག་རྟེན་ཁམས་འདིར་རྫུ་འཕྲུལ་ཀུན་ནས་གནས། །</s>
  </p>
  <p id="7251">
    <s id="7251:1">མེ་ཏོག་རྣམས་དང་སྤོས་དང་བྱུག་པ་དང་། །རྒྱལ་མཚན་བ་དན་རྣམས་ཀྱིས་ཀུན་ནས་བརྒྱན། །</s>
  </p>
  <p id="7252">
    <s id="7252:1">གང་དུ་དཔའ་བོ་མཆིས་ནས་རྐང་བཞག་པའི། །ཞིང་དེ་དག་ནི་མགོན་པོ་བདག་གིས་མཐོང་། །</s>
  </p>
  <p id="7253">
    <s id="7253:1">ས་ཡི་སྙིང་པོར་སངས་རྒྱས་བཞུགས་པ་དང་། །དེ་ཚེ་ཆོས་ཀྱི་འཁོར་ལོ་བསྐོར་བ་མཐོང་། །</s>
  </p>
  <p id="7254">
    <s id="7254:1">རྒྱལ་བ་དེ་དང་ཆོ་འཕྲུལ་མཐོང་ནས་སུ། །</s>
    <s id="7254:2">འདི་ན་གོས་ལས་རྫུ་འཕྲུལ་དེ་འདྲ་གདའ། །</s>
  </p>
  <p id="7255">
    <s id="7255:1">འཇིག་རྟེན་འདི་ན་གང་སུ་ལུས་མཆིས་པ། །ཐམས་ཅད་འདིར་ནི་ལུས་སུ་སྤྲུལ་ནས་</s>
  </p>
  <p id="7256">
    <s id="7256:1">སུ །_།</s>
    <s id="7256:2">སྲོག་ཆགས་རྣམས་ལ་སྨན་ཕྱིར་ཆོས་སྟོན་ཅིང་། །དེར་ནི་བྱང་ཆུབ་སླད་དུ་ངེས་པ་ལགས། །</s>
    <s id="7256:3">དེ་རིང་འདི་ན་ངོ་མཚར་ཚུལ་བཞིན་གདའ། །</s>
  </p>
  <p id="7257">
    <s id="7257:1">དེས་ཀྱང་མཐོང་བ་དེ་ནི་ཡིད་ཆེས་གདའ། །</s>
  </p>
  <p id="7258">
    <s id="7258:1">རྒྱལ་བ་མཁས་པས་སངས་རྒྱས་འཕྲུལ་དེ་གཟིགས། །</s>
  </p>
  <p id="7259">
    <s id="7259:1">བཅོམ་ལྡན་ཆོ་འཕྲུལ་དེ་འདྲ་གདའ་བ་ལགས། །</s>
    <s id="7259:2">བཅོམ་ལྡན་མི་རྣམས་ཀྱི་ནི་ཞིང་རྒྱ་ཆེ། །</s>
  </p>
  <p id="7260">
    <s id="7260:1" flag="alternateSource">བློ་བུལ་རྣམས་ཀྱི་སྟོན་པ་དམ་པ་ལགས། །</s>
    <s id="7260:2">བཅོམ་ལྡན་སྐྱེ་དགུའི་སྲིད་ཆགས་བདེ་སྡུག་བསྔལ། །</s>
  </p>
  <p id="7261">
    <s id="7261:1">འབྲས་བུ་ཆེན་པོ་བསྐྱེད་པར་འགྱུར་བ་ལགས། །</s>
    <s id="7261:2">གལ་ཏེ་བདག་གིས་སྙན་པ་བསྐལ་བརྗོད་ཀྱང་། །</s>
    <s id="7261:3">བསྐལ་པ་སྟོང་དུའང་ཟད་བགྱིད་རྔོ་མི་ཐོགས། །</s>
  </p>
  <p id="7262">
    <s id="7262:1">གང་དག་གོས་ལས་རྫུ་འཕྲུལ་བསྒྲུབས་གདའ་བ། །ཐུབ་པས་བསྟན་འདི་སུ་ཡི་དོན་བགྱིད་འགྱུར། །</s>
  </p>
  <p id="7263">
    <s id="7263:1">དེ་ནི་སུ་ཡི་རྒྱ་ཆེན་ཞིང་དུ་འགྱུར། །</s>
  </p>
  <p id="7264">
    <s id="7264:1">དེ་ལ་སུ་ཞིག་བྱང་ཆུབ་སྤྱད་སྤྱོད་ན། །</s>
  </p>
  <p id="7265">
    <s id="7265:1">འདི་ལྟར་འདི་ན་རྫུ་འཕྲུལ་དཔག་མེད་གདའ། །</s>
  </p>
  <p id="7266">
    <s id="7266:1">འདྲེན་པ་དེ་རིང་བདག་ལ་ལུང་བསྟན་གསོལ། །</s>
  </p>
  <p id="7267">
    <s id="7267:1">ཤིང་རྟའི་ཕང་ལོ་ཙམ་གྱི་པད་མ་བརྩེགས། །ཇི་ལྟར་སྣ་ཚོགས་མཛེས་པ་བགྱིས་པ་ལགས། །</s>
    <s id="7267:2">ཇི་ལྟར་བྱང་ཆུབ་སེམས་དཔའ་མང་པོ་མཆིས། །</s>
  </p>
  <p id="7268">
    <s id="7268:1">ཕྱོགས་བཅུར་སངས་རྒྱས་ལ་ནི་ཕྱག་འཚལ་མཆི། །<ref folio="F.213.a"/></s>
    <s id="7268:2">སངས་རྒྱས་ཕྱག་འཚལ་སླར་ཡང་ཞིང་དུ་མཆི། །</s>
    <s id="7268:3">དེ་ཉིད་ནས་ནི་སླར་མཆིས་བྱང་ཆུབ་འཐོབ། །</s>
  </p>
  <p id="7269">
    <s id="7269:1">རྒྱ་ཆེན་ཞིང་དེ་རྣམ་པར་དག་པར་འགྱུར། །</s>
  </p>
  <p id="7270">
    <s id="7270:1">རྫུ་འཕྲུལ་བསམ་གྱིས་མི་ཁྱབ་གདའ་བ་ལགས། །</s>
    <s id="7270:2">བྱང་ཆུབ་སྤྱད་པ་སྤྱོད་པ་དག་ཀྱང་མཐོང་། །</s>
  </p>
  <p id="7271">
    <s id="7271:1">སངས་རྒྱས་ཞིང་འདི་ན་ནི་དཔའ་བོ་གཅིག ། གང་ཞིག་ཆོས་གོས་ཐོགས་ནས་གནས་པ་ལགས། །མ་བསླབས་པ་ཡིས་འདི་ལ་ཇི་ལྟར་བསླབ། །</s>
  </p>
  <p id="7272">
    <s id="7272:1">གང་གིས་སེམས་ཅན་ཐམས་ཅད་བདེ་མྱོང་བའི། །སྙོམས་པར་སྦྱིན་པའི་ལོངས་སྤྱོད་འཐུན་འཚལ་བ། །སེམས་ཅན་ཀུན་ལ་ཕན་པར་གྱུར་ཅིག་ཅེས། །སྔོན་ཆད་བདག་གིས་སྦྱིན་སྩལ་བསྔོས་པ་ལགས། །</s>
    <s id="7272:2">མགོན་པོ་དོན་དེ་བདག་ལ་གསུང་བར་གསོལ། །</s>
  </p>
  <p id="7273">
    <s id="7273:1">འཇིག་རྟེན་མགོན་པོ་བདག་གི་ཐེ་ཚོམ་ཆོད། །</s>
  </p>
  <p id="7274">
    <s id="7274:1">སྨོན་ལམ་འདི་འདྲ་བརྟན་པའི་བློ་གྲོས་ཀྱིའམ། །དགེ་སློང་ཕུག་སྦས་ཀྱིའམ་སུ་ཡི་ལགས། །</s>
    <s id="7274:2">དེ་སྐད་ཅེས་གསོལ་པ་དང་། </s>
    <s id="7274:3">བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="7275">
    <s id="7275:1">ཀུན་དགའ་བོ་བྱང་ཆུབ་སེམས་དཔའ་བརྟན་པའི་བློ་གྲོས་ཀྱིས་དྲི་བ་འདྲི་བར་འདོད་ཀྱིས། དྲི་བ་ལན་གདབ་པ་ལ་ཁྱོད་རེ་ཞིག་སྡོད་ཅིག་དང་། དེའི་འོག་ཏུ་ཁྱོད་ཀྱི་དྲི་བ་ལན་གདབ་པར་བྱའོ། །</s>
  </p>
  <p id="7276">
    <s id="7276:1">དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་བརྟན་པའི་བློ་གྲོས་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="7277">
    <s id="7277:1">གལ་ཏེ་ཞུས་ནས་ཞུ་བ་ལུང་བསྟན་པའི་སླད་དུ་བཅོམ་ལྡན་འདས་ཀྱིས་བདག་ལ་སྐབས་ཕྱེ་ན། </s>
  </p>
  <p id="7278">
    <s id="7278:1">བཅོམ་ལྡན་འདས་བདག་ཕྱོགས་འགའ་ཞིག་ཞུ་ལགས་སོ། །</s>
    <s id="7278:2">དེ་སྐད་ཅེས་གསོལ་པ་དང་། </s>
    <s id="7278:3">བཅོམ་ལྡན་འདས་ཀྱིས་བྱང་ཆུབ་སེམས་དཔའ་བརྟན་པའི་བློ་གྲོས་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="7279">
    <s id="7279:1">བརྟན་པའི་བློ་གྲོས་ཁྱོད་ཅི་དང་ཅི་འདོད་པ་དྲིས་ཤིག་དང་། </s>
    <s id="7279:2">ངས་དེ་དང་དེ་ཉིད་ཀྱི་དྲི་བ་ལན་བཏབ་པས་ཁྱོད་ཀྱི་སེམས་རངས་པར་བྱའོ། །</s>
  </p>
  <p id="7280">
    <s id="7280:1">དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་བརྟན་པའི་བློ་གྲོས་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="7281">
    <s id="7281:1">བཅོམ་ལྡན་འདས་སྒོར་འཇུག་པ་ཞེས་བགྱི་ན། </s>
  </p>
  <p id="7282">
    <s id="7282:1">བཅོམ་ལྡན་འདས་སྒོར་འཇུག་པ་ཞེས་བགྱི་བ་དེ་གང་ལགས། </s>
    <s id="7282:2">བཅོམ་ལྡན་འདས་དེ་བཞིན་གཤེགས་པས་དེ་ཡང་བཤད་པར་གསོལ། </s>
  </p>
  <p id="7283">
    <s id="7283:1">གང་དག་སྒོའི་ཚིག་དག་ལ་ཞུགས་པའི་བྱང་ཆུབ་སེམས་དཔའ་དེ་དག་ཀྱང་བཤད་པར་གསོལ། </s>
  </p>
  <p id="7284">
    <s id="7284:1">ཆོས་དེ་དག་གི་འཇུག་པ་<ref folio="F.213.b"/>དེ་ཡང་བཤད་པར་གསོལ། </s>
  </p>
  <p id="7285">
    <s id="7285:1">ཆོས་མཆོག་དེ་དག་གང་ཞིག་ལགས། །</s>
    <s id="7285:2">དེ་དག་འཇུག་པ་ཇི་ལྟ་བུ། །</s>
    <s id="7285:3">དེ་དག་སྒོ་ཡང་ཅི་འདྲ་ལགས། །</s>
    <s id="7285:4">འདྲེན་པ་དེ་བཞིན་བཤད་པར་གསོལ། །</s>
  </p>
  <p id="7286">
    <s id="7286:1">ཆོས་ལ་ཞུགས་ནས་ཇི་ལྟ་བུར། །བྱང་ཆུབ་འབྱུང་བར་འགྱུར་བ་ལགས། །</s>
    <s id="7286:2">ཇི་ལྟར་ཆོས་ནི་བསྟན་པ་ནས། །</s>
  </p>
  <p id="7287">
    <s id="7287:1">སྤོབས་པ་ཆད་པར་མི་འགྱུར་ལགས། །</s>
    <s id="7287:2">ཆོས་དེ་དག་ནི་ག་ལས་མཆིས། །</s>
  </p>
  <p id="7288">
    <s id="7288:1">དེ་དག་གང་དུ་གནས་པ་ལགས། །</s>
    <s id="7288:2">དེ་དག་ཇི་ལྟར་མི་རྨོངས་ཤིང་། །ཆོས་རྣམས་ལ་ནི་དྲན་པ་འཇུག །</s>
  </p>
  <p id="7289">
    <s id="7289:1">ཅི་ནས་དེ་དག་ཞུགས་འགྱུར་བའི། །འཇུག་པའི་མཚན་ཉིད་བཤད་དུ་གསོལ། །</s>
  </p>
  <p id="7290">
    <s id="7290:1">ཞུགས་པ་རྣམས་ཀྱི་ཆོས་གང་དག །མངོན་དུ་འགྱུར་བ་བཤད་པར་གསོལ། །</s>
  </p>
  <p id="7291">
    <s id="7291:1">དེ་དག་ཇི་ལྟར་མི་རྨོངས་ཤིང་། །ཆོས་ལ་དྲན་འབྱུང་འདྲེན་པ་པོ། །བསྐལ་པ་གྲངས་ནི་མ་མཆིས་པར། །སྤོབས་པ་ཆད་པར་མི་འགྱུར་ལགས། །</s>
    <s id="7291:2">དེ་དག་དམིགས་པ་ཅི་འདྲ་ཞིག །</s>
    <s id="7291:3">རྟེན་ཀྱང་ཇི་འདྲ་བ་ཞིག་ལགས། །</s>
    <s id="7291:4">གང་གིས་སྨྲ་བ་དེ་དག་གི། །མཐར་འགྱུར་མ་མཆིས་འདྲེན་པ་པོ། །</s>
    <s id="7291:5">ཇི་ལྟར་སྔོན་ཆད་དེ་དག་གིས། །སྦྱིན་པ་སྩལ་ནས་</s>
  </p>
  <p id="7292">
    <s id="7292:1">ཞི་བར་བསྔོས། །</s>
  </p>
  <p id="7293">
    <s id="7293:1">གང་གིས་གཟི་བརྗིད་ལྡན་རྣམས་ཀྱི། །སྤོབས་པ་སྐྱེ་དང་མཇལ་བར་འགྱུར། །</s>
  </p>
  <p id="7294">
    <s id="7294:1">ཇི་ལྟ་བུར་ནི་ཚུལ་ཁྲིམས་བསྲུངས། །</s>
    <s id="7294:2">ཇི་ལྟ་བུར་ནི་ཚུལ་ཁྲིམས་བསྟེན། །</s>
  </p>
  <p id="7295">
    <s id="7295:1">ཇི་ལྟ་བུར་ནི་ཚུལ་ཁྲིམས་བསྔོས། །</s>
  </p>
  <p id="7296">
    <s id="7296:1">གང་དེ་ཁྲིམས་ཀྱིས་མ་སོང་ལགས། །</s>
    <s id="7296:2">ཇི་ལྟ་བུར་ན་བཟོད་པ་བསྒོམས། །</s>
  </p>
  <p id="7297">
    <s id="7297:1">ཇི་ལྟ་བུར་ན་བཟོད་པ་བསྟེན། །</s>
  </p>
  <p id="7298">
    <s id="7298:1">གང་གིས་དེ་དག་མ་སྐྱེས་མཐའ། །བླ་ན་མ་མཆིས་རྗེས་སུ་ཐོབ། །</s>
  </p>
  <p id="7299">
    <s id="7299:1">ཇི་ལྟ་བུར་ན་བརྩོན་འགྲུས་བརྩམས། །</s>
  </p>
  <p id="7300">
    <s id="7300:1">ཇི་ལྟ་བུར་ན་བརྩོན་འགྲུས་བསྟེན། །</s>
  </p>
  <p id="7301">
    <s id="7301:1">གང་གིས་སངས་རྒྱས་བྱང་ཆུབ་དང་། །བྲལ་བར་མ་གྱུར་འདྲེན་པ་པོ། །</s>
    <s id="7301:2">ཇི་ལྟ་བུར་ན་བསམ་གཏན་བསྐྱེད། །</s>
  </p>
  <p id="7302">
    <s id="7302:1">ཇི་ལྟ་བུར་ན་བསམ་གཏན་བསྟེན། །</s>
  </p>
  <p id="7303">
    <s id="7303:1">ཆོས་གང་ལ་ནི་བསམ་གཏན་བགྱིད། །</s>
    <s id="7303:2">གང་གིས་སྤོབས་པ་བསྐྱེད་པ་ལགས། །</s>
    <s id="7303:3">ཇི་ལྟར་དེ་དག་ཤེས་རབ་བསྒོམས། །</s>
  </p>
  <p id="7304">
    <s id="7304:1">ཇི་ལྟ་བུར་ན་ཤེས་རབ་བསྟེན། །</s>
  </p>
  <p id="7305">
    <s id="7305:1">ཇི་ལྟར་དེ་དག་ཡེ་ཤེས་འཇུག །</s>
  </p>
  <p id="7306">
    <s id="7306:1">ཇི་ལྟར་སྤོབས་པ་ཆད་མི་འགྱུར། །</s>
  </p>
  <p id="7307">
    <s id="7307:1">བླ་མེད་ཚུལ་ལ་གནས་པ་ལགས། །</s>
    <s id="7307:2">ཡང་དག་ཆོས་རྣམས་སྟོན་པ་ལགས། །</s>
    <s id="7307:3">ཟབ་ཅིང་ཞི་བ་སྟོང་པ་ཡི། །བྱང་ཆུབ་དེ་དང་སུ་ཞིག་ཉེ། །</s>
  </p>
  <p id="7308">
    <s id="7308:1">ཇི་ལྟར་མདོ་སྡེ་སྣ་ཚོགས་གཟུང་། །</s>
  </p>
  <p id="7309">
    <s id="7309:1">སྣ་ཚོགས་དོན་ལ་རྣམ་ངེས་ལགས། །ཡང་དང་ཡང་དུའང་<ref folio="F.214.a"/>སྟོན་བགྱིད་ལགས། །</s>
    <s id="7309:2">ཞུ་བ་དེ་ནི་ལན་སྩལ་གསོལ། །</s>
  </p>
  <p id="7310">
    <s id="7310:1">སེམས་ཅན་རྣམས་ཀྱི་ཐེ་ཚོམ་གཅོད། །</s>
    <s id="7310:2">དེ་ནི་བདག་གིས་སྟོན་ལ་ཞུ། །</s>
  </p>
  <p id="7311">
    <s id="7311:1">མ་མཆིས་པ་ཡི་དུས་ན་ནི། །ཆོས་སྨྲ་བ་ནི་འབྱུང་བར་འགྱུར། །</s>
  </p>
  <p id="7312">
    <s id="7312:1">ཇི་ལྟར་དེ་ལའང་གནས་པར་བགྱི། །</s>
  </p>
  <p id="7313">
    <s id="7313:1">འདྲེན་པ་ཇི་ལྟར་གནས་ནས་སུ། །ཇི་ལྟར་ཆོས་ནི་བཟུང་ནས་སུ། །ཇི་ལྟར་ཆོས་ནི་ཡོངས་སུ་འཛིན། །</s>
  </p>
  <p id="7314">
    <s id="7314:1">འཇིག་རྟེན་མགོན་པོ་མི་མཆོག་གིས། །ཞུས་པ་དེ་ནི་བདག་ལ་སྟོན། །</s>
  </p>
  <p id="7315">
    <s id="7315:1">ཕྱི་མའི་དུས་ན་ཇི་ལྟ་བུར། །སྲོག་ཆགས་རྣམས་ཀྱི་ཐེ་ཚོམ་གཅད། །</s>
    <s id="7315:2">དེ་སྐད་ཅེས་གསོལ་པ་དང་། </s>
    <s id="7315:3">བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་བློ་གྲོས་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="7316">
    <s id="7316:1">བརྟན་པའི་བློ་གྲོས་ཁྱོད་དེ་བཞིན་གཤེགས་པ་ལ་དོན་དེ་ཡོངས་སུ་འདྲི་བར་སེམས་པ་ནི་ལེགས་སོ་ལེགས་སོ། །</s>
  </p>
  <p id="7317">
    <s id="7317:1">འདི་ལྟར་ཁྱོད་ཀྱིས་ནི་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་དགེ་བའི་རྩ་བ་བྱས་སོ། །</s>
  </p>
  <p id="7318">
    <s id="7318:1">དེ་བཞིན་གཤེགས་པ་དེ་དག་ལ་ཡང་ཡོངས་སུ་ཞུས་སོ། །</s>
  </p>
  <p id="7319">
    <s id="7319:1">བརྟན་པའི་བློ་གྲོས་ངས་ནི་འདས་པའི་དུས་བསྐལ་པ་གྲངས་མེད་པ་ན་ནམ་མཁས་ཡོངས་སུ་ཟིན་པའི་ས་ཕྱོགས་འདི་ཉིད་དུ་སངས་རྒྱས་སྟོང་ཕྲག་དྲུག་ཅུ་རྩ་བརྒྱད་ལ་ཁྱོད་ཀྱིས་ཞུ་བ་གང་ཞུས་པ་དང་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་ཁྱོད་ཀྱི་ཞུ་བ་དེ་ཞུ་བ་ན་ཡང་སེམས་ཅན་མང་པོ་དཔག་ཏུ་མེད་པའི་དོན་དུ་གྱུར་པར་མངོན་པར་ཤེས་སོ། །</s>
  </p>
  <p id="7320">
    <s id="7320:1">བརྟན་པའི་བློ་གྲོས་དེ་ལྟ་བས་ན་རྣམ་གྲངས་དེས་ཁྱོད་ཀྱིས་འདི་ལྟར་རིག་པར་བྱ་སྟེ། </s>
  </p>
  <p id="7321">
    <s id="7321:1">བརྟན་པའི་བློ་གྲོས་སྔོན་བྱུང་བ་འདས་པའི་དུས་བསྐལ་པ་གྲངས་མེད་པར་གྱུར་པ་ན། </s>
  </p>
  <p id="7322">
    <s id="7322:1">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་མངོན་དུ་འཕགས་པའི་འོད་ཟེར་ཅེས་བྱ་བ་འཇིག་རྟེན་དུ་བྱུང་སྟེ། </s>
  </p>
  <p id="7323">
    <s id="7323:1">དེ་བཞིན་གཤེགས་པ་དེའི་ཚེའི་ཚད་ནི་བསྐལ་པ་ཕྱེད་ཐུབ་པར་གྱུར་ཏོ། །</s>
  </p>
  <p id="7324">
    <s id="7324:1">བཅོམ་ལྡན་འདས་དེ་གང་དག་དང་ཐབས་ཅིག་ཏུ་ལྗོངས་རྒྱུ་བ་མཛད་པ་དང་། གང་དག་དང་ཐབས་ཅིག་ཏུ་དབྱར་གནས་པར་དམ་བཅའ་བར་མཛད་པ་དེའི་དགྲ་བཅོམ་པ་ཟག་པ་ཟད་པ་དག་ནི་བྱེ་བ་ཕྲག་བདུན་ཅུ་ཚང་བར་བྱུང་བར་གྱུར་ཏོ། །</s>
  </p>
  <p id="7325">
    <s id="7325:1">བརྟན་པའི་བློ་གྲོས་དེའི་དུས་ན་འཛམ་བུའི་གླིང་དེ་ནི་ཡངས་ཤིང་རྒྱ་ཆེ་སྟེ། </s>
  </p>
  <p id="7326">
    <s id="7326:1">དཔག་<ref folio="F.214.b"/>ཚད་ཁྲག་ཁྲིག་འབུམ་ཕྲག་བདུན་ཅུ་པར་གྱུར་ཏོ། །</s>
  </p>
  <p id="7327">
    <s id="7327:1">དེའི་དུས་ན་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ། མཐའ་བཞིར་རྣམ་པར་རྒྱལ་བ་སྲུང་བ། ཆོས་དང་ལྡན་པ། ཆོས་ཀྱི་རྒྱལ་པོ་གླིང་བཞི་པའི་འཇིག་རྟེན་གྱི་ཁམས་ཀྱི་དབང་ཕྱུག་འཁོར་ལོས་སྒྱུར་བ་མ་སྨད་པའི་བསོད་ནམས་དབང་ཕྱུག་ཅེས་བྱ་བ་བྱུང་བར་གྱུར་ཏོ། །</s>
  </p>
  <p id="7328">
    <s id="7328:1">དེའི་དུས་ན་འཛམ་བུའི་གླིང་དེར་གྲོང་ཁྱེར་ཆེ་ཞིང་རྒྱ་ཆེ་སྟེ། </s>
  </p>
  <p id="7329">
    <s id="7329:1">ཆུར་ནི་དཔག་ཚད་བཞི་བཅུ་པ། ཞེང་དུ་ནི་དཔག་ཚད་སུམ་ཅུ་པ། འབྱོར་པ། རྒྱས་པ། བདེ་བ། ལོ་ལེགས་པ། ཉམས་དགའ་བ། སྐྱེ་བོ་དང་མི་མང་པོས་གང་བ་བྱེ་བ་ཕྲག་བརྒྱད་ཅུ་བྱུང་བར་གྱུར་ཏོ། །</s>
  </p>
  <p id="7330">
    <s id="7330:1">བརྟན་པའི་བློ་གྲོས་རྒྱལ་པོ་མ་སྨད་པའི་བསོད་ནམས་དབང་ཕྱུག་དེའི་འཛམ་བུའི་གླིང་གི་དབུས་སུ་གང་དུ་རྒྱལ་པོ་མ་སྨད་པའི་བསོད་ནམས་དབང་ཕྱུག་གནས་འཆའ་བར་བྱེད་པའི་རྒྱལ་པོའི་ཕོ་བྲང་འཁོར་ཆེན་པོ་ཁོ་ར་ཁོར་ཡུག་ཏུ་དཔག་ཚད་བརྒྱད་ཅུ་ཡོད་པ་གྲུ་བཞི་ལྷམ་པ། རྒྱར་དཔག་ཚད་ཕྱེད་ཕྱེད་ཀྱང་མིག་མངས་རིས་སུ་བྲིས་པ་གཅིག་བྱུང་བར་གྱུར་ཏོ། །</s>
  </p>
  <p id="7331">
    <s id="7331:1">བརྟན་པའི་བློ་གྲོས་རྒྱལ་པོའི་ཕོ་བྲང་འཁོར་དེའི་མིང་ནི་བདེ་བ་ཅན་ཞེས་བྱ་བར་གྱུར་ཏོ། །</s>
  </p>
  <p id="7332">
    <s id="7332:1">རྒྱལ་པོའི་ཕོ་བྲང་འཁོར་དེར་སེམས་ཅན་དེ་དག་གིས་ལོངས་སྤྱོད་པའི་ཕྱིར་བདག་གི་མེད་ཅིང་ཡོངས་སུ་འཛིན་པ་མེད་པའི་སྐྱེད་མོས་ཚལ་ཁོར་ཡུག་ཏུ་སྟོང་ཕྲག་བདུན་ཅུ་བྱུང་བར་གྱུར་ཏོ། །</s>
  </p>
  <p id="7333">
    <s id="7333:1">བརྟན་པའི་བློ་གྲོས་རྒྱལ་པོ་མ་སྨད་པའི་བསོད་ནམས་དབང་ཕྱུག་དེའི་རྒྱལ་པོའི་ཕོ་བྲང་འཁོར་དཔག་ཚད་བརྒྱད་ཅུ་པ་དེ་ཇི་ཙམ་དུ་ཆེ་བར་སྐྱེད་མོས་ཚལ་ཆེན་པོ་གཅིག་བྱུང་བར་གྱུར་ཏེ། </s>
  </p>
  <p id="7334">
    <s id="7334:1">སྐྱེད་མོས་ཚལ་ཆེན་པོ་དེ་ནི་ཤིང་ཏ་ལའི་ཕྲེང་བ་རིམ་པ་བདུན་གྱིས་བསྐོར་བར་གྱུར་ཅིང་དྲིལ་བུ་གཡེར་ཀའི་དྲ་བ་རིམ་བདུན་དང་། རྟ་བབས་རིམ་བདུན་དང་། རབ་རིམ་བདུན་དང་། འོབས་རིམ་བདུན་གྱིས་ཁོར་ཡུག་ཏུ་བསྐོར་བར་གྱུར་ཏོ། །</s>
  </p>
  <p id="7335">
    <s id="7335:1">བརྟན་པའི་བློ་གྲོས་དེའི་ཚེ་དེའི་དུས་ན་དེ་བཞིན་གཤེགས་པ་རིན་པོ་ཆེ་མངོན་དུ་འཕགས་པའི་འོད་ཟེར་དེ་དགྲ་བཅོམ་པ་བྱེ་བ་ཕྲག་བདུན་ཅུའི་དགེ་སློང་གི་དགེ་འདུན་ཆེན་པོ་དང་ཐབས་ཅིག་ཏུ་རིམ་གྱིས་ཡུལ་རྒྱུ་བས་རྒྱུ་ཞིང་རྒྱལ་པོའི་ཕོ་བྲང་འཁོར་དུ་བྱོན་པར་གྱུར་ཏེ</s>
  </p>
  <p id="7336">
    <s id="7336:1">བརྟན་པའི་བློ་གྲོས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་མངོན་དུ་འཕགས་པའི་འོད་ཟེར་དགེ་སློང་བྱེ་བ་ཕྲག་བདུན་ཅུ་དང་ཐབས་ཅིག་ཏུ་རིམ་གྱིས་ཡུལ་<ref folio="F.215.a"/>རྒྱུ་བ་རྒྱུ་ཞིང་རྒྱལ་པོའི་ཕོ་བྲང་འཁོར་དུ་བྱོན་ནས་</s>
  </p>
  <p id="7337">
    <s id="7337:1">དེ་རྒྱལ་པོའི་ཕོ་བྲང་འཁོར་དེ</s>
  </p>
  <p id="7338">
    <s id="7338:1">འི་སྐྱེད་མོས་ཚལ་ཞིག་ན་བཞུགས་སོ། །</s>
  </p>
  <p id="7339">
    <s id="7339:1">ཞེས་རྒྱལ་པོ་མ་སྨད་པའི་བསོད་ནམས་དབང་ཕྱུག་གིས་ཐོས་སོ། །</s>
  </p>
  <p id="7340">
    <s id="7340:1">བརྟན་པའི་བློ་གྲོས་དེ་ནས་རྒྱལ་པོ་མ་སྨད་པའི་བསོད་ནམས་དབང་ཕྱུག་དེ་དེ་བཞིན་གཤེགས་པ་རིན་པོ་ཆེ་མངོན་དུ་འཕགས་པའི་འོད་ཟེར་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="7341">
    <s id="7341:1">བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། །</s>
  </p>
  <p id="7342">
    <s id="7342:1">བརྟན་པའི་བློ་གྲོས་དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་མངོན་དུ་འཕགས་པའི་འོད་ཟེར་གྱིས་རྒྱལ་པོ་དེའི་བསམ་པ་ཐུགས་སུ་ཆུད་ནས་</s>
  </p>
  <p id="7343">
    <s id="7343:1">བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་སེམས་ཅན་ཐམས་ཅད་ཀྱི་ཐེ་ཚོམ་གཅོད་པ་དེ་ཡང་དག་པར་རབ་ཏུ་བསྟན་ཏོ། །</s>
  </p>
  <p id="7344">
    <s id="7344:1">དེས་དེ་ཐོས་ནས་ཡི་རངས་ཤིང་རབ་ཏུ་དགའ་བར་གྱུར་ཏེ། </s>
  </p>
  <p id="7345">
    <s id="7345:1">དགའ་བ་དང་ཡིད་བདེ་བ་སྐྱེས་པར་གྱུར་ཏོ། །</s>
  </p>
  <p id="7346">
    <s id="7346:1">དེ་ནས་དེ་འདི་སྙམ་དུ་སེམས་ཏེ། </s>
  </p>
  <p id="7347">
    <s id="7347:1">དེ་བཞིན་གཤེགས་པ་རིན་པོ་ཆེ་མངོན་དུ་འཕགས་པ་དེས་ལོངས་སྤྱད་པའི་ཕྱིར་རང་གི་སྐྱེད་མོས་ཚལ་དེ་ཤིན་ཏུ་ལེགས་པར་བརྒྱན་ལ་བདག་གིས་ལེགས་པར་དབུལ་གོར་མ་ཆག་གོ་སྙམ་ནས་</s>
  </p>
  <p id="7348">
    <s id="7348:1">བརྟན་པའི་བློ་གྲོས་ལོངས་སྤྱད་པར་བྱ་བའི་ཕྱིར་རྒྱལ་པོ་དེས་སྐྱེད་མོས་ཚལ་དེ་ཕུལ་ལོ། །</s>
  </p>
  <p id="7349">
    <s id="7349:1">གཙུག་ལག་ཁང་བྱེ་བ་ཕྲག་བདུན་ཅུ་དང་འཆག་ས་བྱེ་བ་ཕྲག་བདུན་ཅུ་ཡང་བྱེད་དུ་བཅུག་གོ། །</s>
  </p>
  <p id="7350">
    <s id="7350:1">ཁྲིའུ་བྱེ་བ་ཕྲག་བདུན་ཅུ་ཡང་བྱེད་དུ་བཅུག་གོ། །</s>
  </p>
  <p id="7351">
    <s id="7351:1">ཀུན་དགའ་ར་བ་བྱེ་བ་ཕྲག་བདུན་ཅུ་ཡང་རིམ་གྲོ་བ་དག་དང་བཅས་པར་ཕུལ་ཏེ་ཕུལ་ནས་ཀྱང་</s>
    <s id="7351:2">བཅོམ་ལྡན་འདས་དེ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="7352">
    <s id="7352:1">དེ་བཞིན་གཤེགས་པ་དེ་ལ་འདི་སྐད་ཅེས་གསོལ་ཏོ། །</s>
  </p>
  <p id="7353">
    <s id="7353:1">བཅོམ་ལྡན་འདས་ཀྱིས་བདག་ལ་ཐུགས་བརྩེ་བའི་སླད་དུ་དགེ་སློང་གི་དགེ་འདུན་དང་ཐབས་ཅིག་ཏུ་སང་གདུགས་ཚོད་ལ་གཤེགས་པར་གནང་བར་མཛད་དུ་གསོལ། </s>
  </p>
  <p id="7354">
    <s id="7354:1">བརྟན་པའི་བློ་གྲོས་དེ་ནས་རྒྱལ་པོ་དེས་བཅོམ་ལྡན་འདས་དེ་ཅང་མི་གསུང་བར་གྱུར་པས་གནང་བར་རིག་ནས། </s>
  </p>
  <p id="7355">
    <s id="7355:1">ཞབས་ལ་ཕྱག་འཚལ་ཏེ་སོང་ནས་</s>
    <s id="7355:2">དེའི་མཚན་མོ་འཁོར་ལོས་སྒྱུར་བའི་ཟས་ལྟ་བུ་མང་བ་དང་བསོད་པ་གཡོས་བྱེད་དུ་བཅུག་ནས། </s>
  </p>
  <p id="7356">
    <s id="7356:1">དེའི་མཚན་མོ་འདས་པ་དང་བཅོམ་ལྡན་འདས་དེའི་ཐད་དུ་སོང་ནས་གདུགས་ཚོད་ལ་བབ་པ་གསོལ་ཏོ། །</s>
  </p>
  <p id="7357">
    <s id="7357:1">བརྟན་པའི་བློ་གྲོས་དེ་ནས་དེ་བཞིན་<ref folio="F.215.b"/>གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་མངོན་དུ་འཕགས་པའི་འོད་ཟེར་དེ་སྔ་དྲོའི་དུས་ཀྱི་ཚེ་ཤམ་ཐབས་དང་ཆོས་གོས་མནབས། </s>
    <s id="7357:2">ལྷུང་བཟེད་བསྣམས་ཏེ་དགེ་སློང་གི་དགེ་འདུན་གྱིས་མདུན་དུ་བདར་ནས་</s>
  </p>
  <p id="7358">
    <s id="7358:1">རྒྱལ་པོ་མ་སྨད་པའི་བསོད་ནམས་དབང་ཕྱུག་གི་ཁྱིམ་ག་ལ་བ་དེར་གཤེགས་ཏེ་</s>
  </p>
  <p id="7359">
    <s id="7359:1">བྱོན་ནས་</s>
  </p>
  <p id="7360">
    <s id="7360:1">གདན་བཤམས་པ་ལ་བཞུགས་སོ། །</s>
  </p>
  <p id="7361">
    <s id="7361:1">དགེ་སློང་དེ་དག་ཀྱང་སྟན་ཇི་ལྟར་བཤམས་པ་ལ་འཁོད་དོ། །</s>
  </p>
  <p id="7362">
    <s id="7362:1">བརྟན་པའི་བློ་གྲོས་དེ་ནས་རྒྱལ་པོ་མ་སྨད་པའི་བསོད་ནམས་དབང་ཕྱུག་གིས་བཅོམ་ལྡན་འདས་དེ་བཞུགས་པ་དང་། དགེ་སློང་གི་དགེ་འདུན་འཁོད་པར་རིག་ནས་</s>
    <s id="7362:2">རང་གི་ལག་གིས་གུས་པར་བྱས་ཏེ། </s>
  </p>
  <p id="7363">
    <s id="7363:1">མང་ཞིང་བསོད་པའི་ཟས་ཇི་ལྟར་བསྡོགས་པས་ཚིམ་པར་བྱེད་ཅིང་བསྟབས་སོ། །</s>
  </p>
  <p id="7364">
    <s id="7364:1">དེས་བཅོམ་ལྡན་འདས་དེ་ལ་རང་གི་ལག་གིས་གུས་པར་བྱས་ཏེ་ཚིམ་པར་བྱས་ཤིང་བསྟབས་ནས། </s>
  </p>
  <p id="7365">
    <s id="7365:1">གསོལ་ཟིན་ཅིང་སྡེར་གྱུ་ཕྱག་བཅབས་པར་རིག་ནས། </s>
  </p>
  <p id="7366">
    <s id="7366:1">བཅོམ་ལྡན་འདས་དང་དགེ་སློང་གི་དགེ་འདུན་ལ་སོ་སོར་ཆོས་གོས་གསུམ་གསུམ་སྐུ་ལུས་ལ་གསོལ་ཏོ། །</s>
  </p>
  <p id="7367">
    <s id="7367:1">བཅོམ་ལྡན་འདས་དང་དགེ་སློང་གི་དགེ་འདུན་དེ་ལ་སྐུ་ལུས་ལ་གསོལ་ཏེ། </s>
  </p>
  <p id="7368">
    <s id="7368:1">གསེར་གྱི་རིལ་བ་བྷྲིང་གར་ཐོགས་ནས་བཅོམ་ལྡན་འདས་དེ་ག་ལ་བ་དེར་སོང་སྟེ་ཕྱིན་ནས། </s>
  </p>
  <p id="7369">
    <s id="7369:1">བཅོམ་ལྡན་འདས་ཀྱི་ཕྱག་དུ་ཆུ་ཕུལ་ཏེ་</s>
  </p>
  <p id="7370">
    <s id="7370:1">གསོལ་པ། </s>
    <s id="7370:2">བཅོམ་ལྡན་འདས་བཅོམ་ལྡན་འདས་ལ་སྐྱེད་མོས་ཚལ་འདི་དང་གཙུག་ལག་ཁང་འདི་དག་དང་། འཆག་ས་འདི་དག་དང་། གཟིམས་ཆ་འདི་དག་དང་། ཁྲིའུ་འདི་དག་དང་། ཀུན་དགའ་ར་བ་འདི་དག་འབུལ་ལགས་སོ། །</s>
    <s id="7370:3">རིམ་གྲོ་དང་བསྙེན་བཀུར་བགྱི་བའི་སླད་དུ་བདག་ཉིད་ཀྱང་འབུལ་ལགས་སོ། །</s>
    <s id="7370:4">བརྟན་པའི་བློ་གྲོས་དེ་ནས་རྒྱལ་པོ་དེས་དེ</s>
  </p>
  <p id="7371">
    <s id="7371:1">འི་རྗེས་ལ་དེ་བཞིན་གཤེགས་པ་དེ་ལ་རིམ་གྲོ་དང་བསྙེན་བཀུར་བྱས་ཤིང་ཆོས་མཉན་པའི་ཕྱིར་ཡང་ཉིན་གཅིག་བཞིན་དུ་གུས་པར་བྱས་ནས་</s>
  </p>
  <p id="7372">
    <s id="7372:1">སོང་ངོ་། །</s>
  </p>
  <p id="7373">
    <s id="7373:1">བརྟན་པའི་བློ་གྲོས་དེ་ནས་རྒྱལ་པོ་མ་སྨད་པའི་བསོད་ནམས་དབང་ཕྱུག་དེས་བཅོམ་ལྡན་འདས་དེ་ལ་བསྐལ་པ་ཕྱེད་དུ་རིམ་གྲོ་བྱས་ཤིང་། དེ་བཞིན་གཤེགས་པ་དེ་ལ་གནས་དང་གནས་མ་ཡིན་པ་དག་ཀྱང་ཡོངས་སུ་དྲིས་སོ། །</s>
  </p>
  <p id="7374">
    <s id="7374:1">དེ་ཡང་ཡོངས་སུ་འདྲི་ཞིང་། བཅོམ་ལྡན་འདས་དེ་ཡང་ལན་ལྡོན་པ་ན་སེམས་ཅན་གྲངས་མེད་དཔག་ཏུ་མེད་པའི་དོན་བྱས་སོ། །</s>
  </p>
  <p id="7375">
    <s id="7375:1">བརྟན་པའི་བློ་གྲོས་དེའི་ཚེ་དེའི་དུས་ན་རྒྱལ་<ref folio="F.216.a"/>པོ་མ་སྨད་པའི་བསོད་ནམས་དབང་ཕྱུག་ཅེས་བྱ་བ་བྱུང་བ་དེ་གཞན་ཞིག་ཡིན་པ་སྙམ་དུ་ཁྱོད་སོམ་ཉིའམ་ཡིད་གཉིས་ཟ་བར་གྱུར་ན</s>
  </p>
  <p id="7376">
    <s id="7376:1">ཁྱོད་ཀྱིས་དེ་ལྟར་བལྟ་བར་མི་བྱའོ། །</s>
  </p>
  <p id="7377">
    <s id="7377:1">དེ་ཅིའི་ཕྱིར་ཞེ་ན། </s>
    <s id="7377:2">བརྟན་པའི་བློ་གྲོས་རྒྱལ་པོ་མ་སྨད་པའི་བསོད་ནམས་དབང་ཕྱུག་ཅེས་བྱ་བ་བྱུང་བ་དེ་ཁྱོད་ཉིད་ཡིན་པའི་ཕྱིར་རོ། །</s>
  </p>
  <p id="7378">
    <s id="7378:1">བརྟན་པའི་བློ་གྲོས་ངས་ནི་འདས་པའི་དུས་ན་ཆོས་ཀྱི་རྣམ་གྲངས་དེ་ཉིད་ཡོངས་སུ་དྲི་བའི་ཕྱིར་གང་ལ་ཁྱོད་ཀྱིས་བླ་ན་</s>
  </p>
  <p id="7379">
    <s id="7379:1">མེད་པའི་རིམ་གྲོ་དང་བསྙེན་བཀུར་བྱས་པའི་སངས་རྒྱས་སྟོང་ཚང་བ་བྱུང་བར་མངོན་པར་ཤེས་སོ། །</s>
  </p>
  <p id="7380">
    <s id="7380:1">བརྟན་པའི་བློ་གྲོས་གང་ཡང་ཁྱོད་ཀྱིས་ཆོས་ཀྱི་སྒོ་སྒྲུབ་པ་སྨྲས་པ་དེ་དང་། ཇི་ལྟར་ཆོས་ཀྱི་སྒོ་མངོན་པར་སྒྲུབ་པ་ཁྱོད་ལ་བསྟན་པར་བྱའོ། །</s>
  </p>
  <p id="7381">
    <s id="7381:1">བརྟན་པའི་བློ་གྲོས་དེ་ལ་ཆོས་ཀྱི་སྒོ་ཞེས་བྱ་བ་ནི་གནས་དང་གཞི་རྣམས་ཡིན་ཏེ། </s>
  </p>
  <p id="7382">
    <s id="7382:1">དེ་དག་ནི་སེམས་པ་མེད་པ། མཚན་མ་མེད་པ། རྩོལ་བ་མེད་པ། དག་པ། རྣམ་པར་དག་པ། ཡོངས་སུ་དག་པ། བརྗོད་དུ་མེད་པ། ཡི་གེ་མེད་པ། ཡི་གེ་ལས་རྣམ་པར་ལོག་པ། བསྟན་དུ་མེད་པ་དག་ཡིན་ནོ། །</s>
  </p>
  <p id="7383">
    <s id="7383:1">བརྟན་པའི་བློ་གྲོས་ཡང་ཆོས་ནི་སྣང་བར་མི་འགྱུར་ཞིང་། ཆོས་ནི་ཤེས་པས་རྣམ་པར་རིག་པར་བྱ་བ་མ་ཡིན་ནོ། །</s>
  </p>
  <p id="7384">
    <s id="7384:1">བརྟན་པའི་བློ་གྲོས་ཡང་ཆོས་ཀྱི་སྒོ་ཞེས་བྱ་བ་ནི་དེ་བཞིན་གཤེགས་པས་མཛད་པ་གང་གིས་མྱ་ངན་ལས་འདས་པ་རབ་ཏུ་མཁྱེན་པ་སྟེ། </s>
  </p>
  <p id="7385">
    <s id="7385:1">ཇི་ལྟར་རབ་ཏུ་མཁྱེན་པ་དང་། གང་གིས་རབ་ཏུ་མཁྱེན་པ་དེ་ནི་ངས་རྣམ་པར་རིག་པར་བྱ་མི་ནུས་སོ། །</s>
  </p>
  <p id="7386">
    <s id="7386:1">བརྟན་པའི་བློ་གྲོས་ཆོས་དེ་དག་ནི་རྣམ་པར་རིག་པར་བྱ་བ་མ་ཡིན་ཞིང་གདགས་པ་མ་ཡིན་པ་དག་གོ། །</s>
  </p>
  <p id="7387">
    <s id="7387:1">བརྟན་པའི་བློ་གྲོས་ཡང་གང་ལ་ལར་གདགས་པའི་ལམ་དེ་ནི་ཆོས་ཀྱི་སྒོ་ཡིན་ནོ། །</s>
  </p>
  <p id="7388">
    <s id="7388:1">བརྟན་པའི་བློ་གྲོས་ཆོས་ཐམས་ཅད་ནི་རོ་གཅིག་པའི་ཕྱིར་རྒྱ་མཚོའི་རྒྱས་བཏབ་པ་ཡིན་ནོ། །</s>
  </p>
  <p id="7389">
    <s id="7389:1">བརྟན་པའི་བློ་གྲོས་ཆོས་ཐམས་ཅད་ནི་མི་ཟད་པའི་མུ་ཅན་ཡིན་ཞིང་མི་ཟད་པའི་མཐའ་ཅན་ཡིན་པའི་ཕྱིར་ཟད་མི་ཤེས་པ་ཡིན་ནོ། །</s>
  </p>
  <p id="7390">
    <s id="7390:1">བརྟན་པའི་བློ་གྲོས་ཆོས་ཐམས་ཅད་ནི་གང་བ་དང་བྲི་བ་མེད་པས་མི་ཟད་པ་ཉིད་དུ་གྱུར་པ་སྟེ། </s>
  </p>
  <p id="7391">
    <s id="7391:1">དེས་ན་དེ་བཞིན་གཤེགས་པ་ནི་ཟད་མི་ཤེས་པའི་སྒོ་སྒྲུབ་པ་ཡང་འདོགས་པར་མཛད་དོ། །</s>
  </p>
  <p id="7392">
    <s id="7392:1">སྟོན་པར་མཛད། </s>
  </p>
  <p id="7393">
    <s id="7393:1">རབ་ཏུ་འཇོག་པར་མཛད་དོ། །</s>
  </p>
  <p id="7394">
    <s id="7394:1">ཆོས་ཐམས་ཅད་ནི་ཨ་ཞེས་བྱ་བའི་སྒོ་ཅན་ཏེ། </s>
  </p>
  <p id="7395">
    <s id="7395:1">ཨ་ཞེས་བྱ་བ་ལ་འཇུག་པ་ནི་རྣམ་པ་མེད་པའི་སྒོ་<ref folio="F.216.b"/>གདགས་པའི་བཤད་པའི་གནས་སོ། །</s>
  </p>
  <p id="7396">
    <s id="7396:1">དེ་མངོན་པར་བསྒྲུབ་པ་ནི་མཚམས་སྦྱོར་བར་བྱེད་པའོ། །</s>
  </p>
  <p id="7397">
    <s id="7397:1">དེ་ལ་མཚམས་སྦྱོར་བའི་ཡི་གེ་དག་གིས་ཨ་ཞེས་བྱ་བ་མ་བྱས་ཏེ། </s>
  </p>
  <p id="7398">
    <s id="7398:1">དེའི་ཕྱིར་ཆོས་ནི་ཨ་ཞེས་བྱ་བ་ཞེས་བྱའོ། །</s>
  </p>
  <p id="7399">
    <s id="7399:1">དེ་ནི་ཨ་ཞེས་བྱ་བས་རྣམ་པར་རིག་པར་བྱེད་ཅིང་། </s>
    <s id="7399:2">རྣམ་པར་རིག་པ་དེ་ཡང་དེའི་མཚམས་སྦྱོར་བའི་ཚིག་དང་ཡི་གེ་དག་དང་ལྡན་པར་ཡོངས་སུ་རྫོགས་པར་བྱེད་དོ། །</s>
  </p>
  <p id="7400">
    <s id="7400:1">དེས་ན་དེ་བཞིན་གཤེགས་པས་འདི་སྐད་དུ་ཆོས་ཐམས་ཅད་ནི་ཨ་ཞེས་བྱ་བའི་སྒོ་ཅན་ནོ་ཞེས་གསུངས་སོ། །</s>
  </p>
  <p id="7401">
    <s id="7401:1">སྒོ་དེ་གང་དག་གི་ཡིན་པའི་ཆོས་དེ་དག་ཀྱང་གང་ཞེ་ན། </s>
  </p>
  <p id="7402">
    <s id="7402:1">བརྟན་པའི་བློ་གྲོས་ཆོས་དེ་དག་ནི་མ་བྱས་པའོ། །</s>
  </p>
  <p id="7403">
    <s id="7403:1">མ་བྱས་པ་ནི་རྣམ་པར་རིག་པ་མ་ཡིན་པས་མ་བཏགས་པ་རྣམ་པར་རིག་པ་མ་ཡིན་པར་རྣམ་པར་རིག་པ་བརྗོད་དུ་མེད་པར་བརྗོད་པ། མངོན་པར་བརྗོད་དུ་མེད་པར་མངོན་པར་བརྗོད་པ། ཟད་མི་ཤེས་པར་ཟད་པ་དག་གོ། །</s>
  </p>
  <p id="7404">
    <s id="7404:1">བརྟན་པའི་བློ་གྲོས་དེ་ལྟར་ན་ཨ་ཞེས་བྱ་བ་ནི་ཆོས་ཐམས་ཅད་ཀྱི་ལས་བྱེད་པ་ཡིན་ནོ། །</s>
  </p>
  <p id="7405">
    <s id="7405:1">རིགས་ཀྱི་བུའམ་རིགས་ཀྱི་བུ་མོ་སྒོ་གང་ལ་ཞུགས་པས་ཡེ་ཤེས་ཟད་མི་ཤེས་ཤིང་། སྤོབས་པ་ཟད་མི་ཤེས་པར་འགྱུར་བའི་སྒོ་དེ་ནི་ཨ་ཞེས་བྱ་བའི་སྒོའོ། །</s>
  </p>
  <p id="7406">
    <s id="7406:1">བརྟན་པའི་བློ་གྲོས་མི་ཟད་པ་ནི་ཟད་པ་ལས་འདས་པའོ། །</s>
  </p>
  <p id="7407">
    <s id="7407:1">བརྟན་པའི་བློ་གྲོས་གང་ལ་གདགས་པ་མེད། </s>
  </p>
  <p id="7408">
    <s id="7408:1">རྣམ་པར་རིག་པ་མེད་པ་ནི་ཟད་པ་ཡིན་ཏེ། </s>
  </p>
  <p id="7409">
    <s id="7409:1">གང་དག་རྣམ་པར་རིག་པ་མ་ཡིན་པར་རྣམ་པར་རིག་པར་བྱས་པ་དེ་དག་ནི་རྣམ་པར་རིག་པར་བྱས་པ་མ་ཡིན་ཞིང་། གང་དག་བཏགས་པ་དེ་དག་ནི་མ་བཏགས་པ་སྟེ། </s>
  </p>
  <p id="7410">
    <s id="7410:1">བརྟན་པའི་བློ་གྲོས་དེས་ན་སྒོ་དེ་ནི་ཟད་པ་ཞེས་བྱའོ། །</s>
  </p>
  <p id="7411">
    <s id="7411:1">སྒོ་དེ་གང་གི་ཡིན་ཞེ་ན། </s>
  </p>
  <p id="7412">
    <s id="7412:1">ཆོས་དེ་དག་གི་སྒོའོ། །</s>
  </p>
  <p id="7413">
    <s id="7413:1">གང་དག་གི་ཞེ་ན། </s>
    <s id="7413:2">གང་དག་དེ་བཞིན་གཤེགས་པས་མ་བརྙེས་མ་དམིགས་པའོ། །</s>
  </p>
  <p id="7414">
    <s id="7414:1">བརྟན་པའི་བླ་གྲོས་སྒོ་ཞེས་བྱ་བ་ནི་ཕྱིར་མི་ལྡོག་པ་སྟེ། </s>
  </p>
  <p id="7415">
    <s id="7415:1">འཇུག་པ་དེ་ནི་ཆོས་ཐམས་ཅད་ཀྱི་ཡིན་ནོ། །</s>
  </p>
  <p id="7416">
    <s id="7416:1">མངོན་པར་བརྗོད་པ་ཐམས་ཅད་ཀྱང་མངོན་པར་བརྗོད་དུ་མེད་པ་ཡིན། </s>
  </p>
  <p id="7417">
    <s id="7417:1">ངག་ཐམས་ཅད་ཀྱང་མི་ཟད་པའི་ངག་ཡིན། </s>
  </p>
  <p id="7418">
    <s id="7418:1">ངག་ཐམས་ཅད་ཀྱང་དེ་བཞིན་གྱི་ངག་ཡིན། </s>
  </p>
  <p id="7419">
    <s id="7419:1">གཞན་མ་ཡིན་པའི་ངག་ཡིན། </s>
  </p>
  <p id="7420">
    <s id="7420:1">རྣམ་པར་རིག་པ་ཐམས་ཅད་ཀྱང་རྣམ་པར་རིག་པ་མ་ཡིན་པ་ཡིན་ཏེ། </s>
  </p>
  <p id="7421">
    <s id="7421:1">བརྟན་པའི་བློ་གྲོས་འདི་ནི་རྡོ་རྗེའི་ཚིག་གོ། །</s>
  </p>
  <p id="7422">
    <s id="7422:1">ཅིའི་ཕྱིར་རྡོ་རྗེའི་ཚིག་ཅེས་བྱ་ཞེ་ན། </s>
  </p>
  <p id="7423">
    <s id="7423:1">གང་ལ་ཡང་ནམ་ཡང་དབྱེར་མེད་ཅིང་གང་ལ་ཡང་དབྱེར་མེད་པ་དེ་ལ་བྱེད་པ་པོ་གང་ཡང་མེད་ལ། </s>
    <s id="7423:2">གང་<ref folio="F.217.a"/>ལ་བྱེད་པ་པོ་གང་ཡང་མེད་པས་དེས་ན་རྡོ་རྗེའི་ཚིག་ཅེས་བྱའོ། །</s>
  </p>
  <p id="7424">
    <s id="7424:1">ཆོས་ཐམས་ཅད་ནི་ལས་མེད་པ་སྟེ། </s>
  </p>
  <p id="7425">
    <s id="7425:1">གང་ལས་མེད་པ་ཉིད་དེ་ལ་ནི་རྣམ་པར་སྨིན་པ་གང་ཡང་མེད་ལ། </s>
    <s id="7425:2">གང་ལ་རྣམ་པར་སྨིན་པ་གང་ཡང་མེད་པས་དེས་ན་ཆོས་ཐམས་ཅད་ནི་ལས་མེད་པ་རྣམ་པར་སྨིན་པ་མེད་པ་ཞེས་བྱའོ། །</s>
  </p>
  <p id="7426">
    <s id="7426:1">ཆོས་ཀྱི་ཕྱག་རྒྱ་དེ་ནི་གང་ལ་ལར་དེ་བཞིན་གཤེགས་པས་ལས་ཀྱི་རྣམ་པར་སྨིན་པ་བསྟན་པ་དེའི་ཚེ་ན་ཆོས་ཀྱི་ཕྱག་རྒྱ་དེས་བསྟན་པའོ། །</s>
  </p>
  <p id="7427">
    <s id="7427:1">ཕྱག་རྒྱ་དེ་ནི་མ་བྱས་པ་དང་དབྱེར་མེད་པར་ཁོང་དུ་ཆུད་པར་བྱའོ། །</s>
  </p>
  <p id="7428">
    <s id="7428:1">བརྟན་པའི་བློ་གྲོས་རིགས་ཀྱི་བུའམ། རིགས་ཀྱི་བུ་མོ་ལས་ཀྱི་རྣམ་པར་སྨིན་པ་ལ་འཇུག་པར་འདོད་པས་ནི་དེ་ལྟར་འཇུག་པར་བྱའོ། །</s>
  </p>
  <p id="7429">
    <s id="7429:1">བརྟན་པའི་བློ་གྲོས་ཆོས་ཐམས་ཅད་ནི་ནམ་མཁའ་ལ་འཇུག་པས་འོང་བ་མེད་པ། འགྲོ་བ་མེད་པ་ཡིན་ནོ། །</s>
  </p>
  <p id="7430">
    <s id="7430:1">བརྟན་པའི་བློ་གྲོས་དེ་བཞིན་གཤེགས་པས་ནི་སྒོ་དེ་ལ་བརྟེན་ནས་སེམས་ཅན་རྣམས་ཀྱི་འཆི་འཕོ་དང་སྐྱེ་བ་རབ་ཏུ་མཁྱེན་ཏོ། །</s>
  </p>
  <p id="7431">
    <s id="7431:1">བརྟན་པའི་བློ་གྲོས་རིགས་ཀྱི་བུའམ། རིགས་ཀྱི་བུ་མོ་འཆི་འཕོ་དང་སྐྱེ་བ་ལ་འཇུག་པར་འདོད་པས་ནི་ཕྱག་རྒྱ་དེ་ལ་འཇུག་པར་བྱའོ། །</s>
  </p>
  <p id="7432">
    <s id="7432:1">བརྟན་པའི་བློ་གྲོས་འདི་ནི་ཆོས་རྣམས་ཀྱི་ཡི་གེ་མེད་པའི་ཕྱག་རྒྱ་ཡིན་ནོ། །</s>
  </p>
  <p id="7433">
    <s id="7433:1">གདགས་པ་མེད་པའི་ཕྱག་རྒྱ་ཡིན་ནོ། །</s>
  </p>
  <p id="7434">
    <s id="7434:1">བརྟན་པའི་བློ་གྲོས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཇི་ཙམ་དུ་མངོན་པར་བརྗོད་པ་ཐམས་ཅད་ནི་ཕྱག་རྒྱ་དེས་མངོན་པར་བརྗོད་པར་མཛད་ཅིང་ཕྱག་རྒྱ་དེ་ཉིད་མངོན་པར་བརྗོད་པར་མཛད་དོ། །</s>
  </p>
  <p id="7435">
    <s id="7435:1">བརྟན་པའི་བློ་གྲོས་ལུས་ཐམས་ཅད་ནི་དེ་བཞིན་གཤེགས་པའི་སྐུའོ། །</s>
  </p>
  <p id="7436">
    <s id="7436:1">དེ་ཅིའི་ཕྱིར་ཞེ་ན། </s>
    <s id="7436:2">འདི་ལྟར་སྐུ་དེ་ནི་ལུས་ཀྱི་སྐུ་ཡིན་ཞིང་དེ་བཞིན་གཤེགས་པ་ནི་ཕྱག་རྒྱ་དེས་སེམས་ཅན་རྣམས་ཀྱི་ལུས་མངོན་པར་སྒྲུབ་པ་སྟོན་པར་མཛད་པའི་ཕྱིར་རོ། །</s>
  </p>
  <p id="7437">
    <s id="7437:1">བརྟན་པའི་བློ་གྲོས་ཕྱག་རྒྱ་གང་གིས་བཏབ་པའི་ལུས་ཀྱི་ཕྱག་རྒྱ་དེ་ནི་ལུས་ཐམས་ཅད་ཀྱི་གདགས་པའོ། །</s>
  </p>
  <p id="7438">
    <s id="7438:1">བརྟན་པའི་བློ་གྲོས་གང་ལ་ལར་ལུས་མངོན་པར་བསྒྲུབ་པ་དེ་ཐམས་ཅད་ནི་ཕྱག་རྒྱ་དེས་བཏབ་པ་ཡིན་ཞིང་</s>
    <s id="7438:2">དེ་བཞིན་གཤེགས་པ་ནི་ཕྱག་རྒྱ་དེ་ཉིད་མངོན་པར་སྒྲུབ་པར་མཛད་དོ། །</s>
  </p>
  <p id="7439">
    <s id="7439:1">བརྟན་པའི་བློ་གྲོས་ཆོས་ཐམས་ཅད་ནི་འཇུག་པ་མེད་པའི་ཕྱིར་སྒོ་མེད་པ་ཡིན་ནོ། །</s>
  </p>
  <p id="7440">
    <s id="7440:1">བརྟན་པའི་བློ་གྲོས་ཆོས་ཐམས་ཅད་ནི་འགྲོ་བ་མེད་པའི་ཕྱིར་འཇུག་པ་མེད་པ་ཡིན་ནོ། །</s>
  </p>
  <p id="7441">
    <s id="7441:1">བརྟན་པའི་བློ་གྲོས་ཆོས་ཐམས་ཅད་ནི་འཇུག་པ་<ref folio="F.217.b"/>མེད་པ་ཉིད་ཀྱི་ཕྱིར་འགྲོ་བ་མེད་པ་ཡིན་ནོ། །</s>
  </p>
  <p id="7442">
    <s id="7442:1">བརྟན་པའི་བློ་གྲོས་དེ་བཞིན་གཤེགས་པ་ནི་གང་དང་གང་ནས་ཆོས་སྟོན་པ་དེ་དང་དེ་ནས་ཆགས་པ་མེད་པའི་མུ་དང་ལྡན་པ་ཁོ་ན་དག་སྟོན་པར་མཛད་ཅིང་སེམས་ཅན་ཐམས་ཅད་ཀྱི་མུ་དེ་ཉིད་ཀྱང་རབ་ཏུ་མཁྱེན་ཏེ</s>
  </p>
  <p id="7443">
    <s id="7443:1">མུ་དེ་ནི་དེ་ལྟ་བུ་ཡིན་ནོ། །</s>
  </p>
  <p id="7444">
    <s id="7444:1">བརྟན་པའི་བློ་གྲོས་ཆགས་པ་མེད་པའི་མུ་ཞེས་བྱ་བ་ནི་མཐའ་ཡས་པའི་མུ་སྟེ། </s>
  </p>
  <p id="7445">
    <s id="7445:1">སེམས་ཅན་ཐམས་ཅད་ནི་ཡ་མ་བརླའི་མུར་བསྟན་པས་དེ་ལྟ་བུའི་མུ་ཅན་ཡིན་ནོ། །</s>
  </p>
  <p id="7446">
    <s id="7446:1">བརྟན་པའི་བློ་གྲོས་གང་དུ་ཆོས་ཐམས་ཅད་ཀྱི་སྒོ་མུའི་སྒོ་དེས་མུའི་སྒོ་ཡིན་པ་དེ་ཐམས་ཅད་ནི་ཆོས་ཀྱི་ཕུང་པོ་ཡིན་ལ་</s>
    <s id="7446:2">ཆོས་ཀྱི་ཕུང་པོ་ཡང་ཕུང་པོ་མེད་པ་སྟེ། </s>
  </p>
  <p id="7447">
    <s id="7447:1">དེ་ལྟར་ཕུང་པོ་དེ་དག་ནི་ཕུང་པོ་མེད་པ་ཡིན་ཞིང་ཕུང་པོ་དེ་དག་ནི་ཆོས་ཀྱི་ཕུང་པོ་ཡང་ཡིན་ནོ། །</s>
  </p>
  <p id="7448">
    <s id="7448:1">བརྟན་པའི་བློ་གྲོས་དེ་བཞིན་གཤེགས་པ་ནི་གང་དང་གང་ནས་ཕུང་པོ་དག་སྟོན་པ་དེ་དང་དེ་ནས་ཆོས་ཀྱི་ཕུང་པོའི་སྒོ་མུ་དེས་སྟོན་པར་མཛད་དོ། །</s>
  </p>
  <p id="7449">
    <s id="7449:1">གཟུགས་ཀྱི་ཕུང་པོ་དང་། ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། རྣམ་པར་ཤེས་པའི་ཕུང་པོ་སྟེ་ཕུང་པོ་རྣམས་ནི་ཕུང་པོ་མེད་པ་ཡིན་ནོ། །</s>
  </p>
  <p id="7450">
    <s id="7450:1">འདི་ནི་ཕུང་པོ་རྣམས་ཀྱི་རྣམ་པའི་སྒོ་བསྟན་པའོ། །</s>
  </p>
  <p id="7451">
    <s id="7451:1">དེ་སྐད་ཅེས་བཀའ་སྩལ་པ་དང་། </s>
    <s id="7451:2">བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་བློ་གྲོས་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="7452">
    <s id="7452:1">བཅོམ་ལྡན་འདས་ཆོས་རྣམས་ཀྱི་འཇུག་པ་དེ་ནི་ཟབ་ལགས་སོ། །</s>
    <s id="7452:2">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="7452:3">བརྟན་པའི་བློ་གྲོས་དེ་བཞིན་གཤེགས་པ་ནི་འདི་སྙམ་དུ་འདི་ནི་ཟབ་པའོ། །</s>
  </p>
  <p id="7453">
    <s id="7453:1">འདི་ནི་གསལ་བའོ་སྙམ་དུ་མི་དགོངས་ཏེ། </s>
  </p>
  <p id="7454">
    <s id="7454:1">བརྟན་པའི་བློ་གྲོས་དེ་བཞིན་གཤེགས་པ་ནི་ཅུང་ཟད་ཅིག་སྟོན་པར་མཛད་དོ། །</s>
  </p>
  <p id="7455">
    <s id="7455:1">གསོལ་པ། </s>
    <s id="7455:2">ཇི་ལྟར་བྱིས་པ་རྣམས་ཀྱིས་བཟུང་བ་དེ་ལྟར་ནི་སྟོན་པར་མི་མཛད་ཀྱི་ཇི་ལྟར་མཁས་པ་རྣམས་ཀྱིས་ཀུན་འཚལ་བ་དེ་ལྟར་གསུངས་ཏེ། </s>
  </p>
  <p id="7456">
    <s id="7456:1">དེ་བཞིན་གཤེགས་པ་ནི་དེ་ལྟར་ཆོས་སྟོན་པར་མཛད་ལགས་སོ། །</s>
    <s id="7456:2">བཀའ་སྩལ་པ། </s>
    <s id="7456:3">བརྟན་པའི་བློ་གྲོས་དེ་བཞིན་གཤེགས་པ་ནི་ཇི་ལྟར་རབ་ཏུ་ཤེས་པ་དེ་ལྟར་སྟོན་པར་མི་བྱེད། </s>
  </p>
  <p id="7457">
    <s id="7457:1">འདོགས་པར་མི་བྱེད། </s>
  </p>
  <p id="7458">
    <s id="7458:1">རབ་ཏུ་འཇོག་པར་མི་བྱེད་དོ། །</s>
  </p>
  <p id="7459">
    <s id="7459:1">དེ་ཅིའི་ཕྱིར་ཞེ་ན། </s>
    <s id="7459:2">བརྟན་པའི་བློ་གྲོས་ཆོས་ཐམས་ཅད་ནི་དེ་ལྟར་མཁས་པ་རྣམས་ཀྱིས་ཀུན་ཤེས་པ་ཡིན་ཞིང་། ཇི་ལྟར་བྱིས་པ་རྣམས་ཀྱིས་བཟུང་བ་དེ་ལྟར་<ref folio="F.218.a"/>ནི་ཡི་གེའི་རྣམ་པར་རིག་པ་ཡིན་ལ། ཡི་གེ་དེ་དག་ཀྱང་ཡི་གེ་མེད་པ་ཡིན་པས་བསྟན་པ་མེད་པའི་ཕྱིར་རོ། །</s>
  </p>
  <p id="7460">
    <s id="7460:1">གཞན་ཡང་བཅོམ་ལྡན་འདས་ཀྱིས་བརྟན་པའི་བློ་གྲོས་ལ་བཀའ་སྩལ་པ། </s>
    <s id="7460:2">བརྟན་པའི་བློ་གྲོས་ཆོས་ཐམས་ཅད་ནི་ཉི་མའི་དཀྱིལ་འཁོར་གྱི་སྣང་བ་ཡིན་ནོ། །</s>
  </p>
  <p id="7461">
    <s id="7461:1">བརྟན་པའི་བློ་གྲོས་གང་དང་གང་ནས་ཆོས་ལ་ཚུལ་བཞིན་དུ་སོ་སོར་རྟོག་པ་དེ་དང་དེ་ནས་མཐའ་ཡས་པའི་མུ་ཅན་ཁོ་ནར་སྣང་སྟེ། </s>
  </p>
  <p id="7462">
    <s id="7462:1">དེ་ལྟར་དེ་དག་ནི་ཆོས་ཀྱི་སྣང་བ་ཡིན་ནོ། །</s>
  </p>
  <p id="7463">
    <s id="7463:1">བརྟན་པའི་བློ་གྲོས་ཆོས་ཐམས་ཅད་ནི་ཀུན་ནས་སྣང་བ་དང་སྒྲིབ་པ་མེད་པའི་ཕྱིར་འོད་གསལ་བ་ཡིན་ནོ། །</s>
  </p>
  <p id="7464">
    <s id="7464:1">བརྟན་པའི་བློ་གྲོས་ཆོས་ཐམས་ཅད་ནི་གང་གིས་ཀྱང་མ་བསྒྲིབས་པའི་ཕྱིར་སྒྲིབ་པ་མེད་པ་ཡིན་ནོ། །</s>
  </p>
  <p id="7465">
    <s id="7465:1">བརྟན་པའི་བློ་གྲོས་ཆོས་ཐམས་ཅད་ནི་བླ་གབ་མེད་པ་དང་མཚུངས་པའི་ཕྱིར་མ་བསྒྲིབས་པ་ཡིན་ནོ། །</s>
  </p>
  <p id="7466">
    <s id="7466:1">བརྟན་པའི་བློ་གྲོས་གང་ན་གཉིས་གདགས་པ་དང་གཉིས་འཛིན་པ་དེ་ལ་དེ་བཞིན་གཤེགས་པའི་སྤྱན་སྒྲིབ་པ་མེད་པ་འཇུག་གོ། །</s>
  </p>
  <p id="7467">
    <s id="7467:1">བརྟན་པའི་བློ་གྲོས་དེ་བཞིན་གཤེགས་པས་མིག་གང་གིས་ཆོས་ཐམས་ཅད་རབ་ཏུ་ཤེས་ཤིང་ཇི་ལྟར་རབ་ཏུ་ཤེས་པ་དེ་ལྟར་སྒྲིབ་པ་མེད་པར་རབ་ཏུ་ཤེས་པ་འདི་ནི་མིག་གི་ཆོས་ཡིན་ནོ། །</s>
  </p>
  <p id="7468">
    <s id="7468:1">བརྟན་པའི་བློ་གྲོས་རིགས་ཀྱི་བུས་གང་ལ་བརྟེན་ནས་</s>
  </p>
  <p id="7469">
    <s id="7469:1">དོན་ལ་ངེས་པར་རྟོག་པའི་བརྗོད་པ་འབྱུང་བ་དང་། ཟབ་མོ་བསྟན་པའི་བརྗོད་པ་འབྱུང་བ་དང་། མ་ཆགས་པའི་བརྗོད་པ་འབྱུང་བའི་ཆོས་ཐམས་ཅད་ཀྱི་སྒོ་དེ་ནི་སྒྲིབ་པ་མེད་པའི་སྒོ་ཡིན་ནོ། །</s>
  </p>
  <p id="7470">
    <s id="7470:1">གཞན་ཡང་བཅོམ་ལྡན་འདས་ཀྱིས་བྱང་ཆུབ་སེམས་དཔའ་བརྟན་པའི་བློ་གྲོས་ལ་བཀའ་སྩལ་པ། </s>
    <s id="7470:2">བརྟན་པའི་བློ་གྲོས་ཆོས་ཐམས་ཅད་ནི་ཆགས་པ་མེད་ཅིང་ཆགས་པ་དང་བྲལ་བའི་ཕྱིར་རྡུལ་དང་བྲལ་བ་ཡིན་ནོ། །</s>
  </p>
  <p id="7471">
    <s id="7471:1">བརྟན་པའི་བློ་གྲོས་ཆོས་ཐམས་ཅད་ནི་ཕན་འདོགས་པ་མེད་པའི་ཚུལ་གྱིས་ཡོངས་སུ་མ་བཟུང་བ་ཡིན་ནོ། །</s>
  </p>
  <p id="7472">
    <s id="7472:1">བརྟན་པའི་བློ་གྲོས་ཆོས་ཐམས་ཅད་ནི་དངོས་པོ་དམིགས་སུ་མེད་པས་མཐའ་ཡས་མུ་མེད་པ་ཡིན་ནོ། །</s>
  </p>
  <p id="7473">
    <s id="7473:1">བརྟན་པའི་བློ་གྲོས་གང་དང་གང་དུ་ཡི་གེའི་བསྟན་པ་སྟོན་པ་དེ་དང་དེར་ནི་ཆོས་ཐམས་ཅད་ཡི་གེ་མེད་པ་ཁོ་ནར་སྟོན་པ་ཡིན་ནོ། །</s>
  </p>
  <p id="7474">
    <s id="7474:1">བརྟན་པའི་བློ་གྲོས་ཆོས་དེ་དག་གི་མཐའ་ཐུག་པ་མེད་པ་དང་། མཐར་ཐུག་པ་མེད་པ་བསྟན་པས་ཇི་ལྟར་སུ་ཞིག་ཡི་གེ་མེད་པའི་སྒོ་དེ་ལ་འཇུག་སྟེ། </s>
  </p>
  <p id="7475">
    <s id="7475:1">འདི་ནི་དེའི་འཇུག་པ་ཡིན་ནོ། །</s>
  </p>
  <p id="7476">
    <s id="7476:1">འཇུག་པ་དེ་ནི་ཆོས་གང་གི་ཡང་འཇུག་པ་<ref folio="F.218.b"/>མ་ཡིན་ནོ། །</s>
  </p>
  <p id="7477">
    <s id="7477:1">བརྟན་པའི་བློ་གྲོས་དེ་བཞིན་གཤེགས་པས་ནི་ཏིང་ངེ་འཛིན་གྱི་སྒོ་སྒྲུབ་པ་གསུངས་ཏེ། </s>
  </p>
  <p id="7478">
    <s id="7478:1">ཏིང་ངེ་འཛིན་གྱི་སྒྲུབ་པ་ཡང་གང་ཞེ་ན། </s>
  </p>
  <p id="7479">
    <s id="7479:1">བརྟན་པའི་བློ་གྲོས་ཆོས་ཐམས་ཅད་བཀོད་པ་ཚུལ་གཅིག་པ་ཞེས་བྱ་བའི་ཏིང་ངེ་འཛིན་ཡོད་དོ། །</s>
  </p>
  <p id="7480">
    <s id="7480:1">བཀོད་པ་དུ་མ་ཞེས་བྱ་བའི་ཏིང་ངེ་འཛིན་ཡོད་དོ། །</s>
  </p>
  <p id="7481">
    <s id="7481:1">དེ་ལ་བཀོད་པ་གཅིག་པ་ཞེས་བྱ་བའི་ཏིང་ངེ་འཛིན་གང་ཞེ་ན། </s>
  </p>
  <p id="7482">
    <s id="7482:1">བརྟན་པའི་བླ་གྲོས་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོས་འཇིག་རྟེན་གྱི་ཁམས་ག་གེ་མོ་ཞེས་བྱ་བ་ན་དེ་བཞིན་གཤེགས་པ་ཆེ་གེ་མོ་ཞེས་བྱ་བ་ཆོས་སྟོན་ཏོ། །</s>
  </p>
  <p id="7483">
    <s id="7483:1">ཞེས་དེ་བཞིན་གཤེགས་པ་གཅིག་གི་མཚན་ཐོས་པར་བྱེད་དོ། །</s>
  </p>
  <p id="7484">
    <s id="7484:1">དེ་དེ་བཞིན་གཤེགས་པ་དེའི་མཚན་ཐོས་ནས་མཚན་མའི་སྒོ་ནས་ལེགས་པར་འཛིན་པར་བྱེད། </s>
  </p>
  <p id="7485">
    <s id="7485:1">མཚན་མའི་རྣམ་པ་མདུན་དུ་བྱེད། </s>
  </p>
  <p id="7486">
    <s id="7486:1">མངོན་དུ་བྱེད་དོ། །</s>
  </p>
  <p id="7487">
    <s id="7487:1">དེ་དེ་བཞིན་གཤེགས་པ་བྱང་ཆུབ་ཀྱི་སྙིང་པོ་མཆོག་ན་བཞུགས་པའམ། བླ་ན་</s>
  </p>
  <p id="7488">
    <s id="7488:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའམ། ཆོས་ཀྱི་འཁོར་ལོ་བསྐོར་བའམ། ཉན་ཐོས་ཀྱི་ཚོགས་ཀྱིས་ཡོངས་སུ་བསྐོར་བའམ། ཆོས་སྟོན་པ་འབའ་ཞིག་དྲན་པ་རྣམ་པར་མི་གཡེང་བ་དང་། དབང་པོ་མི་རྒོད་པ་དག་དང་། ཡིད་ཕྱི་རོལ་ཏུ་མ་སོང་བས་ཡིད་ལ་བྱེད་དོ། །</s>
  </p>
  <p id="7489">
    <s id="7489:1">དེ་དེ་བཞིན་གཤེགས་པ་དེའི་མཚན་མ་རྗེས་སུ་དྲན་པས་འཇིག་རྟེན་གྱི་ཁམས་ལ་དམིགས་པ་མདུན་དུ་བྱེད་དོ། །</s>
  </p>
  <p id="7490">
    <s id="7490:1">དེ་དེ་བཞིན་གཤེགས་པ་ལ་དམིགས་པ་དང་། འཇིག་རྟེན་གྱི་ཁམས་ལ་དམིགས་པ་ཡང་འདི་ལྟ་སྟེ། </s>
  </p>
  <p id="7491">
    <s id="7491:1">དམིགས་པ་མེད་པ་ཉིད་ཀྱིས་དམིགས་པ་གཅིག་པ་ཉིད་དུ་རྟོགས་པར་བྱེད་དོ། །</s>
  </p>
  <p id="7492">
    <s id="7492:1">དེ་དེ་ལྟར་གནས་ཤིང་སྦྱོར་བ་དེ་རྗེས་སུ་མི་གཏོང་བས་དེ་བཞིན་གཤེགས་པའི་སྐུ་མངོན་དུ་འགྱུར་རོ། །</s>
  </p>
  <p id="7493">
    <s id="7493:1">དེ་ཆོས་སྟོན་པ་ཡིད་ལ་བྱེད་པས་ཟབ་པ་དང་། གསལ་བ་དང་། དོན་དང་ཚིག་འབྲུའི་སྒོ་ནས་ཇི་ལྟ་ཇི་ལྟར་མོས་པ་དེ་ལྟ་དེ་ལྟར་ཡང་མདུན་དུ་བྱེད་དོ། །</s>
  </p>
  <p id="7494">
    <s id="7494:1">དེ་ཏིང་ངེ་འཛིན་དེ་ལ་གནས་ནས་དངོས་པོ་ཐམས་ཅད་རྣམ་པར་འཇིག་པ་ཉིད་ཀྱིས་དེ་བཞིན་གཤེགས་པའི་ཆོས་བསྟན་པ་ཉན་པར་བྱེད་དོ། །</s>
  </p>
  <p id="7495">
    <s id="7495:1">དེ་ཆོས་བསྟན་པ་དེ་དག་ཀུན་ལེན་པར་བྱེད་ཅིང་འཛིན་པར་བྱེད་དོ། །</s>
  </p>
  <p id="7496">
    <s id="7496:1">བླངས་ཤིང་བཟུང་ནས་ཀྱང་</s>
    <s id="7496:2">ཏིང་ངེ་འཛིན་དེ་ལས་ལངས་ནས་འཁོར་བཞི་པོ་དག་ལ་ཆོས་སྟོན་ཏེ། </s>
  </p>
  <p id="7497">
    <s id="7497:1">འཇུག་པ་དེ་དང་དམིགས་པ་དེ་ནི་འདི་ལྟ་སྟེ། </s>
  </p>
  <p id="7498">
    <s id="7498:1">བཀོད་པ་གཅིག་པའི་ཏིང་ངེ་འཛིན་མངོན་པར་སྒྲུབ་པ་<ref folio="F.219.a"/>ཡིན་ནོ། །</s>
  </p>
  <p id="7499">
    <s id="7499:1">བརྟན་པའི་བློ་གྲོས་གཞན་ཡང་བྱང་ཆུབ་སེམས་དཔའ་ནི་ཡང་དམིགས་པ་དེ་ཉིད་རྣམ་པར་འཇིག་པར་བྱེད་ཅིང་། བདག་ཉིད་ཀྱི་ལུས་ཀྱང་རྣམ་པར་འཇིག་པར་བྱེད་དོ། །</s>
  </p>
  <p id="7500">
    <s id="7500:1">དེ་དངོས་པོ་ཐམས་ཅད་རྣམ་པར་འཇིག་པ་ཉིད་ཀྱིས་བཀོད་པ་གཅིག་པའི་ཏིང་ངེ་འཛིན་ལ་འཇུག་པར་བྱེད་དོ། །</s>
  </p>
  <p id="7501">
    <s id="7501:1">དེ་དེ་ལས་ལངས་ནས་ཀྱང་ཡང་འཁོར་བཞི་པོ་དག་ལ་ཆོས་སྟོན་པར་བྱེད་དེ། </s>
  </p>
  <p id="7502">
    <s id="7502:1">བརྟན་པའི་བློ་གྲོས་འདི་ཡང་བཀོད་པ་གཅིག་པའི་ཏིང་ངེ་འཛིན་མངོན་པར་སྒྲུབ་པ་ཡིན་ནོ། །</s>
  </p>
  <p id="7503">
    <s id="7503:1">བརྟན་པའི་བློ་གྲོས་གཞན་ཡང་བྱང་ཆུབ་སེམས་དཔའ་ནི་དེ་བཞིན་གཤེགས་པའི་སྐུ་ལ་དམིགས་པ་དེ་ཉིད་ལ་འདི་ལྟར་སོ་སོར་རྟོག་པར་བྱེད་དོ། །</s>
  </p>
  <p id="7504">
    <s id="7504:1">དེ་བཞིན་གཤེགས་པའི་སྐུ་དེ་ག་ལས་འོངས། </s>
  </p>
  <p id="7505">
    <s id="7505:1">བདག་ཀྱང་གང་དུ་སོང་ཞིག་གུ་སྙམ་ནས། </s>
  </p>
  <p id="7506">
    <s id="7506:1">དེ་དེ་བཞིན་གཤེགས་པ་ཡང་མ་འོངས་པར་རབ་ཏུ་ཤེས་ཤིང་། བདག་ཉིད་ཀྱང་མ་སོང་བར་རབ་ཏུ་ཤེས་སོ། །</s>
  </p>
  <p id="7507">
    <s id="7507:1">དེ་འདི་སྙམ་དུ་སེམས་ཏེ། </s>
  </p>
  <p id="7508">
    <s id="7508:1">ཆོས་ཐམས་ཅད་ནི་འོངས་པ་མེད་པའོ། །</s>
  </p>
  <p id="7509">
    <s id="7509:1">འགྲོ་བ་མེད་པའོ་སྙམ་མོ། །</s>
  </p>
  <p id="7510">
    <s id="7510:1">དེ་དེ་ལྟར་གནས་ཤིང་དེ་ལྟར་བརྩོན་པས་</s>
    <s id="7510:2">རིང་པོ་མི་ཐོགས་པར་ཆོས་ཀྱི་མིག་སྒྲིབ་པ་མེད་པ་ཐོབ་བོ། །</s>
    <s id="7510:3">ཆོས་ཀྱི་མིག་སྒྲིབ་པ་མེད་པ་དེ་ཐོབ་ནས་</s>
  </p>
  <p id="7511">
    <s id="7511:1">དེ་བཞིན་གཤེགས་པ་ཡིན་ཏེ། </s>
    <s id="7511:2">ཆོས་ཀྱི་སྒོ་གང་གིས་མ་ཆགས་པའི་སྤོབས་པ་ཉིད་འཐོབ་པའི་ཆོས་ཀྱི་སྒོ་མངོན་དུ་བྱེད་དོ། །</s>
  </p>
  <p id="7512">
    <s id="7512:1">དེ་ཆོས་ཀྱང་སྟོན་པར་བྱེད་ལ་ཆོས་དེ་དག་ཀྱང་ཡང་དག་པར་རྗེས་སུ་མི་མཐོང་ངོ་། །</s>
  </p>
  <p id="7513">
    <s id="7513:1">བརྟན་པའི་བློ་གྲོས་འདི་ལྟ་སྟེ། </s>
  </p>
  <p id="7514">
    <s id="7514:1">དཔེར་ན་འདས་པའི་དུས་ལ་དེ་བཞིན་གཤེགས་པའི་ཡེ་ཤེས་མ་ཆགས་པ་འཇུག་ཀྱང་</s>
    <s id="7514:2">ལུས་རྣམས་ལ་དེ་བཞིན་གཤེགས་པའི་ཡེ་ཤེས་ཐོགས་པ་ཡང་མེད་དོ། །</s>
  </p>
  <p id="7515">
    <s id="7515:1">འདས་པའི་དུས་ལ་དམིགས་པའི་སྒོ་ནས་དེ་བཞིན་གཤེགས་པའི་ཡེ་ཤེས་ཀྱང་མི་འཇུག་ཅིང་</s>
    <s id="7515:2">འདས་པའི་དུས་ལ་དེ་བཞིན་གཤེགས་པའི་ཡེ་ཤེས་མི་འཇུག་ཀྱང་། </s>
    <s id="7515:3">འདས་པའི་དུས་ལ་དེ་བཞིན་གཤེགས་པ་ནི་ཡེ་ཤེས་མངའ་བ་ཉིད་དེ་འདས་པའི་དུས་ལ་དེ་བཞིན་གཤེགས་པའི་དམིགས་པའི་ལུས་རྗེས་སུ་འཇུག་པ་ཡང་མ་ཡིན་ནོ། །</s>
  </p>
  <p id="7516">
    <s id="7516:1">མ་འོངས་པ་དང་། ད་ལྟར་བྱུང་བ་ལ་ཡང་དེ་དང་འདྲའོ། །</s>
  </p>
  <p id="7517">
    <s id="7517:1">བརྟན་པའི་བློ་གྲོས་དེ་བཞིན་དུ་བྱང་ཆུབ་སེམས་དཔའ་དེ་ནི་བཀོད་པ་གཅིག་པའི་ཏིང་ངེ་འཛིན་དེ་ལ་གནས་ནས་</s>
  </p>
  <p id="7518">
    <s id="7518:1">ཆོས་ཀྱང་སྟོན་པར་བྱེད་ལ། </s>
    <s id="7518:2">ཆོས་དེ་དག་ཀྱང་ཡང་དག་པར་རྗེས་སུ་མི་མཐོང་ངོ་། །</s>
  </p>
  <p id="7519">
    <s id="7519:1">དེ་ཤིན་ཏུ་བསྒོམས་པས་ཏིང་ངེ་འཛིན་དེ་ལ་གནས་<ref folio="F.219.b"/>ནས་འཇིག་རྟེན་གྱི་ཁམས་གང་ན་བཞུགས་པར་འགྱུར་ཞིང་། བྱང་ཆུབ་ཀྱི་སྙིང་པོ་ན་བཞུགས་པའམ། བླ་ན་</s>
  </p>
  <p id="7520">
    <s id="7520:1">མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བའམ། ཆོས་ཀྱི་འཁོར་ལོ་བསྐོར་བའམ། ཆོས་སྟོན་པའི་དེ་བཞིན་གཤེགས་པ་གཉིས་པ་ཡིད་ལ་བྱེད། </s>
  </p>
  <p id="7521">
    <s id="7521:1">དམིགས་པར་བྱེད། </s>
  </p>
  <p id="7522">
    <s id="7522:1">མངོན་དུ་བྱེད་དོ། །</s>
  </p>
  <p id="7523">
    <s id="7523:1">དེ་དེ་བཞིན་གཤེགས་པའི་ཆོས་བསྟན་པ་དེ་ཡང་ཀུན་ལེན་པར་བྱེད། </s>
  </p>
  <p id="7524">
    <s id="7524:1">འཛིན་པར་བྱེད་དོ། །</s>
  </p>
  <p id="7525">
    <s id="7525:1">དེ་དེ་བཞིན་གཤེགས་པ་ལ་དམིགས་པ་སྔ་མ་དེ་ཡང་དམིགས་པར་བྱེད་ཅིང་། </s>
    <s id="7525:2">དེ་བཞིན་གཤེགས་པ་ལ་དམིགས་པ་འདི་ཡང་གཏོང་བར་མི་བྱེད་དོ། །</s>
  </p>
  <p id="7526">
    <s id="7526:1">དེ་ཆོས་སྟོན་པའི་དེ་བཞིན་གཤེགས་པ་དེ་གཉི་ག་དམིགས་པར་བྱེད། </s>
  </p>
  <p id="7527">
    <s id="7527:1">མངོན་དུ་བྱེད་དེ། </s>
  </p>
  <p id="7528">
    <s id="7528:1">བརྟན་པའི་བློ་གྲོས་འདི་ཡང་བཀོད་པ་གཅིག་པའི་ཏིང་ངེ་འཛིན་མངོན་པར་བསྒྲུབ་པ་ཡིན་ནོ། །</s>
  </p>
  <p id="7529">
    <s id="7529:1">བརྟན་པའི་བློ་གྲོས་གཞན་ཡང་བྱང་ཆུབ་སེམས་དཔའ་ནི་དེ་བཞིན་གཤེགས་པ་ལ་དམིགས་པ་གཅིག་ལེགས་པར་ཀུན་བཟུང་ཞིང་ལེགས་པར་བརྟགས་ལ། ལེགས་པར་བྱང་བར་བྱས་ནས་</s>
  </p>
  <p id="7530">
    <s id="7530:1">དེ་བཞིན་གཤེགས་པ་ཇི་སྙེད་འདོད་པ་དེ་སྙེད་ཡིད་ལ་བྱེད་དོ། །</s>
  </p>
  <p id="7531">
    <s id="7531:1">བརྟན་པའི་བློ་གྲོས་འདི་ལྟ་སྟེ། </s>
  </p>
  <p id="7532">
    <s id="7532:1">དཔེར་ན་ལུས་ཀྱི་སྐྱེ་མཆེད་དག་ལ་དགེ་སློང་དབང་དུ་གྱུར་པ་དེ་དམིགས་པ་སྔོན་པོ་ཡིད་ལ་བྱེད་དོ། །</s>
  </p>
  <p id="7533">
    <s id="7533:1">དེ་ཐམས་ཅད་ཀྱང་གང་ཅི་ཡང་རུང་བ་ཐམས་ཅད་དམིགས་པ་སྔོན་པོ་ཁོ་ནར་མོས་པར་བྱེད་དེ། </s>
  </p>
  <p id="7534">
    <s id="7534:1">སྔོན་པོ་ཁོ་ན་ཡིན་པ་མ་གཏོགས་པར་དེ་ལ་དམིགས་པ་ཅི་ཡང་མངོན་དུ་མི་འགྱུར་རོ། །</s>
  </p>
  <p id="7535">
    <s id="7535:1">དེ་འགྲོ་བ་ཐམས་ཅད་སྔོན་པོ་ཁོ་ནར་མོས་པར་བྱེད་ཅིང་བྱིན་གྱིས་རློབ་པར་བྱེད་ལ། སྔོན་པོ་ཁོ་ནར་མངོན་དུ་བྱེད་དོ། །</s>
  </p>
  <p id="7536">
    <s id="7536:1">ནང་དང་ཕྱིའི་ཆོས་རྣམས་ལ་དེའི་ཤེས་པ་སྔོན་པོའོ་སྙམ་དུ་འཇུག་ཅིང་། དེ་ལ་དེ་ནི་དབང་དུ་གྱུར་པ་ཡང་ཡིན་ནོ། །</s>
  </p>
  <p id="7537">
    <s id="7537:1" flag="alternateSource">བརྟན་པའི་བློ་གྲོས་དེ་བཞིན་དུ་བྱང་ཆུབ་སེམས་དཔའ་དེ་ནི་འཇིག་རྟེན་གྱི་ཁམས་གང་དང་གང་ན་དེ་བཞིན་གཤེགས་པ་ཇི་སྙེད་བཞུགས་པ་ཐོས་པར་གྱུར་པའི་འཇིག་རྟེན་གྱི་ཁམས་རྣམས་དང་དེ་བཞིན་གཤེགས་པའི་དེ་དག་ཀྱང་ཡིད་ལ་བྱེད་དོ། །</s>
  </p>
  <p id="7538">
    <s id="7538:1">དེ་དེ་བཞིན་གཤེགས་པ་ལ་དམིགས་པའི་ཡིད་ལ་བྱེད་པ་ཤིན་ཏུ་ལེགས་པར་བརྟགས་པ་ཤིན་ཏུ་ངེས་པར་བྱ་བ་དེས་འགྲོ་བ་ཐམས་ཅད་ནི་དེ་བཞིན་གཤེགས་པའོ། །</s>
  </p>
  <p id="7539">
    <s id="7539:1">སངས་རྒྱས་སོ། །</s>
  </p>
  <p id="7540">
    <s id="7540:1">རང་བྱུང་ངོ་ཞེས་བྱིན་གྱིས་རློབ་པར་བྱེད་དོ། །</s>
  </p>
  <p id="7541">
    <s id="7541:1">དེ་དེ་བཞིན་<ref folio="F.220.a"/>གཤེགས་པ་ལ་དམིགས་པའི་ཡིད་ལ་བྱེད་པ་དེ་ཤིན་ཏུ་ཡིད་ལ་བྱེད་པས་དམིགས་པ་ཐམས་ཅད་ནི་འདི་ལྟ་སྟེ། </s>
  </p>
  <p id="7542">
    <s id="7542:1">དེ་བཞིན་གཤེགས་པ་མངོན་དུ་འགྱུར་བའི་དམིགས་པ་གཅིག་ཏུ་བྱིན་གྱིས་རློབ་པར་བྱེད་དོ། །</s>
  </p>
  <p id="7543">
    <s id="7543:1">དེ་དེ་བཞིན་གཤེགས་པ་ལས་དམིགས་པའི་དངོས་པོ་གཞན་ཅི་ཡང་ཡང་དག་པར་རྗེས་སུ་མི་མཐོང་ངོ་། །</s>
  </p>
  <p id="7544">
    <s id="7544:1">གཞན་དུ་ན་སངས་རྒྱས་ཉག་གཅིག་མ་གཏོགས་ཏེ། </s>
  </p>
  <p id="7545">
    <s id="7545:1">བརྟན་པའི་བློ་གྲོས་འདི་ཡང་བཀོད་པ་གཅིག་པའི་ཏིང་ངེ་འཛིན་མངོན་པར་སྒྲུབ་པ་ཡིན་ནོ། །</s>
  </p>
  <p id="7546">
    <s id="7546:1">གསོལ་པ། </s>
    <s id="7546:2">བཅོམ་ལྡན་འདས་ཏིང་ངེ་འཛིན་དེའི་མངོན་པར་སྒྲུབ་པ་དེ་གང་ལགས། </s>
    <s id="7546:3">བཀའ་སྩལ་པ། </s>
    <s id="7546:4">འདི་ལྟ་སྟེ། </s>
  </p>
  <p id="7547">
    <s id="7547:1">དེ་བཞིན་གཤེགས་པ་ཐམས་ཅད་ལ་དམིགས་པའི་སེམས་རྩེ་གཅིག་པ་ཉིད་མི་གཏོང་བ་སྟེ། </s>
  </p>
  <p id="7548">
    <s id="7548:1">བརྟན་པའི་བློ་གྲོས་འདི་ནི་བཀོད་པ་གཅིག་པའི་ཏིང་ངེ་འཛིན་མངོན་པར་སྒྲུབ་པ་ཡིན་ནོ། །</s>
  </p>
  <p id="7549">
    <s id="7549:1">བརྟན་པའི་བློ་གྲོས་ཡང་གང་དམིགས་པ་གཅིག་གིས་ཆོས་ཐམས་ཅད་རྟོགས་པ་ནི་ཐམས་ཅད་ཀྱི་ཆོས་ཉིད་ཀྱང་ཡིན་ཏེ། </s>
  </p>
  <p id="7550">
    <s id="7550:1">བརྟན་པའི་བློ་གྲོས་འདི་ནི་བཀོད་པ་གཅིག་པའི་ཏིང་ངེ་འཛིན་ཅེས་བྱའོ། །</s>
  </p>
  <p id="7551">
    <s id="7551:1">བྱང་ཆུབ་སེམས་དཔའ་ནི་ཏིང་ངེ་འཛིན་དེ་ལ་གནས་ནས་</s>
  </p>
  <p id="7552">
    <s id="7552:1">ངག་ཐམས་ཅད་ནི་དེ་བཞིན་གཤེགས་པའི་ངག་གོ། །ལུས་ཐམས་ཅད་ནི་དེ་བཞིན་གཤེགས་པའི་སྐུའོ་སྙམ་དུ་དེ་ལྟར་འཇུག་པར་བྱེད་ཅིང་། དེ་ལྟར་མོས་པར་བྱེད་དོ། །</s>
  </p>
  <p id="7553">
    <s id="7553:1">བརྟན་པའི་བློ་གྲོས་གཞན་ཡང་བྱང་ཆུབ་སེམས་དཔའ་ནི་དེ་བཞིན་གཤེགས་པ་གཉིས་དང་། གསུམ་དང་། བཞི་དང་། ལྔ་དང་། བཅུ་དང་། བརྒྱའི་བར་དང་། འབུམ་གྱི་བར་གྱི་མཚན་དག་ཉན་པར་བྱེད་ཅིང་། དེ་དག་ཐམས་ཅད་དུས་གཅིག་ཏུ་མངོན་དུ་བྱེད་ཡིད་ལ་བྱེད་དོ། །</s>
  </p>
  <p id="7554">
    <s id="7554:1">དེ་བཞིན་གཤེགས་པ་དེ་དག་གི་སངས་རྒྱས་ཀྱི་ཞིང་གི་བཀོད་པ་དང་ཉན་ཐོས་ཀྱི་བཀོད་པ་དེ་དག་ཐམས་ཅད་ཀྱང་མངོན་དུ་བྱེད། </s>
  </p>
  <p id="7555">
    <s id="7555:1">ཡིད་ལ་བྱེད་དོ། །</s>
  </p>
  <p id="7556">
    <s id="7556:1">དེ་བཞིན་གཤེགས་པ་དེ་དག་གི་གཟུགས་ཕུན་སུམ་ཚོགས་པ་དང་། མཚན་ཕུན་སུམ་ཚོགས་པ་དང་། མདོག་ཕུན་སུམ་ཚོགས་པ་དང་། སྐུ་ཕུན་སུམ་ཚོགས་པ་དང་། ཆུ་ཞེང་ཕུན་སུམ་ཚོགས་པ་ཡང་མངོན་དུ་བྱེད། </s>
  </p>
  <p id="7557">
    <s id="7557:1">ཡིད་ལ་བྱེད། </s>
  </p>
  <p id="7558">
    <s id="7558:1">མདུན་དུ་བྱེད་དོ། །</s>
  </p>
  <p id="7559">
    <s id="7559:1">སྐྱེས་བུ་ཆེན་པོའི་མཚན་རེ་རེའི་མཚན་མ་ཡང་འཛིན་པར་བྱེད་དོ། །</s>
  </p>
  <p id="7560">
    <s id="7560:1">མ་རྨོངས་པར་རྣམ་པར་གཤེགས་པའི་མཚན་མ་དང་། སེང་གེའི་རྣམ་པར་བསྒྱིངས་པའི་མཚན་མ་དང་། <ref folio="F.220.b"/>སྤྱི་གཙུག་བལྟར་མི་མཐོང་བའི་མཚན་མ་དང་། འོད་འདོམ་གང་གི་མཚན་མ་ཡང་འཛིན་པར་བྱེད་དོ། །</s>
  </p>
  <p id="7561">
    <s id="7561:1">འོད་འདོམ་གང་པོ་དེ་ཡང་འོད་མཐའ་ཡས་པ་ཉིད་དུ་མོས་པར་བྱེད་དེ་བྱིན་གྱིས་རློབ་པར་བྱེད་དོ། །</s>
  </p>
  <p id="7562">
    <s id="7562:1">འོད་མཐའ་ཡས་པ་ཉིད་ཀྱང་ཀུན་ཏུ་ཤེས་སོ། །</s>
  </p>
  <p id="7563">
    <s id="7563:1">སངས་རྒྱས་ཀྱི་ཞིང་མཐའ་ཡས་པ་ཉིད་ཀྱང་འཛིན་པར་བྱེད་དོ། །</s>
  </p>
  <p id="7564">
    <s id="7564:1">སངས་རྒྱས་ཀྱི་ཞིང་གི་བཀོད་པ་དཔག་ཏུ་མེད་པ་ཡང་བྱིན་གྱིས་རློབ་པར་བྱེད། </s>
  </p>
  <p id="7565">
    <s id="7565:1">མོས་པར་བྱེད་ཅིང་ཀུན་ཏུ་ཤེས་སོ། །</s>
  </p>
  <p id="7566">
    <s id="7566:1">ཉན་ཐོས་ཀྱི་བཀོད་པ་མཐའ་ཡས་པ་ཡང་ཀུན་ཏུ་ཤེས་ཤིང་མོས་པར་བྱེད། </s>
  </p>
  <p id="7567">
    <s id="7567:1">བྱིན་གྱིས་རློབ་པར་བྱེད་དོ། །</s>
  </p>
  <p id="7568">
    <s id="7568:1">དེ་ཡང་འདི་ལྟར་སོ་སོར་རྟོག་པར་བྱེད་དེ་དེ་བཞིན་གཤེགས་པ་དེ་དག་ག་ལས་འོངས་པ་དག་ཀྱང་གང་དུ་སོང་ཞིག་གུ་སྙམ་ནས། </s>
  </p>
  <p id="7569">
    <s id="7569:1">དེ་དེ་བཞིན་གཤེགས་པ་དང་བདག་ཉིད་ཀྱི་མ་འོངས་པ་ཉིད་དང་། མ་སོང་བ་ཉིད་ལ་འཇུག་པར་བྱེད་ཅིང་ཀུན་ཏུ་ཤེས་ལ་མོས་པར་བྱེད་དོ། །</s>
  </p>
  <p id="7570">
    <s id="7570:1">དེ་འདི་སྙམ་དུ་སེམས་ཏེ། </s>
  </p>
  <p id="7571">
    <s id="7571:1">འདི་ལ་དེ་བཞིན་གཤེགས་པ་ཞེས་བྱ་བའི་ཆོས་གང་ཡང་མེད་དོ། །</s>
  </p>
  <p id="7572">
    <s id="7572:1">བདག་ཅེས་བྱ་བའི་ཆོས་ཀྱང་གང་ཡང་མེད་དོ་སྙམ་མོ། །</s>
  </p>
  <p id="7573">
    <s id="7573:1">དེ་འདི་ལྟར་སོ་སོར་རྟོག་པར་བྱེད་དེ། </s>
  </p>
  <p id="7574">
    <s id="7574:1">ཆོས་ཐམས་ཅད་ཀྱང་དེ་བཞིན་དུ་འགྱུར་རོ་སྙམ་མོ། །</s>
  </p>
  <p id="7575">
    <s id="7575:1">དེ་དེ་ལྟར་སོ་སོར་རྟོག་པས་ཆོས་ཐམས་ཅད་མཚན་ཉིད་གཅིག་གོ་སྙམ་དུ་མོས་པར་བྱེད། </s>
  </p>
  <p id="7576">
    <s id="7576:1">འཇུག་པར་བྱེད་དོ། །</s>
  </p>
  <p id="7577">
    <s id="7577:1">དེ་དེ་ལྟར་མངོན་པར་འདུ་བྱེད་པ་མེད་པའི་མཚན་ཉིད་ཀྱིས་མཚན་ཉིད་དག་ནི་ཆོས་རྣམས་སོ་སྙམ་དུ་འཇུག་པར་བྱེད་མོས་པར་བྱེད་ཅིང་ཀུན་ཏུ་ཤེས་ལ་བྱིན་གྱིས་རློབ་པར་བྱེད་དོ། །</s>
  </p>
  <p id="7578">
    <s id="7578:1">དེ་ཆོས་ཐམས་ཅད་མཚན་ཉིད་མེད་པ་ཉིད་ཀྱིས་མཚན་ཉིད་གཅིག་པར་འཇུག་པར་བྱེད་དོ། །</s>
  </p>
  <p id="7579">
    <s id="7579:1" flag="alternateSource">བརྟན་པའི་བློ་གྲོས་ཇི་སྙམ་དུ་སངས་རྒྱས་དུ་མ་མངོན་པར་སྒྲུབ་པ་ནི་སེམས་རྩེ་གཅིག་པ་ཉིད་ཀྱང་ཡིན་ཏེ། </s>
  </p>
  <p id="7580">
    <s id="7580:1">བརྟན་པའི་བློ་གྲོས་འདི་ནི་བཀོད་པ་གཅིག་པའི་ཏིང་ངེ་འཛིན་མངོན་པར་སྒྲུབ་པ་ཡིན་ནོ། །</s>
  </p>
  <p id="7581">
    <s id="7581:1">གང་སངས་རྒྱས་སུ་མཚན་ཉིད་གཅིག་པ་དང་མཚན་ཉིད་མེད་པར་མངོན་པར་སྒྲུབ་པ་འདི་ནི་བཀོད་པ་གཅིག་པའི་ཏིང་ངེ་འཛིན་ཅེས་བྱའོ། །</s>
  </p>
  <p id="7582">
    <s id="7582:1">དེ་ཏིང་ངེ་འཛིན་དེ་ལ་གནས་ནས་དེ་བཞིན་གཤེགས་པ་མ་ཡིན་པའོ་སྙམ་དུ་གང་ཅི་ཡང་ཀུན་ཏུ་མི་ཤེས་སོ། །</s>
  </p>
  <p id="7583">
    <s id="7583:1">ཆོས་མ་ཡིན་པའོ་སྙམ་དུ་གང་ཅི་ཡང་ཀུན་ཏུ་མི་ཤེས་སོ། །</s>
  </p>
  <p id="7584">
    <s id="7584:1">ཉན་ཐོས་མ་ཡིན་པའོ་སྙམ་དུ་གང་ཅི་ཡང་ཀུན་ཏུ་མི་ཤེས་སོ། །</s>
  </p>
  <p id="7585">
    <s id="7585:1">ཉན་ཐོས་སོ་སྙམ་དུ་ཡང་མི་དམིགས་སོ། །</s>
  </p>
  <p id="7586">
    <s id="7586:1">ཆོས་བསྟན་པ་མ་ཡིན་པའོ་སྙམ་དུ་གང་ཅི་ཡང་ཀུན་<ref folio="F.221.a"/>ཏུ་མི་ཤེས་སོ། །</s>
  </p>
  <p id="7587">
    <s id="7587:1">ཆོས་བསྟན་པ་ཡང་མི་དམིགས་སོ། །</s>
  </p>
  <p id="7588">
    <s id="7588:1">དམིགས་པ་མ་ཡིན་པའོ་སྙམ་དུ་གང་ཅི་ཡང་ཀུན་ཏུ་མི་ཤེས་སོ། །</s>
  </p>
  <p id="7589">
    <s id="7589:1">དམིགས་པ་ཡང་མི་དམིགས་སོ། །</s>
  </p>
  <p id="7590">
    <s id="7590:1">སངས་རྒྱས་ཀྱི་ཞིང་མ་ཡིན་པའོ་སྙམ་དུ་གང་ཅི་ཡང་ཀུན་ཏུ་མི་ཤེས་སོ། །</s>
  </p>
  <p id="7591">
    <s id="7591:1">སངས་རྒྱས་ཀྱི་ཞིང་ཡང་མི་དམིགས་སོ། །</s>
  </p>
  <p id="7592">
    <s id="7592:1">འཁོར་མ་ཡིན་པའོ་སྙམ་དུ་གང་ཅི་ཡང་ཀུན་ཏུ་མི་ཤེས་སོ། །</s>
  </p>
  <p id="7593">
    <s id="7593:1">འཁོར་ཀྱང་མི་དམིགས་སོ། །</s>
  </p>
  <p id="7594">
    <s id="7594:1">སྤོབས་པ་མ་ཡིན་པའོ་སྙམ་དུ་གང་ཅི་ཡང་ཀུན་ཏུ་མི་ཤེས་སོ། །</s>
  </p>
  <p id="7595">
    <s id="7595:1">སྤོབས་པ་ཡང་མི་དམིགས་སོ། །</s>
  </p>
  <p id="7596">
    <s id="7596:1">རབ་ཏུ་བརྗོད་པ་མ་ཡིན་པའོ་སྙམ་དུ་གང་ཅི་ཡང་ཀུན་ཏུ་མི་ཤེས་སོ། །</s>
  </p>
  <p id="7597">
    <s id="7597:1">རབ་ཏུ་བརྗོད་པ་ཡང་མི་དམིགས་སོ། །</s>
  </p>
  <p id="7598">
    <s id="7598:1">བྱིན་གྱིས་རློབ་པ་མ་ཡིན་པ་གང་ཅི་ཡང་ཀུན་ཏུ་མི་ཤེས་སོ། །</s>
  </p>
  <p id="7599">
    <s id="7599:1">བྱིན་གྱིས་བརླབས་ཀྱང་མི་དམིགས་སོ། །</s>
  </p>
  <p id="7600">
    <s id="7600:1">མོས་པར་མི་བྱེད་པ་གང་ཅི་ཡང་མེད་དོ། །</s>
  </p>
  <p id="7601">
    <s id="7601:1">མོས་པ་ཡང་མི་དམིགས་སོ། །</s>
  </p>
  <p id="7602">
    <s id="7602:1">རློམ་སེམས་མི་བྱེད་པ་གང་ཅི་ཡང་མེད་དོ། །</s>
  </p>
  <p id="7603">
    <s id="7603:1">རློམ་སེམས་ཀྱང་མི་དམིགས་སོ། །</s>
  </p>
  <p id="7604">
    <s id="7604:1">སྒོམ་པར་མི་བྱེད་པ་གང་ཅི་ཡང་མེད་དོ། །</s>
  </p>
  <p id="7605">
    <s id="7605:1">སྒོམ་པ་ཡང་མི་དམིགས་སོ། །</s>
  </p>
  <p id="7606">
    <s id="7606:1">རྣམ་པར་མི་འབྱེད་པ་གང་ཅི་ཡང་མེད་དོ། །</s>
  </p>
  <p id="7607">
    <s id="7607:1">རྣམ་པར་འབྱེད་པ་ཡང་མི་དམིགས་སོ། །</s>
  </p>
  <p id="7608">
    <s id="7608:1">གསལ་བར་མི་བྱེད་པ་གང་ཅི་ཡང་མེད་དོ། །</s>
  </p>
  <p id="7609">
    <s id="7609:1">གསལ་བ་ཡང་མི་དམིགས་སོ། །</s>
  </p>
  <p id="7610">
    <s id="7610:1">རབ་ཏུ་སྟོན་པར་མི་བྱེད་པ་གང་ཅི་ཡང་མེད་དོ། །</s>
  </p>
  <p id="7611">
    <s id="7611:1">རབ་ཏུ་སྟོན་པ་ཡང་མི་དམིགས་ཏེ། </s>
  </p>
  <p id="7612">
    <s id="7612:1">བརྟན་པའི་བློ་གྲོས་འདི་ནི་གང་བྱང་ཆུབ་སེམས་དཔའ་རྣམས་ཀྱི་ཡེ་ཤེས་སྒྲིབ་པ་མེད་པ་མཐོང་བར་འགྱུར་བའི་ཆོས་ཐམས་ཅད་ཀྱི་ཏིང་ངེ་འཛིན་མངོན་པར་སྒྲུབ་པ་ཞེས་བྱའོ། །</s>
  </p>
  <p id="7613">
    <s id="7613:1">འདི་ལ་གང་མིག་གི་ཆགས་པ་མེད་པ་ཉིད་འདི་ནི་མ་ཆགས་པ་ཉིད་ཅེས་བྱའོ། །</s>
  </p>
  <p id="7614">
    <s id="7614:1">གང་ཆོས་དེ་ལྟ་བུ་དག་ལ་འཇུག་པ་འདི་ནི་ཆོས་ཀྱི་མིག་ཅེས་བྱའོ། །</s>
  </p>
  <p id="7615">
    <s id="7615:1">བྱང་ཆུབ་སེམས་དཔའ་གང་གིས་སྤོབས་པ་མཐའ་ཡས་པ་ཉིད་རྗེས་སུ་འཐོབ་པར་འགྱུར་བ་དེ་ནི་ཏིང་ངེ་འཛིན་ཡིན་ནོ།། །།</s>
  </p>
  <p id="7616">
    <s id="7616:1">བམ་པོ་བཅོ་བརྒྱད་པ་སྟེ་ཐ་མ། </s>
    <s id="7616:2">དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་བློ་གྲོས་ཀྱིས་འདི་སྐད་ཅེས་གསོལ་ཏོ། །</s>
  </p>
  <p id="7617">
    <s id="7617:1">བཅོམ་ལྡན་འདས་སླད་མའི་ཚེ་སླད་མའི་དུས་ན་གང་དག་ཏིང་ངེ་འཛིན་དེ་ལ་སྙོམས་པར་འཇུག་ཅིང་ཏིང་ངེ་འཛིན་དེས་ངེས་པར་འབྱུང་ལ། སྤོབས་པ་མཐའ་ཡས་པ་ཡང་ཐོབ་པར་འགྱུར་བའི་<ref folio="F.221.b"/>བྱང་ཆུབ་སེམས་དཔའ་སེམས་དཔའ་ཆེན་པོ་ཇི་སྙེད་ཅིག་འབྱུང་བར་འགྱུར་ལགས། </s>
    <s id="7617:2">བཀའ་སྩལ་པ། </s>
    <s id="7617:3">བརྟན་པའི་བློ་གྲོས་ཕྱི་མའི་ཚེ་ཕྱི་མའི་དུས་ལྔ་བརྒྱ་པ་ཐ་མ་ལ་བབ་པ་ན། </s>
  </p>
  <p id="7618">
    <s id="7618:1">གང་ལས་ཏིང་ངེ་འཛིན་དེ་ཐོབ་པའི་བྱང་ཆུབ་སེམས་དཔའ་དེ་ནི་ཏིང་ངེ་འཛིན་དེས་ངེས་པར་འབྱུང་བ་ཡིན་ཞིང་། དགེ་སློང་དེའི་སྤོབས་པ་མཐའ་ཡས་པ་ཡིན་པར་དེའི་མཐའ་ཁོང་དུ་ཆུད་པར་བྱའོ། །</s>
  </p>
  <p id="7619">
    <s id="7619:1">བརྟན་པའི་བློ་གྲོས་གང་ཁྱོད་འདི་སྐད་དུ་སེམས་ཅན་གང་དག་ཏིང་ངེ་འཛིན་དེས་ངེས་པར་འབྱུང་བར་འགྱུར་བ་དེ་དག་ཇི་སྙེད་ཅིག་འབྱུང་བར་འགྱུར་ཞེས་ཟེར་བ་ནི་བརྟན་པའི་བློ་གྲོས་གང་དག་ཏིང་ངེ་འཛིན་དེ་ལ་སྒོམ་པར་བྱེད་ཅིང་། ཡིད་གཞན་དུ་མི་སེམས་ལ་ལན་མང་དུ་བྱེད་པ་དེ་དག་ནི་ཏིང་ངེ་འཛིན་དེས་ངེས་པར་འབྱུང་བར་འགྱུར་ཞིང་། སྤོབས་པ་མཐའ་ཡས་པ་ཡང་ཐོབ་པར་འགྱུར་ལ། དེ་བཞིན་གཤེགས་པ་མི་འཁྲུགས་པ་ལས་སྤོབས་པ་མཐའ་ཡས་པ་ཉིད་དུ་བྱ་བའི་ཕྱིར་ཆོས་ཀྱི་སྒོ་སྟོང་བརྒྱད་བརྒྱ་ཐོབ་པར་འགྱུར་ཏེ</s>
  </p>
  <p id="7620">
    <s id="7620:1">བརྟན་པའི་བློ་གྲོས་འདི་ནི་སྒོ་གཅིག་ཏུ་མཚམས་སྦྱོར་བའི་ཚིག་ཡིན་ནོ། །</s>
  </p>
  <p id="7621">
    <s id="7621:1">བརྟན་པའི་བློ་གྲོས་ཆོས་ཀྱི་སྒོ་དེ་དག་ཐམས་ཅད་པོ་འདི་ནི་རིམ་པར་ཕྱེ་བའི་ཚིག་ཡིན་ནོ། །</s>
  </p>
  <p id="7622">
    <s id="7622:1">བརྟན་པའི་བློ་གྲོས་དེ་ལྟ་བས་ན་སྒོ་ནི་ཅི་ནས་ཁོང་དུ་ཆུད་པར་བྱ་བ་ཡིན། </s>
  </p>
  <p id="7623">
    <s id="7623:1">ཅི་ནས་འཇུག་པར་བྱ་བ་ཡིན། </s>
  </p>
  <p id="7624">
    <s id="7624:1">ཅི་ནས་བསྒོམ་པར་བྱ་བ་ཡིན་ནོ། །</s>
  </p>
  <p id="7625">
    <s id="7625:1">དེ་མཚན་མར་བྱས་ནས་དེ་ཡོངས་སུ་འཆད་པ་ནི་རྟག་ཏུ་བསྒོམ་པར་བྱ་བའོ། །</s>
  </p>
  <p id="7626">
    <s id="7626:1">དེ་བཞིན་དུ་དམིགས་པ་དག་ཀྱང་བསྒོམ་པར་བྱ་བ་ཡིན་ཏེ། </s>
  </p>
  <p id="7627">
    <s id="7627:1">ལས་གཅིག་པོ་འདི་ནི་སངས་རྒྱས་ཀྱི་སྐུ་ཡིན་ནོ། །</s>
  </p>
  <p id="7628">
    <s id="7628:1">སངས་རྒྱས་བྱང་ཆུབ་དེ་ནི་སེམས་ཀྱིས་བརྟགས། །</s>
  </p>
  <p id="7629">
    <s id="7629:1">སེམས་ཀྱང་གཟུགས་མེད་རང་བཞིན་རྣམ་པར་དག །</s>
  </p>
  <p id="7630">
    <s id="7630:1">དམིགས་པ་རྣམས་ཀྱིས་རྒྱ་ཆེར་གང་གནས་པ། །དམིགས་པ་གཞན་དང་གཞན་ལ་འཇུག་པར་འགྱུར། །</s>
  </p>
  <p id="7631">
    <s id="7631:1">སེམས་ཀྱི་ཡོངས་གཅོད་སོ་སོར་ཤེས་ནས་སུ། །</s>
    <s id="7631:2">དེ་བཞིན་དམིགས་ལའང་ཆོས་འདི་ཐམས་ཅད་ནི། །རྣམ་པར་རྟོག་ལས་བྱུང་བ་ཡིན་པར་ཤེས། །</s>
  </p>
  <p id="7632">
    <s id="7632:1">གང་དུ་རྟོག་མི་སྐྱེ་བ་དེ་སྒོ་ཡིན། །</s>
  </p>
  <p id="7633">
    <s id="7633:1">སེམས་ཀྱི་འགྱུར་བའི་རང་བཞིན་ཤེས་པར་འགྱུར། །</s>
  </p>
  <p id="7634">
    <s id="7634:1">དེ་བཞིན་དམིགས་པ་ཉིད་ཀྱང་ཤེས་པར་འགྱུར། །</s>
  </p>
  <p id="7635">
    <s id="7635:1">འགྲོ་བ་འདི་ཀུན་གསོབ་ཏུ་རབ་ཏུ་ཤེས། །</s>
  </p>
  <p id="7636">
    <s id="7636:1">རབ་ཏུ་ཤེས་པས་དྲན་པ་རྨོངས་མི་འགྱུར། །</s>
  </p>
  <p id="7637">
    <s id="7637:1">དེ་ལྟར་ཆོས་དེ་རབ་ཏུ་ཤེས་པས་ན། །</s>
  </p>
  <p id="7638">
    <s id="7638:1">དེ་ནི་སངས་རྒྱས་སྐུ་མང་སྤྲུལ་པར་བྱེད། །</s>
  </p>
  <p id="7639">
    <s id="7639:1">དེ་ནི་སྐུ་ལའང་ཅུང་ཟད་ཆགས་མི་འགྱུར། །</s>
  </p>
  <p id="7640">
    <s id="7640:1">དེ་བཞིན་དེ་ནི་<ref folio="F.222.a"/>འགྲོ་བ་སྟོང་པར་ཤེས། །</s>
  </p>
  <p id="7641">
    <s id="7641:1">དམིགས་པ་ཡི་ནི་མཚན་མ་བཟུང་ནས་སུ། །སེམས་དང་ལུས་ཀྱི་འགྱུར་བ་མཐོང་བར་འགྱུར། །</s>
  </p>
  <p id="7642">
    <s id="7642:1">དེ་ཕྱིར་ཏིང་འཛིན་དེ་ནི་མྱུར་བསྒོམས་པས། །</s>
    <s id="7642:2">དེ་ཡི་ཤེས་པ་དེ་ལྟར་ཆོས་ལ་ཞུགས། །</s>
  </p>
  <p id="7643">
    <s id="7643:1">ཆོས་བསྟན་པ་ཡིས་རྣམ་པར་འཕྲུལ་བར་འགྱུར། །</s>
  </p>
  <p id="7644">
    <s id="7644:1">ཆོས་བསྟན་ཚེ་ན་ནམ་ཡང་རྨོངས་མི་འགྱུར། །</s>
  </p>
  <p id="7645">
    <s id="7645:1">མི་རྣམས་ཀྱི་ནི་དགེ་བ་བསྐྱེད་པར་འགྱུར། །</s>
  </p>
  <p id="7646">
    <s id="7646:1">རིང་པོ་མི་ཐོགས་ཆོས་དེའང་ཐོབ་པར་འགྱུར། །</s>
  </p>
  <p id="7647">
    <s id="7647:1">སྒོའི་ཚིག་མངོན་པར་སྒྲུབ་པའི་ལེའུ་སྟེ་བཅུ་གསུམ་པའོ།། །།</s>
  </p>
  <p id="7648">
    <s id="7648:1">བརྟན་པའི་བློ་གྲོས་ཆོས་བཞི་དང་ལྡན་ན། </s>
  </p>
  <p id="7649">
    <s id="7649:1">ཏིང་ངེ་འཛིན་དེ་སྒྲུབ་པ་དང་གཞན་དག་ལ་བསྟན་པར་ནུས་ཏེ། </s>
  </p>
  <p id="7650">
    <s id="7650:1">བཞི་གང་ཞེ་ན། </s>
    <s id="7650:2">ཏིང་ངེ་འཛིན་དེ་ཐོབ་པར་བྱ་བའི་ཕྱིར་བརྩོན་འགྲུས་བརྩམས་པ་ཡིན་ཞིང་བརྩོན་པ་མི་གཏོང་བ་ཡང་ཡིན། </s>
  </p>
  <p id="7651">
    <s id="7651:1">ཉིན་མཚན་ཉིད་དུ་འཆག་པ་ལྷུར་ལེན་པས་འདུག་པ་ན་བྱང་ཆུབ་ཀྱི་སྙིང་པོ་མཆོག་ན་བཞུགས་པའམ། ཆོས་ཀྱི་འཁོར་ལོ་བསྐོར་བའི་དེ་བཞིན་གཤེགས་པ་དེ་དག་མངོན་དུ་བྱེད་ཅིང་ཆོས་ལ་སེར་སྣ་ཡང་མེད་པ་ཡིན། </s>
  </p>
  <p id="7652">
    <s id="7652:1">ཆོས་ཀྱི་སྦྱིན་པ་ཡང་སྦྱིན་པར་བྱེད་ཅིང་བདག་ཉིད་དང་ཆོས་ཉན་པ་དེ་དག་དེ་བཞིན་གཤེགས་པའི་སྐུ་དག་ཏུ་བྱིན་གྱིས་རློབ་པར་བྱེད་ལ་</s>
    <s id="7652:2">རང་གི་ལུས་རྣམ་པར་འཇིག་པར་བྱེད་ཀྱང་། གང་ལ་ཡང་མི་གནས་པ་ཡིན་ཞིང་མི་གནས་བཞིན་དུ་ཆོས་སྟོན་པར་བྱེད་པ་ཡིན། </s>
  </p>
  <p id="7653">
    <s id="7653:1">དེ་གནས་པ་དེ་ལྟ་བུ་དང་སྤྱོད་ཡུལ་དེ་ལྟ་བུ་དང་། བྱིན་གྱི་རླབས་དེ་ལྟ་བུར་བྱས་ནས་</s>
  </p>
  <p id="7654">
    <s id="7654:1">སྟན་དེ་ལ་འདུག་པར་བྱེད་ཅིང་། འདུག་ནས་</s>
  </p>
  <p id="7655">
    <s id="7655:1">ཀྱང་ཆོས་ཀྱི་སྦྱིན་པ་སྦྱིན་པར་བྱེད་པ་ཡིན་ཏེ</s>
  </p>
  <p id="7656">
    <s id="7656:1">དེ་ཏིང་ངེ་འཛིན་དེ་ཐོབ་པར་འགྱུར་རོ། །</s>
  </p>
  <p id="7657">
    <s id="7657:1">བརྟན་པའི་བློ་གྲོས་ཁ་ཅིག་གིས་ནི་ཆོས་ཀྱི་སྦྱིན་པ་སྦྱིན་པར་བྱེད་པ་ན་ཐོབ་པར་འགྱུར་རོ། །</s>
  </p>
  <p id="7658">
    <s id="7658:1">ཁ་ཅིག་གིས་ནི་ཕྱིས་སོ། །</s>
  </p>
  <p id="7659">
    <s id="7659:1">ཁ་ཅིག་གིས་ནི་རྩོམ་པའི་ཚེའོ། །</s>
  </p>
  <p id="7660">
    <s id="7660:1">བརྟན་པའི་བློ་གྲོས་ཆོས་གཞན་བཞི་དང་ལྡན་པས་ཏིང་ངེ་འཛིན་དེ་ལ་སྦྱོར་བར་བྱ་སྟེ། </s>
  </p>
  <p id="7661">
    <s id="7661:1">བརྟན་པའི་བློ་གྲོས་བཞི་གང་ཞེ་ན། </s>
  </p>
  <p id="7662">
    <s id="7662:1">འདི་ལ་བྱང་ཆུབ་སེམས་དཔའ་ཁྱིམ་གྱི་གནས་ནས་མངོན་པར་བྱུང་བ་ཡིན། </s>
  </p>
  <p id="7663">
    <s id="7663:1">བས་མཐའི་གནས་མལ་ན་གནས་ཤིང་དགོན་པ་དང་རབ་ཏུ་དགོན་པ་ལ་མངོན་པར་དགའ་བ་ཡིན། </s>
  </p>
  <p id="7664">
    <s id="7664:1">དེ་སེམས་ཅན་གྱི་སྤྱོད་པ་ལ་འཇུག་པ་དག་ལ་རྗེས་སུ་རྣམ་པར་བལྟས་ནས་ཡུལ་ཇི་ལྟ་བ་བཞིན་དུ་གདམས་ངག་དང་རྗེས་སུ་བསྟན་པ་སྟོན་པར་བྱེད་པ་ཡིན། </s>
  </p>
  <p id="7665">
    <s id="7665:1">བྱང་ཆུབ་སེམས་དཔའ་མོས་པ་ཇི་ལྟ་བ་རྣམས་ཀྱི་སྤྱོད་པ་ཡང་ཡང་དག་པར་རབ་ཏུ་ཤེས་པ་ཡིན་ནོ། །</s>
  </p>
  <p id="7666">
    <s id="7666:1">བརྟན་པའི་བློ་གྲོས་ཆོས་གཞན་བཞི་དང་ལྡན་པ་ནི་དགེ་བའི་བཤེས་གཉེན་དུ་རིག་པར་བྱ་སྟེ། </s>
  </p>
  <p id="7667">
    <s id="7667:1">བཞི་གང་ཞེ་ན། </s>
    <s id="7667:2">ཚར་གཅོད་པའི་ཚིག་དང་ལྡན་པ་ཉིད་ཡིན། </s>
  </p>
  <p id="7668">
    <s id="7668:1">ཆོས་ཟབ་མོ་ལ་སྦྱོར་བར་བྱེད་པ་ཉིད་<ref folio="F.222.b"/>ཡིན། </s>
  </p>
  <p id="7669">
    <s id="7669:1">དུས་དུས་སུ་གདམས་ངག་གི་ཚིག་དང་ལྡན་པ་ཉིད་ཡིན། </s>
  </p>
  <p id="7670">
    <s id="7670:1">དུས་དུས་སུ་ཡལ་བར་འཇོག་པ་ཉིད་ཡིན་ཏེ། </s>
  </p>
  <p id="7671">
    <s id="7671:1">ཆོས་གཞན་བཞི་པོ་དེ་དག་དང་ལྡན་པ་ནི་དགེ་བའི་བཤེས་གཉེན་དུ་རིག་པར་བྱའོ། །</s>
  </p>
  <p id="7672">
    <s id="7672:1">དེ་ལ་འདི་སྐད་ཅེས་བྱ་སྟེ། </s>
  </p>
  <p id="7673">
    <s id="7673:1">ས་དང་ཕྱོགས་ནི་རབ་ཤེས་ཤིང་། །</s>
    <s id="7673:2">གང་ཟག་ཀྱང་ནི་རབ་ཏུ་ཤེས། །</s>
  </p>
  <p id="7674">
    <s id="7674:1">གང་གིས་དེ་དག་མྱུར་འབྱུང་བའི། །གདམས་ངག་དེ་ལ་སྦྱིན་པར་བྱེད། །</s>
  </p>
  <p id="7675">
    <s id="7675:1">དེ་ལ་ཚར་གཅད་སྨྲ་བྱེད་ཅིང་། །ཟབ་མོ་ལ་ཡང་སྦྱོར་བར་བྱེད། །</s>
  </p>
  <p id="7676">
    <s id="7676:1">དེ་ལ་དུས་སུ་འདོམས་བྱེད་ཅིང་། །དུས་སུ་ཡལ་བར་འཇོག་པར་བྱེད། །</s>
  </p>
  <p id="7677">
    <s id="7677:1">འབྱོར་པ་ཅི་ཞིག་སྨྲས་ཀྱང་རུང་། །</s>
  </p>
  <p id="7678">
    <s id="7678:1">ལྷག་པར་གླེང་བར་བྱེད་ཀྱང་རུང་། །</s>
  </p>
  <p id="7679">
    <s id="7679:1">དེ་ལ་གཟུང་བ་ཡོད་མ་ཡིན། །</s>
  </p>
  <p id="7680">
    <s id="7680:1">དེ་བས་དུས་སུ་ཡལ་བར་འཇོག །</s>
  </p>
  <p id="7681">
    <s id="7681:1">བརྟན་པའི་བློ་གྲོས་ཆོས་བཞི་དང་ལྡན་པ་ནི་དགེ་བའི་བཤེས་གཉེན་དུ་རིག་པར་བྱ་སྟེ། </s>
  </p>
  <p id="7682">
    <s id="7682:1">བཞི་གང་ཞེ་ན། </s>
    <s id="7682:2">བརྟན་པའི་བློ་གྲོས་འདི་ལ་དགེ་བའི་བཤེས་གཉེན་ནི་མངོན་པར་འབྱུང་བ་ལ་སྦྱོར་དུ་འཇུག་པ་ཡིན་དོན་ཟབ་མོ་ངེས་པར་སེམས་པ་ལ་སྦྱོར་དུ་འཇུག་པ་ཡིན། </s>
  </p>
  <p id="7683">
    <s id="7683:1">བསམ་གཏན་གྱི་དམིགས་པ་ཐམས་ཅད་ལ་མ་ཆགས་པ་ཉིད་ལ་སྦྱོར་དུ་འཇུག་པ་ཡིན། </s>
  </p>
  <p id="7684">
    <s id="7684:1">མཚན་མ་མེད་པའི་དམིགས་པ་ཉིད་ལ་སྦྱོར་དུ་འཇུག་པ་ཡིན་ཏེ། </s>
    <s id="7684:2">བཞི་པོ་དེ་དག་གོ། །</s>
  </p>
  <p id="7685">
    <s id="7685:1">དེ་ལ་འདི་སྐད་ཅེས་བྱ་སྟེ། </s>
  </p>
  <p id="7686">
    <s id="7686:1">རྣམ་པར་དབེན་པའི་དགོན་གནས་དང་། །མངོན་པར་འབྱུང་ལ་སྦྱོར་གཞུག་བྱ། །</s>
  </p>
  <p id="7687">
    <s id="7687:1">དེ་ཡི་བསྔགས་པ་ཀུན་ཏུ་སྨྲ། །</s>
  </p>
  <p id="7688">
    <s id="7688:1">དགེ་བའི་བཤེས་གཉེན་དེ་འདྲའོ། །</s>
  </p>
  <p id="7689">
    <s id="7689:1">ཟབ་མོ་ངེས་པའི་ཆོས་རྣམས་ནི། །དམ་པའི་དོན་དུ་སྦྱོར་བར་བྱ། །</s>
  </p>
  <p id="7690">
    <s id="7690:1">དེ་ནི་བསམ་གཏན་རྣམས་མི་སྟོང་། །</s>
    <s id="7690:2">དེ་དག་བཤེས་གཉེན་རབ་བཟང་ཡིན། །</s>
  </p>
  <p id="7691">
    <s id="7691:1">བརྟན་པའི་བློ་གྲོས་ཆོས་བཞི་དང་ལྡན་ན། </s>
  </p>
  <p id="7692">
    <s id="7692:1">ཏིང་ངེ་འཛིན་དེ་བསྒོམ་པར་ནུས་ཏེ། </s>
  </p>
  <p id="7693">
    <s id="7693:1">བཞི་གང་ཞེ་ན། </s>
    <s id="7693:2">རང་གི་བློ་བོར་ནས་</s>
    <s id="7693:3">སློབ་དཔོན་གྱི་བློས་འགྲོ་བར་བྱ་བ་ཡིན། </s>
  </p>
  <p id="7694">
    <s id="7694:1">བརྩོན་འགྲུས་ཡོངས་སུ་ཆད་པས་མི་བརྩམ་པར་བྱ་བ་ཡིན། </s>
  </p>
  <p id="7695">
    <s id="7695:1">བརྩོན་པ་མི་གཏོང་བ་དང་། དགོན་པ་དང་། རབ་ཏུ་དགོན་པ་ལ་མངོན་པར་དགའ་བར་བྱ་བ་ཡིན། </s>
  </p>
  <p id="7696">
    <s id="7696:1">བྲེ་མོ་གཏམ་ཐམས་ཅད་ཡོངས་སུ་སྤང་བར་བྱ་བ་ཡིན་ཏེ། </s>
  </p>
  <p id="7697">
    <s id="7697:1">བརྟན་པའི་བློ་གྲོས་ཆོས་བཞི་པོ་དེ་དག་དང་ལྡན་པའི་བྱང་ཆུབ་སེམས་དཔས་ནི་ཏིང་ངེ་འཛིན་དེ་ཐོབ་པར་ནུས་སོ། །</s>
  </p>
  <p id="7698">
    <s id="7698:1">བརྟན་པའི་བློ་གྲོས་གཞན་ཡང་ཆོས་བཞི་དང་ལྡན་ན། </s>
  </p>
  <p id="7699">
    <s id="7699:1">ཏིང་ངེ་འཛིན་དེ་ཐོབ་པར་ནུས་ཏེ། </s>
  </p>
  <p id="7700">
    <s id="7700:1">བཞི་གང་ཞེ་ན། </s>
    <s id="7700:2">ལེགས་པར་བཟུང་བའི་དེ་བཞིན་གཤེགས་པ་ལ་དམིགས་པས་ཐ་ན་རྨི་ལམ་དུ་རྨི་བ་ལ་གནས་ཀྱང་དེ་བཞིན་གཤེགས་པ་མི་སྤོང་བ་ཡིན། </s>
  </p>
  <p id="7701">
    <s id="7701:1">ལེགས་པར་བཟུང་བའི་ཆོས་བསྟན་པ་ལ་དམིགས་པས་ཐ་ན་རྨི་ལམ་དུ་རྨི་བ་ལ་གནས་ཀྱང་ཆོས་བསྟན་པ་ལ་དམིགས་པ་མི་སྤོང་བ་ཡིན་<ref folio="F.223.a"/>ཞིང་ཆོས་བསྟན་པ་ལ་སྙོམ་ལས་མེད་པ་ཡང་ཡིན། </s>
  </p>
  <p id="7702">
    <s id="7702:1">དངོས་པོ་ཐམས་ཅད་རྣམ་པར་འཇིག་པ་ཉིད་ཀྱིས་ཆོས་ཟབ་མོ་ལ་བཟོད་པ་ཐོབ་པ་ཡང་ཡིན། </s>
  </p>
  <p id="7703">
    <s id="7703:1">དབེན་པ་ལ་གཞོལ་བ་ཉིད་ཀྱིས་མི་གནས་པའི་བསམ་གཏན་པ་ཡང་ཡིན་ཏེ། </s>
  </p>
  <p id="7704">
    <s id="7704:1">བརྟན་པའི་བློ་གྲོས་ཆོས་བཞི་པོ་དེ་དག་དང་ལྡན་པའི་བྱང་ཆུབ་སེམས་དཔས་ནི་ཏིང་ངེ་འཛིན་དེ་ཐོབ་པར་ནུས་སོ། །</s>
  </p>
  <p id="7705">
    <s id="7705:1">དེ་ལ་འདི་སྐད་ཅེས་བྱ་སྟེ། </s>
  </p>
  <p id="7706">
    <s id="7706:1">གལ་ཏེ་དགེ་བའི་བཤེས་གཉེན་གྱིས། །འདི་ལྟར་རྗེས་སུ་འཐུན་འདོམས་བྱེད། །</s>
  </p>
  <p id="7707">
    <s id="7707:1">སངས་རྒྱས་རྣམས་ཀྱིས་བགྲོད་བྱ་བ། །དེ་མི་སྤོང་བར་ང་སྨྲའོ། །</s>
  </p>
  <p id="7708">
    <s id="7708:1">བརྟན་པའི་བློ་གྲོས་ཆོས་བཞི་དང་ལྡན་པ་ནི་དགེ་བའི་བཤེས་གཉེན་དུ་རིག་པར་བྱ་སྟེ། </s>
  </p>
  <p id="7709">
    <s id="7709:1">བཞི་གང་ཞེ་ན། </s>
    <s id="7709:2">དགེ་བ་ལ་སྦྱོར་བར་བྱེད་པ་ཉིད་ཡིན། </s>
  </p>
  <p id="7710">
    <s id="7710:1">སྡིག་པ་ལས་ཟློག་པར་བྱེད་པ་ཉིད་ཡིན། </s>
  </p>
  <p id="7711">
    <s id="7711:1">ཆོས་ལ་ཡང་རབ་ཏུ་གཞོག་པར་བྱེད་པ་ཡིན། </s>
  </p>
  <p id="7712">
    <s id="7712:1">རྗེས་སུ་འཐུན་པའི་རྗེས་སུ་བསྟན་པ་ཡང་སྦྱིན་པར་བྱེད་པ་ཡིན་ཏེ། </s>
    <s id="7712:2">བཞི་པོ་དེ་དག་གོ། །</s>
  </p>
  <p id="7713">
    <s id="7713:1">དེ་ལ་འདི་སྐད་ཅེས་བྱ་སྟེ། </s>
  </p>
  <p id="7714">
    <s id="7714:1">དགེ་བའི་བཤེས་གཉེན་རྟག་ཏུ་བསྟེན་པར་བྱ། །</s>
  </p>
  <p id="7715">
    <s id="7715:1">གང་དག་སྡིག་པའི་ཆོས་རྣམས་ཟློག་བྱེད་ཅིང་། །རྒྱལ་བས་གནང་བའི་ཆོས་ནི་སྟོན་བྱེད་པ། །སྐྱེས་མཆོག་དེ་འདྲ་དེ་དག་བསྟེན་པར་བྱ། །</s>
  </p>
  <p id="7716">
    <s id="7716:1">གང་ལས་ཆོས་ནི་འབྱུང་བར་འགྱུར་བ་ཡི། །དཔའ་བོ་དག་ནི་རྗེས་འཐུན་གདམས་ངག་སྦྱིན། །</s>
  </p>
  <p id="7717">
    <s id="7717:1">ཇི་ལྟར་བསྟན་པ་བཞིན་དུ་ཆོས་ལ་གནས། །</s>
  </p>
  <p id="7718">
    <s id="7718:1">ཆོས་ལ་གནས་ནས་ཀྱང་ནི་ཁྱད་པར་འགྲོ། །</s>
  </p>
  <p id="7719">
    <s id="7719:1">གང་དག་བསྟེན་པར་བྱ་བའི་ཆོས་རྣམས་སྟེན། །</s>
    <s id="7719:2">གང་དག་བསྟེན་པར་བྱ་བའི་ཆོས་རྣམས་ཤེས། །</s>
  </p>
  <p id="7720">
    <s id="7720:1">རྣམ་པར་སྤང་བར་བྱ་བའང་རྣམ་སྤངས་ནས། །</s>
  </p>
  <p id="7721">
    <s id="7721:1">རྒྱལ་བས་གནང་བའི་ཆོས་རྣམས་སྟེན་པར་བྱེད། །</s>
  </p>
  <p id="7722">
    <s id="7722:1">རང་གི་ཤེས་པས་རབ་ཏུ་བསྟན་པའི་ཕྱིར། །བྱང་ཆུབ་སེམས་དཔའ་གང་ཞིག་སྤོབས་འདོད་པས། །ཏིང་འཛིན་དེ་ནི་མྱུར་དུ་བསྒོམ་པར་བྱ། །</s>
  </p>
  <p id="7723">
    <s id="7723:1">དགེ་བའི་བཤེས་གཉེན་རྗེས་སུ་འབྲང་བར་བྱ། །</s>
  </p>
  <p id="7724">
    <s id="7724:1">ཇི་ལྟར་བསྟན་པ་བཞིན་དུ་ཡོངས་སུ་སྤང་། །</s>
  </p>
  <p id="7725">
    <s id="7725:1">ཆོས་ནི་གང་ཡང་རྣམ་པར་སྤང་མི་བྱ། །</s>
  </p>
  <p id="7726">
    <s id="7726:1">ཆོས་གང་ཁོ་ན་ཐོབ་པར་འགྱུར་བ་ཡི། །དེ་ཉིད་ཕན་པའི་དོན་དུ་བསྟན་པར་བྱ། །</s>
  </p>
  <p id="7727">
    <s id="7727:1">བསམ་པ་ཐམས་ཅད་ཀྱིས་ནི་བསྒྲུབ་པར་བྱ། །</s>
  </p>
  <p id="7728">
    <s id="7728:1">དེ་ཡིས་གཡོ་ནི་ངེས་པར་བསྟན་མི་བྱ། །</s>
  </p>
  <p id="7729">
    <s id="7729:1">དགེ་བའི་བཤེས་གཉེན་རྟག་ཏུ་བསྟེན་པ་ཡིས། །དེ་འདྲའི་ཆོས་དེ་དོན་དུ་གཉེར་བར་བྱ། །</s>
  </p>
  <p id="7730">
    <s id="7730:1">དེ་ཕྱིར་དགེ་བའི་བཤེས་གཉེན་བསྟེན་པར་བྱ། །</s>
  </p>
  <p id="7731">
    <s id="7731:1">སྡིག་པའི་གྲོགས་པོ་ཡོངས་སུ་སྤང་བར་བྱ། །</s>
  </p>
  <p id="7732">
    <s id="7732:1">དགེ་བའི་བཤེས་གཉེན་ལས་ནི་ཐོས་པ་འབྱུང་། །</s>
  </p>
  <p id="7733">
    <s id="7733:1">དེ་ལས་ཏིང་འཛིན་དེ་ཡང་མྱུར་དུ་འཐོབ། །</s>
  </p>
  <p id="7734">
    <s id="7734:1">བརྟན་པའི་བློ་གྲོས་གཞན་ཡང་ཆོས་བཞི་དང་ལྡན་པའི་དགེ་བའི་བཤེས་གཉེན་ནི་བསྟེན་པར་བྱ་བ་ཡིན་ཏེ། </s>
  </p>
  <p id="7735">
    <s id="7735:1">བཞི་གང་ཞེ་ན། </s>
    <s id="7735:2">གདམས་ངག་ཀྱང་རབ་ཏུ་ཤེས་པ་<ref folio="F.223.b"/>ཡིན། །</s>
  </p>
  <p id="7736">
    <s id="7736:1">བསྒོམ་པ་ཡང་རབ་ཏུ་ཤེས་པ་ཡིན། </s>
  </p>
  <p id="7737">
    <s id="7737:1">གདམས་ངག་གི་སྐྱོན་ཡང་རབ་ཏུ་ཤེས་པ་ཡིན། </s>
  </p>
  <p id="7738">
    <s id="7738:1">བསྒོམ་པའི་སྐྱོན་ཡང་རབ་ཏུ་ཤེས་པ་ཡིན་ཏེ། </s>
    <s id="7738:2">བཞི་པོ་དེ་དག་གོ། །</s>
  </p>
  <p id="7739">
    <s id="7739:1">དེ་ལ་འདི་སྐད་ཅེས་བྱ་སྟེ། </s>
  </p>
  <p id="7740">
    <s id="7740:1">གདམས་ངག་དང་ནི་དེ་བཞིན་བསྒོམ་པའང་ཤེས། །</s>
  </p>
  <p id="7741">
    <s id="7741:1">དེ་ལ་དེ་བཞིན་བསྒོམ་པའི་སྐྱོན་དང་ནི། །གདམས་ངག་སྐྱོན་ཡང་རབ་ཏུ་ཤེས་ནས་སུ། །སྐྱོན་མེད་ཆོས་ཀྱིས་སྦྱོར་བར་བྱེད་པ་ཡིན། །</s>
  </p>
  <p id="7742">
    <s id="7742:1">བརྟན་པའི་བློ་གྲོས་ཆོས་གཞན་བཞི་དང་ལྡན་པ་ནི་དགེ་བའི་བཤེས་གཉེན་དུ་རིག་པར་བྱ་སྟེ། </s>
  </p>
  <p id="7743">
    <s id="7743:1">བཞི་གང་ཞེ་ན། འདི་ལྟ་སྟེ། </s>
  </p>
  <p id="7744">
    <s id="7744:1">ས་ཡང་རབ་ཏུ་ཤེས་པ་ཡིན། </s>
  </p>
  <p id="7745">
    <s id="7745:1">ཡུལ་ཡང་རབ་ཏུ་ཤེས་པ་ཡིན། </s>
  </p>
  <p id="7746">
    <s id="7746:1">གང་ཟག་ཀྱང་རབ་ཏུ་ཤེས་པ་ཡིན། </s>
  </p>
  <p id="7747">
    <s id="7747:1">སྤྱོད་པ་ཡང་རབ་ཏུ་ཤེས་པ་ཡིན་ནོ། །</s>
  </p>
  <p id="7748">
    <s id="7748:1">ཇི་ལྟར་ས་རབ་ཏུ་ཤེས་པ་ཡིན་ཞེ་ན། </s>
  </p>
  <p id="7749">
    <s id="7749:1">གང་ཟག་དང་འཚམ་པས་ས་ཇི་ལྟ་བ་བཞིན་དུ་རབ་ཏུ་ཤེས་པའོ། །</s>
  </p>
  <p id="7750">
    <s id="7750:1">ཇི་ལྟར་གང་ཟག་རབ་ཏུ་ཤེས་པ་ཡིན་ཞེ་ན། </s>
  </p>
  <p id="7751">
    <s id="7751:1">སྤྱད་པས་གང་ཟག་ཏུ་འགྱུར་བ་ཇི་ལྟ་བ་དེ་བཞིན་དུ་རབ་ཏུ་ཤེས་པའོ། །</s>
  </p>
  <p id="7752">
    <s id="7752:1">ཇི་ལྟར་སྤྱོད་པ་རབ་ཏུ་ཤེས་པ་ཡིན་ཞེ་ན། </s>
  </p>
  <p id="7753">
    <s id="7753:1">འདོད་ཆགས་དང་། ཞེ་སྡང་དང་། གཏི་མུག་གི་སྤྱོད་པ་དང་རྗེས་སུ་འཐུན་པའི་ཆོས་བསྟན་པ་ལ་འཇུག་པ་ངེས་པར་བསྟན་པས་ནི་ཆགས་པ་རྣམ་པར་སྤོང་བ་ཉིད་ཀྱི་ཕྱིར་ཆོས་གོས་གསུམ་ལྷུར་ལེན་པ་ཡིན། </s>
  </p>
  <p id="7754">
    <s id="7754:1">རབ་ཏུ་བྱུང་བ་དང་། ཁྱིམ་པ་དག་དང་ལྷན་ཅིག་མ་འདྲེས་པ་ཡིན་ཞིང་། རྩོད་པ་རྣམ་པར་སྤོང་བ་དང་། ཟབ་མོ་ལ་བཟོད་པ་དང་། སྟོང་པ་ཉིད་ཀྱི་སྤྱོད་ཡུལ་བ་ཡིན་ཏེ། </s>
  </p>
  <p id="7755">
    <s id="7755:1">བརྟན་པའི་བློ་གྲོས་ཆོས་བཞི་པོ་དེ་དག་དང་ལྡན་པ་ནི་ཏིང་ངེ་འཛིན་དེ་ཐོབ་པར་འགྱུར་བའི་དགེ་བའི་བཤེས་གཉེན་དུ་རིག་པར་བྱའོ། །</s>
  </p>
  <p id="7756">
    <s id="7756:1">བརྟན་པའི་བློ་གྲོས་བྱང་ཆུབ་སེམས་དཔའ་ཁྱིམ་པ་ཆོས་བཞི་དང་ལྡན་ན་ཏིང་ངེ་འཛིན་དེ་ཐོབ་པར་བྱ་བ་དང་། ཏིང་ངེ་འཛིན་དེ་ལ་མངོན་པར་བརྩོན་པར་ནུས་ཏེ། </s>
  </p>
  <p id="7757">
    <s id="7757:1">བཞི་གང་ཞེ་ན། </s>
    <s id="7757:2">བརྟན་པའི་བློ་གྲོས་འདི་ལ་བྱང་ཆུབ་སེམས་དཔའ་ཁྱིམ་པས་ནི་བསླབ་པའི་གཞི་ལྔ་གཟུང་བར་བྱ་བ་ཡིན། </s>
  </p>
  <p id="7758">
    <s id="7758:1">ཟ་གཅིག་པ་ལྷུར་ལེན་པས་གཙུག་ལག་ཁང་དུ་གནས་པར་ཡང་བྱ་བ་ཡིན། </s>
  </p>
  <p id="7759">
    <s id="7759:1">མང་དུ་ཐོས་པར་ཡང་བྱ་བ་ཡིན། </s>
  </p>
  <p id="7760">
    <s id="7760:1">དོན་རྣམ་པར་ངེས་པ་ལ་མཁས་པ་དང་། གང་དག་ཏིང་ངེ་འཛིན་དེ་ལ་གནས་ནས་འདོམས་པར་བྱེད་པའི་དགེ་བའི་བཤེས་གཉེན་ལ་བསྟེན་པར་བྱ་བ་ཡིན་ཏེ། </s>
  </p>
  <p id="7761">
    <s id="7761:1">བརྟན་པའི་བློ་གྲོས་བྱང་ཆུབ་སེམས་དཔའ་ཁྱིམ་པ་ཆོས་བཞི་པོ་དེ་དག་དང་ལྡན་ན་ཏིང་ངེ་འཛིན་དེ་ཐོབ་པར་བྱ་བའི་ཕྱིར་སྦྱོར་བར་བྱའོ། །</s>
  </p>
  <p id="7762">
    <s id="7762:1">བརྟན་པའི་བློ་གྲོས་ཆོས་གཞན་བཞི་དང་ལྡན་པས་སྦྱོར་བར་བྱ་སྟེ། </s>
  </p>
  <p id="7763">
    <s id="7763:1">བཞི་གང་ཞེ་ན། </s>
    <s id="7763:2">ཆོས་ཐམས་ཅད་ལ་མི་གནས་པས་ཏིང་ངེ་འཛིན་དེ་ཐོབ་པར་བྱ་<ref folio="F.224.a"/>བའི་ཕྱིར་ཚུལ་ཁྲིམས་ཀྱི་ཕུང་པོ་ཡོངས་སུ་དག་པ་དང་། འཚོ་བ་ཡོངས་སུ་དག་པ་དང་། འགྱོད་པ་མེད་པར་གྱུར་ནས་</s>
  </p>
  <p id="7764">
    <s id="7764:1">ལུས་དང་སྲོག་ལ་ཡང་མི་ལྟ་བར་བྱ་བ་ཡིན། </s>
  </p>
  <p id="7765">
    <s id="7765:1">ཆོས་ཉན་དུ་འཇུག་པ་ལ་ཡང་སྟོན་པའི་འདུ་ཤེས་སུ་བྱ་བ་ཡིན། </s>
  </p>
  <p id="7766">
    <s id="7766:1">དེ་བཞིན་གཤེགས་པའི་སྐུ་ཡང་མངོན་དུ་བྱ་བ་ཡིན། </s>
  </p>
  <p id="7767">
    <s id="7767:1">སེར་སྣ་མེད་པར་ཡང་བྱ་བ་ཡིན་ནོ། །</s>
  </p>
  <p id="7768">
    <s id="7768:1">བརྟན་པའི་བློ་གྲོས་ཆོས་བཞི་པོ་འདི་དག་ནི་ཏིང་ངེ་འཛིན་དེ་ཐོབ་པར་བྱ་བའི་ཕྱིར་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་ཕན་འདོགས་པར་གྱུར་པ་ཡིན་ཏེ། </s>
  </p>
  <p id="7769">
    <s id="7769:1">བཞི་གང་ཞེ་ན། </s>
    <s id="7769:2">ལུས་ལ་ལུས་ཀྱི་རྗེས་སུ་བལྟ་བར་བྱའི་ལུས་དང་ལྡན་པའི་རྟོག་པས་བརྟག་པར་མི་བྱ་བ་ཡིན། </s>
  </p>
  <p id="7770">
    <s id="7770:1">ཚོར་བ་རྣམས་ལ་ཚོར་བའི་རྗེས་སུ་བལྟ་བར་གནས་པར་བྱའི་ཚོར་བ་དང་ལྡན་པའི་རྟོག་པས་བརྟག་པར་མི་བྱ་བ་ཡིན། </s>
  </p>
  <p id="7771">
    <s id="7771:1">སེམས་ལ་སེམས་ཀྱི་རྗེས་སུ་བལྟ་བར་གནས་པར་བྱའི་སེམས་དང་ལྡན་པའི་རྟོག་པས་བརྟག་པར་མི་བྱ་བ་ཡིན། </s>
  </p>
  <p id="7772">
    <s id="7772:1">ཆོས་ལ་ཆོས་ཀྱི་རྗེས་སུ་བལྟ་བར་བྱའི་ཆོས་དང་ལྡན་པའི་རྟོག་པས་བརྟག་པར་མི་བྱ་བ་ཡིན་ཏེ། </s>
  </p>
  <p id="7773">
    <s id="7773:1">བརྟན་པའི་བློ་གྲོས་ཆོས་བཞི་པོ་དེ་དག་ནི་ཏིང་ངེ་འཛིན་དེ་ཐོབ་པར་བྱ་བའི་ཕྱིར་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་ཕན་འདོགས་པར་གྱུར་པ་ཡིན་ནོ། །</s>
  </p>
  <p id="7774">
    <s id="7774:1">དེ་ལ་འདི་སྐད་ཅེས་བྱ་སྟེ། </s>
  </p>
  <p id="7775">
    <s id="7775:1">གང་དག་ང་ཡིས་རྟག་བསྔགས་པ། དྲན་པ་ཉེར་གཞག་རྣམ་སྒོམ་བྱེད། །</s>
  </p>
  <p id="7776">
    <s id="7776:1">དགེ་སློང་གི་ནི་སྤྱོད་ཡུལ་ཏེ། །</s>
  </p>
  <p id="7777">
    <s id="7777:1">ཏིང་འཛིན་དེ་ལྟར་ཐོབ་པར་འགྱུར། །</s>
  </p>
  <p id="7778">
    <s id="7778:1">ལུས་ནི་མི་རྟག་སྒོམ་པར་བྱེད། །</s>
  </p>
  <p id="7779">
    <s id="7779:1">ལུས་ལ་ཡང་ནི་གནས་པ་མིན། །</s>
  </p>
  <p id="7780">
    <s id="7780:1">མི་གནས་པ་ཡི་སེམས་ཀྱིས་སུ། །ཏིང་འཛིན་དེ་ལྟར་ཐོབ་པར་འགྱུར། །</s>
  </p>
  <p id="7781">
    <s id="7781:1">རྫུ་འཕྲུལ་རྐང་བཞི་སོ་སོ་རིག་པ་བཞི། །ཆོས་དེ་བཙལ་བས་ཆོས་ཀྱི་སེར་སྣ་མེད། །</s>
  </p>
  <p id="7782">
    <s id="7782:1">ཚུལ་ཁྲིམས་ཕུང་པོར་གནས་ནས་བཤེས་བཟང་བསྟེན། །</s>
  </p>
  <p id="7783">
    <s id="7783:1">ཏིང་འཛིན་དེ་བཙལ་སྟོན་པའི་འདུ་ཤེས་སྒོམ། །</s>
  </p>
  <p id="7784">
    <s id="7784:1">དེ་ནི་དཀར་པོ་མང་པོའི་རིགས། །</s>
  </p>
  <p id="7785">
    <s id="7785:1">དེ་ནི་ཐོས་པའི་འབྱུང་གནས་ཡིན། །</s>
  </p>
  <p id="7786">
    <s id="7786:1">དེ་བཞིན་བདུད་ནི་སེལ་བར་བྱེད། །</s>
  </p>
  <p id="7787">
    <s id="7787:1">དེ་ལ་རབ་ཏུ་སྦྱོར་བར་བྱ། །</s>
  </p>
  <p id="7788">
    <s id="7788:1">དེ་ནི་དེ་ཡི་མིག་གི་མཆོག །ཆོས་ཀྱི་མིག་ནི་བླ་ན་མེད། །</s>
  </p>
  <p id="7789">
    <s id="7789:1">ཆོས་བསྟན་པས་ནི་སུ་ལ་ཡང་། །དེ་ལ་སྒྲིབ་པར་འགྱུར་མ་ཡིན། །</s>
  </p>
  <p id="7790">
    <s id="7790:1">དེ་ནི་མདོ་སྡེའི་ལུང་ཡིན་ཞིང་། །མང་དུ་ཐོས་པའི་ལུང་ཡང་ཡིན། །</s>
  </p>
  <p id="7791">
    <s id="7791:1">དེ་ལས་ང་ཡི་བྱང་ཆུབ་བྱུང་། །</s>
  </p>
  <p id="7792">
    <s id="7792:1">དེ་ཕྱིར་དེ་ལ་བསྟེན་པར་བྱ། །</s>
  </p>
  <p id="7793">
    <s id="7793:1">གང་དག་ང་ཡིས་སྟོབས་བཅུ་དང་། །སོ་སོ་ཡང་དག་རིག་བཞི་བཤད། །</s>
  </p>
  <p id="7794">
    <s id="7794:1">ཀུན་ཀྱང་འདི་ལས་ངེས་པར་བྱུང་། །</s>
  </p>
  <p id="7795">
    <s id="7795:1">དེ་ཕྱིར་དེ་ལ་བསྟེན་པར་བྱ། །</s>
  </p>
  <p id="7796">
    <s id="7796:1">གང་གིས་ཐོབ་ཅིང་ཅིར་འགྱུར་བའི། །ཏིང་ངེ་འཛིན་ནི་སངས་རྒྱས་<ref folio="F.224.b"/>བསྟན། །</s>
  </p>
  <p id="7797">
    <s id="7797:1">སྤོབས་པ་དེ་ནི་བཤད་པ་ཡིས། །ཟད་པར་འགྱུར་བ་མ་ཡིན་ནོ། །</s>
  </p>
  <p id="7798">
    <s id="7798:1">དེ་ལ་འབྲི་བ་ཉིད་མེད་ཅིང་། །གང་བ་ཉིད་ཀྱང་ཡོད་མ་ཡིན། །</s>
  </p>
  <p id="7799">
    <s id="7799:1">ཀུན་ནས་སོ་སོར་རྟོགས་པས་ན། །</s>
  </p>
  <p id="7800">
    <s id="7800:1">རྒྱ་མཚོ་བཞིན་དུ་མི་འཁྲུགས་འགྱུར། །</s>
  </p>
  <p id="7801">
    <s id="7801:1">གང་གིས་དེ་ནི་ཐོབ་འགྱུར་བའི། །ཏིང་འཛིན་ང་ཡིས་བཤད་པས་ན། །</s>
  </p>
  <p id="7802">
    <s id="7802:1">ཕྱི་ནས་འཆད་པ་སུ་ཡི་ཡང་། །བཞིན་ལ་དེ་ནི་ལྟ་མི་འགྱུར། །</s>
  </p>
  <p id="7803">
    <s id="7803:1">ལྷ་དང་ཀླུ་དང་མི་འམ་ཅི། །མི་དང་མི་མ་ཡིན་རྣམས་ཀྱང་། །བཤད་པས་དེ་ཡི་གདོང་དུ་ལྟ། །མང་པོར་རྣམ་པར་ལྟ་བར་འགྱུར། །</s>
  </p>
  <p id="7804">
    <s id="7804:1">གང་དག་དེ་ཡིས་རབ་བསྟན་པའི། །དེ་དག་དེ་ཡིས་གང་ནས་ཐོབ། །</s>
  </p>
  <p id="7805">
    <s id="7805:1">དེ་ལ་དེས་ནི་ཇི་ལྟར་བསླབས། །</s>
    <s id="7805:2">ཇི་ལྟར་ཆོས་ཀྱིས་ཁྱད་པར་འཕགས། །</s>
  </p>
  <p id="7806">
    <s id="7806:1">མདོ་སྡེ་དེ་ནི་རབ་བཤད་པས། །དེ་དག་བསམ་པ་ཤེས་པར་འགྱུར། །</s>
  </p>
  <p id="7807">
    <s id="7807:1">ཏིང་འཛིན་དེ་ལ་བསླབས་པས་ནི། །སེམས་ཅན་རྣམས་ཀྱི་སྤྱོད་པ་ཤེས། །</s>
  </p>
  <p id="7808">
    <s id="7808:1">མདོ་སྡེ་འདི་ལ་བློ་བརྟན་བྱོས། །</s>
  </p>
  <p id="7809">
    <s id="7809:1">གང་དག་ང་ཡིས་སངས་རྒྱས་བསྟན། །</s>
  </p>
  <p id="7810">
    <s id="7810:1">ཀུན་གྱི་མཚན་ནི་ཤེས་པར་འགྱུར། །</s>
  </p>
  <p id="7811">
    <s id="7811:1">དེ་དག་གི་ནི་ཆོས་ཀྱང་ཤེས། །</s>
  </p>
  <p id="7812">
    <s id="7812:1">འཇིག་རྟེན་ཁམས་སུ་མདོ་སྡེ་དག །</s>
  </p>
  <p id="7813">
    <s id="7813:1">གང་དག་ཇི་སྙེད་བཤད་པ་རྣམས། །དེ་དག་ང་ལ་དམིགས་བྱས་ནས། །</s>
  </p>
  <p id="7814">
    <s id="7814:1">དེ་དག་ཐམས་ཅད་རབ་ཏུ་ཤེས། །</s>
  </p>
  <p id="7815">
    <s id="7815:1">འཇིག་རྟེན་མགོན་པོ་དེ་དག་གི། །ཉན་ཐོས་བཀུར་བ་གང་བྱུང་གྱུར། །</s>
  </p>
  <p id="7816">
    <s id="7816:1">ཏིང་འཛིན་དེ་ལ་གནས་ནས་སུ། །དེ་དག་ཐམས་ཅད་རབ་ཏུ་ཤེས། །</s>
  </p>
  <p id="7817">
    <s id="7817:1">དེ་དག་བཀོད་པ་ཅི་འདྲ་བའི། །སངས་རྒྱས་ཞིང་ནི་རབ་ཏུ་ཤེས། །</s>
  </p>
  <p id="7818">
    <s id="7818:1">གང་གིས་ཏིང་འཛིན་རྣམས་བསྒོམས་པས། །དེ་དག་གི་ནི་སྐུ་ཚེའང་ཤེས། །</s>
  </p>
  <p id="7819">
    <s id="7819:1">ཉི་མ་གང་དག་བྱུང་གྱུར་དང་། །ཟླ་བ་ཕྱེད་དང་ཟླ་བ་དང་། །ལོ་ནི་ཁྱུད་ཁོར་རངས་པ་དང་། །བསྐལ་པ་དེ་ཡང་རབ་ཏུ་ཤེས། །</s>
  </p>
  <p id="7820">
    <s id="7820:1">གང་དག་ཕྱོགས་བཅུའི་འཇིག་རྟེན་ན། །</s>
  </p>
  <p id="7821">
    <s id="7821:1">རྫོགས་པའི་སངས་རྒྱས་རྐང་གཉིས་མཆོག །དེ་དག་དེ་ཡིས་རབ་ཏུ་ཤེས། །</s>
  </p>
  <p id="7822">
    <s id="7822:1">དེ་ཡིས་ཞིང་ཀུན་ཤེས་པར་འགྱུར། །</s>
  </p>
  <p id="7823">
    <s id="7823:1">གང་དག་སྟོན་པས་འཇིག་རྟེན་མགོན། །དེ་དག་གི་ནི་མཚན་རྣམས་ཀྱང་། །གང་གིས་ཏིང་འཛིན་བསྒོམས་པ་ཡིས། །དེ་དག་ཐམས་ཅད་རབ་ཏུ་ཤེས། །</s>
  </p>
  <p id="7824">
    <s id="7824:1">གང་དག་སྐྱོབ་པས་བཤད་པ་ཡི། །མདོ་སྡེ་དེ་དག་རབ་ཏུ་ཤེས། །</s>
  </p>
  <p id="7825">
    <s id="7825:1">ཉན་ཐོས་ཕུན་སུམ་ཚོགས་པ་དང་། །འཇིག་རྟེན་མགོན་པོ་དེ་སྙེད་ཤེས། །</s>
  </p>
  <p id="7826">
    <s id="7826:1">གང་གིས་ཏིང་འཛིན་འདི་ཐོབ་པ། །བློ་གྲོས་བརྟན་པོར་འགྱུར་བ་ཡིན། །</s>
  </p>
  <p id="7827">
    <s id="7827:1">སངས་རྒྱས་རྣམས་ཀྱི་སྤྱོད་ཡུལ་གང་། །དེ་ཡང་དེ་ཡིས་འདིར་ཤེས་སོ། །</s>
  </p>
  <p id="7828">
    <s id="7828:1">བསྐལ་པ་བྱེ་བར་འབྱུང་འགྱུར་བའི། །སངས་རྒྱས་གང་དག་མ་བྱོན་དང་། །མཚན་གང་གདུང་རུས་གང་ཡིན་པ། །ཐམས་ཅད་དེ་ཡིས་རབ་ཏུ་ཤེས། །</s>
  </p>
  <p id="7829">
    <s id="7829:1">དེ་དག་<ref folio="F.225.a"/>རྣམས་ཀྱི་ཚེ་ཚད་ཤེས། །</s>
  </p>
  <p id="7830">
    <s id="7830:1">ཉན་ཐོས་རྣམས་ཀྱང་རབ་ཏུ་ཤེས། །</s>
  </p>
  <p id="7831">
    <s id="7831:1">གང་དག་སྐྱོབ་པས་འཆད་འགྱུར་བ། །དེ་དག་རྣམས་ཀྱི་མདོ་སྡེའང་ཤེས། །</s>
  </p>
  <p id="7832">
    <s id="7832:1">དེ་ཡི་སངས་རྒྱས་ཞིང་ཅི་འདྲ། །དེ་དག་གི་ནི་བཀོད་ཅི་འདྲ། །སངས་རྒྱས་མྱ་ངན་འདས་རྣམས་ཀྱི། །ཆོས་ནི་ཇི་སྲིད་གནས་འགྱུར་བ། །ཏིང་ངེ་འཛིན་ལ་གནས་ནས་</s>
  </p>
  <p id="7833">
    <s id="7833:1"> སུ། །དེ་དག་ཐམས་ཅད་དེ་ཡིས་ཤེས། །</s>
  </p>
  <p id="7834">
    <s id="7834:1">དེ་ལྟ་བས་ན་སུ་གང་ཞིག །མང་ཐོས་འདོད་པས་དེ་བསྟེན་བྱ། །</s>
  </p>
  <p id="7835">
    <s id="7835:1">ཏིང་འཛིན་དེ་ནི་བསྟེན་པ་ཡིས། །དེ་ཡི་དོན་ཀྱང་ཤེས་པར་འགྱུར། །</s>
  </p>
  <p id="7836">
    <s id="7836:1">སངས་རྒྱས་ཡེ་ཤེས་འཇུག་པ་ཡི། །སྒོ་དེ་ཡིན་ཞིང་བློ་གྲོས་བརྟན། །</s>
  </p>
  <p id="7837">
    <s id="7837:1">དེ་ལས་དོན་ནི་འབྱུང་བར་འགྱུར། །</s>
  </p>
  <p id="7838">
    <s id="7838:1">སངས་རྒྱས་ཡེ་ཤེས་འཇུག་པར་འགྱུར། །</s>
  </p>
  <p id="7839">
    <s id="7839:1">གང་གི་མཐའ་ནི་ཡོད་མིན་པའི། །བསོད་ནམས་དེ་ལས་ཐོབ་པར་འགྱུར། །</s>
  </p>
  <p id="7840">
    <s id="7840:1">དེ་ཚེ་སངས་རྒྱས་གང་འབྱུང་བ། །འཇིག་རྟེན་མགོན་པོ་མི་ཡི་མཆོག །རྫོགས་པའི་སངས་རྒྱས་ཇི་སྙེད་པ། །དེ་སྙེད་དེ་ཡིས་རབ་ཏུ་ཤེས། །</s>
  </p>
  <p id="7841">
    <s id="7841:1">མི་གང་བྱང་ཆུབ་རབ་ཞུགས་ནས། །</s>
  </p>
  <p id="7842">
    <s id="7842:1">སངས་རྒྱས་རེ་རེ་རེ་རེའི་ཡང་། །ཉན་ཐོས་དག་ནི་དེ་སྙེད་པ། །དེ་དག་རྣམས་ལ་མཆོད་པར་བྱེད། །</s>
  </p>
  <p id="7843">
    <s id="7843:1">སངས་རྒྱས་རེ་རེ་རེ་རེ་ལའང་། །མཆོད་པའི་དོན་ཕྱིར་ནོར་བསགས་པ། །སྟོང་གསུམ་ལས་ནི་མི་ཉུང་བའི། །འཇིག་རྟེན་ཁམས་ནི་ཡོངས་སུ་བཀང་། །</s>
  </p>
  <p id="7844">
    <s id="7844:1">རྗེས་སུ་དཔག་པ་དེ་ཡིས་སུ། །ཉན་ཐོས་དང་ནི་རྒྱལ་བར་བཅས། །</s>
  </p>
  <p id="7845">
    <s id="7845:1">དེ་ལ་བསྐལ་པ་རྫོགས་ཚང་བར། །སངས་རྒྱས་ཀུན་ལ་རིམ་གྲོ་བྱེད། །</s>
  </p>
  <p id="7846">
    <s id="7846:1">འཇིག་རྟེན་མགོན་པོ་གྲགས་ཆེན་པོ། །གང་དག་མ་བྱོན་སངས་རྒྱས་རྣམས། །དེ་དག་ལ་ཡང་འདུ་བྱེད་འགྱུར། །</s>
  </p>
  <p id="7847">
    <s id="7847:1">དེ་འདྲ་བ་ཡི་མཆོད་པའང་བྱེད། །</s>
  </p>
  <p id="7848">
    <s id="7848:1">བསོད་ནམས་ཕུང་པོ་ཇི་སྙེད་པའང་། །བློ་གྲོས་བརྟན་པ་དེ་འཛིན་བྱེད། །</s>
    <s id="7848:2">སངས་རྒྱས་ཡེ་ཤེས་བསམ་མི་ཁྱབ། །</s>
  </p>
  <p id="7849">
    <s id="7849:1">ཡེ་ཤེས་དམ་པ་ཚོལ་བར་བྱེད། །</s>
  </p>
  <p id="7850">
    <s id="7850:1">གང་དག་བྱང་ཆུབ་དོན་གཉེར་བས། །ཏིང་ངེ་འཛིན་འདི་བསྒོམ་པར་བྱ། །</s>
  </p>
  <p id="7851">
    <s id="7851:1">གང་གིས་ཏིང་འཛིན་འདི་བསྒོམས་པས། །དེ་ནི་ཐོས་པས་འཕགས་པར་འགྱུར། །</s>
  </p>
  <p id="7852">
    <s id="7852:1">གང་གིས་ཏིང་འཛིན་འདི་བསྒོམས་དང་། །གང་དག་བསྒོམ་པར་འགྱུར་རྣམས་ཀྱི། །བསོད་ནམས་ཕུང་པོ་དེ་ལ་ནི། །ཚད་ཡོད་དོ་ཞེས་ང་མི་སྨྲ། །</s>
    <s id="7852:2">ཏིང་ངེ་འཛིན་འདི་བསྒོམས་པ་ཡི། །བསོད་ནམས་དེ་ནི་རབ་ཏུ་མང་། །</s>
  </p>
  <p id="7853">
    <s id="7853:1">ཤེས་པ་དེ་ནི་རྣམ་པར་འཕེལ། །</s>
  </p>
  <p id="7854">
    <s id="7854:1">སངས་རྒྱས་མཆོད་པས་དེ་ལྟ་མིན། །</s>
  </p>
  <p id="7855">
    <s id="7855:1">མེ་ཏོག་སྤོས་དང་ཕྲེང་བ་དང་། །བཟའ་བ་དག་དང་བཏུང་བ་དང་། །ཡོ་བྱད་རྣམས་ཀྱིས་བསྙེན་བཀུར་བ། །དེ་ནི་སངས་རྒྱས་བསྙེན་བཀུར་མིན། །</s>
  </p>
  <p id="7856">
    <s id="7856:1">བརྟན་པའི་བློ་གྲོས་ང་ཡིས་སུ། །བྱང་ཆུབ་སྙིང་པོར་ཆོས་གང་རྟོགས། །</s>
  </p>
  <p id="7857">
    <s id="7857:1">ཆོས་དེར་གང་དག་སྦྱོར་བྱེད་པ། །དེ་ཡིས་སངས་རྒྱས་བསྟི་སྟང་བྱས། །</s>
  </p>
  <p id="7858">
    <s id="7858:1"><ref folio="F.225.b"/>གང་ཡང་ཆོས་དེ་ཚོལ་བྱེད་ཅིང་། །སངས་རྒྱས་མཐོང་བར་འདོད་བྱེད་པ། །དེ་ཡིས་མྱུར་བར་འདི་འདྲའི་ཆོས། །ཏིང་ངེ་འཛིན་འདི་བཙལ་བར་བྱ། །</s>
  </p>
  <p id="7859">
    <s id="7859:1">གང་དག་ཏིང་འཛིན་དེ་ཐོབ་ནས། །</s>
  </p>
  <p id="7860">
    <s id="7860:1">དགའ་བ་བཟང་པོ་སྐྱེད་བྱེད་པ། །སངས་རྒྱས་སྟོང་ཕྲག་མང་པོ་དག །</s>
  </p>
  <p id="7861">
    <s id="7861:1">དེ་དག་གིས་ནི་སྔོན་ཆད་ཤེས། །</s>
  </p>
  <p id="7862">
    <s id="7862:1">ཏིང་ངེ་འཛིན་གྱི་ལས་ཀྱི་ལེའུ་སྟེ་བཅུ་བཞི་པའོ།། །།</s>
  </p>
  <p id="7863">
    <s id="7863:1">བརྟན་པའི་བློ་གྲོས་གཞན་ཡང་མངོན་པར་ཤེས་པ་མྱུར་བ་ཉིད་དུ་བྱ་བའི་ཕྱིར་དེ་བཞིན་གཤེགས་པའི་མཆོད་རྟེན་མཆོད་པ་དང་། ཕྱིར་བཅོས་པ་དང་། བྱི་དོར་བྱ་བ་ལྷུར་བླང་བར་བྱ་སྟེ། </s>
  </p>
  <p id="7864">
    <s id="7864:1">བརྟན་པའི་བློ་གྲོས་དེ་ལ་རིགས་ཀྱི་བུའམ། རིགས་ཀྱི་བུ་མོ་གང་ཞིག་དེ་བཞིན་གཤེགས་པའི་མཆོད་རྟེན་བྱི་དོར་བྱེད་པ་དེ་ནི་སྨོན་ལམ་གྱི་མཆོག་རྣམ་པར་དག་པ་བཞི་རྗེས་སུ་འཐོབ་པོ། །</s>
    <s id="7864:2">བཞི་གང་ཞེ་ན། </s>
  </p>
  <p id="7865">
    <s id="7865:1">གཟུགས་ཀྱི་སྨོན་ལམ་གྱི་མཆོག་རྣམ་པར་དག་པ་དང་། དལ་བ་ཕུན་སུམ་ཚོགས་པའི་སྨོན་ལམ་གྱི་མཆོག་རྣམ་པར་དག་པ་དང་། ཡང་དག་པར་བླང་བ་བརྟན་པའི་སྨོན་ལམ་གྱི་མཆོག་རྣམ་པར་དག་པ་དང་། དེ་བཞིན་གཤེགས་པ་བལྟ་བའི་སྨོན་ལམ་གྱི་མཆོག་རྣམ་པར་དག་པའོ། །</s>
  </p>
  <p id="7866">
    <s id="7866:1" flag="alternateSource">སྨོན་ལམ་དགེ་བས་བསྐྱེད་པ་ཡིས། །མངོན་གྲུབ་དེ་བཞིན་གཤེགས་རྣམས་འབྱུང་། །</s>
  </p>
  <p id="7867">
    <s id="7867:1">དམིགས་པའི་རབ་ཏུ་དབྱེ་བ་ཡིས། །ཇི་ལྟར་སྤྲུལ་པ་འབྱུང་བ་བཞིན། །</s>
    <s id="7867:2">ཞབས་མཐིལ་ཞབས་སོར་འོག་འཁོར་ལོ། །དཔེ་བྱད་ལས་ནི་འབྱུང་བར་འགྱུར། །</s>
  </p>
  <p id="7868">
    <s id="7868:1">དཔེ་བྱད་བཟང་འབྱོར་འདི་འདྲ་བ། །དེ་ནི་བཤད་བྱས་དེ་ཉོན་ཅིག །</s>
  </p>
  <p id="7869">
    <s id="7869:1">དེ་བཞིན་ང་ཡི་དཔེ་བྱད་རབ་ཏུ་གསལ། །</s>
  </p>
  <p id="7870">
    <s id="7870:1">ང་ཡི་སོར་མོ་དག་ལ་འཐུན་པར་གནས། །</s>
  </p>
  <p id="7871">
    <s id="7871:1">ཡང་དག་འཕགས་ཤིང་རྗེས་སུ་འཐུན་པར་གནས། །</s>
  </p>
  <p id="7872">
    <s id="7872:1">དེ་ཡི་ཡངས་པར་གནས་པ་ཡང་དག་འཕགས། །</s>
  </p>
  <p id="7873">
    <s id="7873:1">དེ་ཡི་འོད་ཟེར་གནས་པ་མངོན་དུ་འཕགས། །</s>
  </p>
  <p id="7874">
    <s id="7874:1">འོད་ཟེར་བྱེ་བ་ཇི་བཞིན་རབ་ཏུ་སྣང་། །</s>
  </p>
  <p id="7875">
    <s id="7875:1">ལྷུན་པོ་བཞིན་དུ་འོད་ཀྱིས་ཡང་དག་འབྱུང་། །</s>
  </p>
  <p id="7876">
    <s id="7876:1">དེ་ཡི་སྟེང་ན་འོད་ཟེར་དྲ་བ་ཅན། །</s>
    <s id="7876:2">སྙིང་པོ་བསགས་པའི་དཔེ་བྱད་དེ་དག་ལ། །དེ་ཚེ་འོད་ཟེར་གནས་པ་བྱེ་ཕྲག་བཅུ། །</s>
    <s id="7876:3">དེ་ཚེ་ཀུན་གྱི་མིང་ནི་གཞན་དང་གཞན། །དེ་ཚེ་འོད་དང་མདོག་ཀྱང་གཞན་དང་གཞན། །</s>
    <s id="7876:4">ང་ཡི་འོད་ཟེར་གཅིག་ལས་འོད་སྟོང་འབྱུང་། །</s>
  </p>
  <p id="7877">
    <s id="7877:1">དེ་ཚེ་ཐམས་ཅད་ཁ་དོག་དུ་མར་གནས། །</s>
  </p>
  <p id="7878">
    <s id="7878:1">སྟོང་གསུམ་གྱི་ནི་ས་དེ་བཤིག་ནས་སུ། །འོག་ཏུ་དེ་དག་སངས་རྒྱས་མཛད་པ་བྱེད། །</s>
  </p>
  <p id="7879">
    <s id="7879:1">ང་ནི་སངས་རྒྱས་འོད་ཀྱིས་བྱུང་བ་ཡིན། །</s>
  </p>
  <p id="7880">
    <s id="7880:1">ང་ནི་ལས་ཀྱི་འབྲས་བུས་འོངས་མ་ཡིན། །</s>
  </p>
  <p id="7881">
    <s id="7881:1">དེ་བཞིན་གཤེགས་པའི་འོད་དེ་མཐོང་ནས་སུ། །</s>
    <s id="7881:2">སྐྱེས་པ་བུད་མེད་དག་ནི་མྱོས་པར་འགྱུར། །</s>
  </p>
  <p id="7882">
    <s id="7882:1">བསྐལ་པ་བྱེ་བ་མང་པོར་མངོན་པར་སྤྲུལ། །</s>
  </p>
  <p id="7883">
    <s id="7883:1">ཡང་ན་སངས་རྒྱས་ཞིང་བཀོད་<ref folio="F.226.a"/>གཞན་དང་གཞན། །</s>
    <s id="7883:2">གང་དུ་སངས་རྒྱས་མཛད་པ་ངས་བྱས་པ། །དེ་བཞིན་རྒྱལ་བ་དག་ནི་ཆོ་འཕྲུལ་སྤྲུལ། །</s>
  </p>
  <p id="7884">
    <s id="7884:1">ང་ཡི་ཏིང་ངེ་འཛིན་ནི་ཀུན་ནས་སྣང་། །</s>
  </p>
  <p id="7885">
    <s id="7885:1">སངས་རྒྱས་ཞིང་ནི་ཀུན་ནས་སྣང་བར་བྱེད། །</s>
  </p>
  <p id="7886">
    <s id="7886:1">ལྷུན་པོའི་རྒྱལ་མཚན་འོད་ཟེར་ཞེས་བྱ་འཕགས། །</s>
  </p>
  <p id="7887">
    <s id="7887:1">དཔའ་བར་འགྲོ་བ་ཞེས་བྱའི་ཏིང་འཛིན་འཕགས། །</s>
  </p>
  <p id="7888">
    <s id="7888:1">ཆོས་རྣམས་ཀུན་གྱིས་ཁྱབ་པར་མཐོང་ལྡན་པ། །རྣམ་དག་ཁ་ཅིག་སངས་རྒྱས་སྤྲུལ་འདིར་མཐོང་། །</s>
  </p>
  <p id="7889">
    <s id="7889:1">ཁ་ཅིག་ལྷུམས་ཞུགས་མཐོང་ཞིང་བཙས་པ་དང་། །འཇིགས་མེད་མི་སྐྲག་གོམ་བདུན་འདོར་འདིར་མཐོང་། །</s>
  </p>
  <p id="7890">
    <s id="7890:1">དེ་ནི་རྒྱལ་བ་བྱང་ཆུབ་འཚང་རྒྱ་སྙམ། །</s>
  </p>
  <p id="7891">
    <s id="7891:1">ས་ཡི་སྙིང་པོར་བྱང་ཆུབ་བཞུགས་པར་མཐོང་། །</s>
  </p>
  <p id="7892">
    <s id="7892:1">ཆོས་ཀྱི་འཁོར་ལོ་བསྐོར་བར་འགྱུར་སྙམ་བྱེད། །</s>
  </p>
  <p id="7893">
    <s id="7893:1">ཁ་ཅིག་བྱང་ཆུབ་ཕྱིར་ནི་སྤྱོད་སྙམ་བྱེད། །</s>
  </p>
  <p id="7894">
    <s id="7894:1">ཏིང་འཛིན་གང་ལ་གནས་ནས་རྣམ་འཕྲུལ་བའི། །ཏིང་འཛིན་གཟི་བརྗིད་དེ་ནི་ཅི་འདྲ་ལྟོས། །</s>
  </p>
  <p id="7895">
    <s id="7895:1">ཁ་ཅིག་ང་ཡི་སྐུ་ཚེ་བསྐལ་པར་སེམས། །</s>
    <s id="7895:2">ཁ་ཅིག་ཀྱང་ནི་བསྐལ་པ་ཕྱེད་དུ་སེམས། །</s>
    <s id="7895:3">དེ་ཚེ་ཁ་ཅིག་བར་གྱི་བསྐལ་པར་སེམས། །</s>
    <s id="7895:4">གཉིས་གསུམ་བཞི་དང་དེ་ལས་ལྷག་པར་ཡང་། །དེ་ཚེ་ཁ་ཅིག་ལོ་ནི་བྱེ་བར་སེམས། །</s>
    <s id="7895:5">ཁ་ཅིག་གི་ནི་མང་ཉུང་རབ་ཏུ་མཐོང་། །</s>
  </p>
  <p id="7896">
    <s id="7896:1">འཛམ་བུའི་གླིང་འདིར་ང་ཡི་སྐུ་ཚེ་ནི། །ལོ་གྲངས་བརྒྱད་ཅུ་ཡིན་པར་མི་རྣམས་ཤེས། །</s>
  </p>
  <p id="7897">
    <s id="7897:1">ཁ་ཅིག་དེར་ནི་སྐུ་ཚེ་ཉིན་མཚན་ཤེས། །</s>
  </p>
  <p id="7898">
    <s id="7898:1">ཁ་ཅིག་གིས་ནི་སྐུ་ཚེ་རིང་པོར་ཤེས། །</s>
  </p>
  <p id="7899">
    <s id="7899:1">སྟོང་གསུམ་འཇིག་རྟེན་དུ་ནི་ལྷ་རྣམས་ཀྱི། །ཉིན་མཚན་ཅི་འདྲ་དེ་བཞིན་གཞན་དུ་སེམས། །</s>
    <s id="7899:2">དེ་དག་ཇི་ལྟར་མོས་པ་དེ་བཞིན་ཤེས། །</s>
  </p>
  <p id="7900">
    <s id="7900:1">དེ་བཞིན་དུ་ནི་དེ་ལ་གདམས་ངག་མཛད། །</s>
  </p>
  <p id="7901">
    <s id="7901:1">ཇི་ལྟར་མོས་ལ་དེ་བཞིན་བྱིན་གྱིས་རློབ། །ཡེ་ཤེས་དེ་བཞིན་དེ་ཡི་དེ་ལྟར་བསྟན། །</s>
  </p>
  <p id="7902">
    <s id="7902:1">དེ་དག་བསྟན་པས་མོས་པ་སྐྱེ་བར་འགྱུར། །</s>
  </p>
  <p id="7903">
    <s id="7903:1">འདི་ནི་དེ་ཡི་རྨད་བྱུང་ཆོ་འཕྲུལ་ཡིན། །</s>
  </p>
  <p id="7904">
    <s id="7904:1">གལ་ཏེ་རང་གི་གནས་པ་བསྟན་གྱུར་ན། །</s>
  </p>
  <p id="7905">
    <s id="7905:1">མཁས་པ་མ་ཡིན་མི་རྣམས་མྱོས་པར་འགྱུར། །</s>
  </p>
  <p id="7906">
    <s id="7906:1">ང་ཡི་སྤྱོད་ཡུལ་གང་དང་གནས་པ་གང་། །དེ་མཐོང་དགའ་བ་སུ་ཞིག་སྐྱེད་མི་བྱེད། །</s>
  </p>
  <p id="7907">
    <s id="7907:1">དེ་དག་ང་ཡི་སྤྱོད་ཡུལ་ཤེས་ནས་སུ། །དེ་དག་ཆོས་ཀྱི་འཁོར་ལོ་བསྐོར་བར་འགྱུར། །</s>
  </p>
  <p id="7908">
    <s id="7908:1">དེ་ཚེ་མོས་པ་སྣ་ཚོགས་ཆོས་སྨྲ་རྣམས། །དེ་དག་ང་ཡི་སྤྱོད་ཡུལ་ཀུན་མི་ཤེས། །</s>
  </p>
  <p id="7909">
    <s id="7909:1">གང་གིས་ཀུན་མཁྱེན་སྤྱོད་ཡུལ་མི་ཤེས་པ། །དེ་དག་ཆོས་ཀྱི་ཚིག་ཉུང་སྟོན་པར་བྱེད། །</s>
  </p>
  <p id="7910">
    <s id="7910:1">དེ་དག་གི་ནི་དམིགས་པ་གང་ཡང་མེད། །</s>
  </p>
  <p id="7911">
    <s id="7911:1">མཐོང་ནས་དེ་དག་ཡིད་ལ་གནོད་པར་འགྱུར། །</s>
  </p>
  <p id="7912">
    <s id="7912:1">གང་དག་རྒྱལ་བའི་ཆོས་ཉིད་དེ་ཤེས་པ། །དེ་དག་ཡིད་ལ་ནམ་ཡང་གནོད་པ་མེད། །</s>
  </p>
  <p id="7913">
    <s id="7913:1">འདི་ལྟར་ཆོས་མཉམ་ཉིད་ཀྱི་སྤྱོད་<ref folio="F.226.b"/>ཡུལ་ལ། །དེ་དག་ཐམས་ཅད་རབ་ཏུ་གནས་པ་ཡིན། །</s>
  </p>
  <p id="7914">
    <s id="7914:1">གང་དག་ང་ཡི་མདུན་ན་ཐལ་སྦྱར་ཅིང་། །འཁོད་པའི་དགེ་སློང་བརྒྱད་འདི་མ་གཏོགས་པ། །བློ་གྲོས་བརྟན་པ་ཕྱི་མའི་དུས་ན་འདིར། །མདོ་སྡེ་འདི་འཛིན་སུ་ཡང་འབྱུང་མི་འགྱུར། །</s>
  </p>
  <p id="7915">
    <s id="7915:1">བློ་གྲོས་བརྟན་པ་འདི་དག་རྟག་ཏུ་ཡང་། །འདས་པའི་སངས་རྒྱས་མཚུངས་མེད་སྤྱོད་ཡུལ་ཡིན། །</s>
  </p>
  <p id="7916">
    <s id="7916:1">དེ་དག་རྟག་པར་སྔོན་དུ་འགྲོ་བར་འགྱུར། །</s>
  </p>
  <p id="7917">
    <s id="7917:1">དེ་དག་ཆོས་ཀྱི་སྣོད་དུ་གྱུར་པ་ཡིན། །</s>
  </p>
  <p id="7918">
    <s id="7918:1">དེ་ཚེ་བྱང་ཆུབ་སེམས་ནི་ཡང་དག་ལེན། །</s>
  </p>
  <p id="7919">
    <s id="7919:1">སངས་རྒྱས་རྣམས་ཀྱིས་རྟག་པར་བསྔགས་པའང་ཡིན། །</s>
  </p>
  <p id="7920">
    <s id="7920:1">ཇི་ལྟར་དེ་དག་ང་ཡི་མདུན་འཁོད་པ། །དེ་བཞིན་འདས་པའི་དུས་ནའང་ངས་ཤེས་ཏེ། །</s>
  </p>
  <p id="7921">
    <s id="7921:1">དེ་དག་གང་གཱའི་ཀླུང་གི་བྱེ་སྙེད་ཀྱི། །རྒྱལ་བ་དེ་དག་རྣམས་ཀྱི་སྤྱན་སྔར་འཁོད། །</s>
    <s id="7921:2">དེ་ཡི་འོག་ཏུ་ལྔ་བརྒྱ་འཁོད་པ་ཡིན། །</s>
  </p>
  <p id="7922">
    <s id="7922:1">བྱང་ཆུབ་མཆོག་དེ་ངས་ཀྱང་གཟུང་བར་བྱ། །</s>
  </p>
  <p id="7923">
    <s id="7923:1">ཕྱི་དུས་རྒྱལ་བའི་ཡེ་ཤེས་དེ་དག་ཡིན། །</s>
  </p>
  <p id="7924">
    <s id="7924:1">བརྟན་པའི་བློ་གྲོས་ཁྱོད་ཀྱང་དེ་ལ་དཔའ། །</s>
  </p>
  <p id="7925">
    <s id="7925:1">གང་དག་ཆོས་ཀུན་གཟུང་ཕྱིར་ཞུགས་པ་ནི། །གཞན་ཡང་དཔའ་བོ་དུང་ཕྱུར་ཕྲག་བརྒྱད་དོ། །</s>
  </p>
  <p id="7926">
    <s id="7926:1">ངས་ཀྱང་དེར་ནི་ཆོས་མཉན་བྱ་བ་ཡིན། །</s>
  </p>
  <p id="7927">
    <s id="7927:1">ཐོས་པར་གྱུར་ནས་ཀྱང་ནི་ཆོས་དེ་ལ། །གནས་པར་བྱ་སྟེ་སྤྱོད་པ་མི་ཞན་པ། །དེ་ཡི་ཚེ་ན་བསྟན་པར་བྱ་བ་ཡིན། །</s>
  </p>
  <p id="7928">
    <s id="7928:1">དེ་ཚེ་སྟོན་པས་བྱང་ཆུབ་མཆོག་ལུང་བསྟན། །</s>
    <s id="7928:2">རང་རང་ལུང་བསྟན་པ་ནི་ཐོས་ནས་སུ། །དུང་ཕྱུར་ཕྲག་བརྒྱད་དགའ་བས་ཁྱབ་གྱུར་ནས། །</s>
  </p>
  <p id="7929">
    <s id="7929:1">ཏ་ལ་བདུན་སྲིད་མངོན་པར་འཕགས་པར་གྱུར། །</s>
  </p>
  <p id="7930">
    <s id="7930:1">འཇིག་རྟེན་མགོན་པོས་ཀུན་དགའ་བཀའ་སྩལ་པ། །</s>
    <s id="7930:2">ཕྱི་མའི་དུས་ཚེ་སྡིག་པ་ཅན་དེར་ནི། །ཆོས་འདི་འཛིན་པར་སྤྲོ་ཞིང་ནུས་གྱུར་ཏམ། །</s>
    <s id="7930:3">མི་སྤྲོ་ཞེས་ནི་བཅོམ་ལྡན་འདས་ལ་གསོལ། །</s>
  </p>
  <p id="7931">
    <s id="7931:1">མཁྱེན་བཞིན་རྒྱལ་བ་འོད་སྲུང་བཀའ་སྩལ་པ། །</s>
    <s id="7931:2">འོད་སྲུང་ཆོས་འདི་འཛིན་པར་བྱེད་འགྱུར་རམ། །</s>
    <s id="7931:3">ཡོངས་སུ་མྱ་ངན་འདས་ནས་</s>
  </p>
  <p id="7932">
    <s id="7932:1">ཆོས་ཟུང་ཤིག །</s>
    <s id="7932:2">མི་སྤྲོ་ལགས་སོ་ཞེས་ཏེ་འོད་སྲུང་སོང་། །</s>
  </p>
  <p id="7933">
    <s id="7933:1">སྟོང་གསུམ་འཇིག་རྟེན་ཁམས་འདི་སྐྱེ་བོ་དང་། །རྒྱ་མཚོ་རི་དང་ནགས་ཚལ་བཅས་གཟུང་ཞིང་། །ཁུར་གཞན་མང་པོ་བསྐུར་བར་སྤྲོ་ལགས་ཀྱི། །</s>
    <s id="7933:2">ཁུར་འདི་བསྐུར་བར་བདག་ནི་མི་སྤྲོ་ལགས། །</s>
    <s id="7933:3">སླད་མའི་དུས་ན་སུ་ཞིག་ཆོས་འཛིན་ལགས། །</s>
    <s id="7933:4" flag="alternateSource">དེ་ཉིད་དགེ་སློང་ཤིན་ཏུ་དབང་བགྱི་དཀའ། །</s>
  </p>
  <p id="7934">
    <s id="7934:1">རྗེས་སུ་བསྟན་པ་འདི་ལ་གནས་མི་<ref folio="F.227.a"/>བགྱིད། །</s>
    <s id="7934:2">འཇིག་རྟེན་འདྲེན་པ་མྱ་ངན་འདས་ཅི་སྨོས། །</s>
  </p>
  <p id="7935">
    <s id="7935:1">འོད་སྲུང་ཁྱོད་ནི་རྒས་འཁོགས་གྱུར་ཏོ་ཞེས། །སླད་དུས་བདག་གི་ཚིག་བཞིན་ཡོང་མི་བགྱིད། །</s>
    <s id="7935:2">བདག་གི་རྗེས་སུ་བསྟན་ལ་གནས་མི་འགྱུར། །</s>
  </p>
  <p id="7936">
    <s id="7936:1">བདག་ཅག་འདི་ནི་མཁས་ཤིང་དོན་སེམས་སྙམ། །</s>
  </p>
  <p id="7937">
    <s id="7937:1">སྙན་དངགས་འཇིག་རྟེན་རྒྱང་ཕན་སེམས་པ་ལགས། །དེ་བཞིན་འཇིག་རྟེན་སྒྲ་ཡིས་གནས་པ་ལགས། །</s>
    <s id="7937:2">བསམ་གཏན་དེ་བཞིན་ཏིང་ངེ་འཛིན་སྤངས་ནས། །</s>
  </p>
  <p id="7938">
    <s id="7938:1">དེ་དག་འཇིག་རྟེན་པ་ལ་སྤྱོད་པར་འགྱུར། །</s>
  </p>
  <p id="7939">
    <s id="7939:1">རྒྱས་པ་ཆེ་དང་གྲགས་པ་ཆེན་པོ་ལགས། །རྟག་ཏུ་འཇིག་རྟེན་གྱིས་ཀྱང་མཐོང་བར་འགྱུར། །</s>
  </p>
  <p id="7940">
    <s id="7940:1">དེ་དག་བདག་གིས་ནམ་ཡང་བརྟག་མི་ནུས། །</s>
  </p>
  <p id="7941">
    <s id="7941:1">སྐྱོན་རྣམས་དམ་པོ་དག་ནི་མཐོང་ལགས་སོ། །</s>
    <s id="7941:2">བདག་ནི་གཅིག་པུར་དགོན་པར་གནས་པ་ན། །</s>
  </p>
  <p id="7942">
    <s id="7942:1">ལྷ་ཞིག་མཆིས་ནས་བདག་ལ་འདི་སྐད་བརྗོད། །</s>
  </p>
  <p id="7943">
    <s id="7943:1">ཆོས་དེ་འདྲ་བར་རྒྱལ་བ་རྣམས་ཀྱིས་བསྟན། །</s>
  </p>
  <p id="7944">
    <s id="7944:1">འཕགས་པའི་ཆོས་ལ་སེམས་ཅན་མང་པོ་བཏུལ། །</s>
    <s id="7944:2">དགེ་སློང་བསམ་གཏན་ཏིང་ངེ་འཛིན་ལ་མཁས། །</s>
  </p>
  <p id="7945">
    <s id="7945:1">རྣམ་ཐར་རྫུ་འཕྲུལ་སྟོབས་ཀྱི་ཕ་རོལ་ཕྱིན། །</s>
  </p>
  <p id="7946">
    <s id="7946:1">ཐོས་ནས་བརྒྱ་བྱིན་དགའ་བར་འགྱུར་བ་ལགས། །</s>
    <s id="7946:2">དེ་རིང་དེ་ལ་ངོ་མཚར་ཅི་མཆིས་སྨྲ། །</s>
  </p>
  <p id="7947">
    <s id="7947:1">ཕྱི་དུས་བདག་གི་ཐད་དུ་དེ་མཆིས་ནས། །</s>
  </p>
  <p id="7948">
    <s id="7948:1">དེ་ཚེ་ཡིད་མི་བདེ་བས་ངུ་ཞིང་སྟོན། །</s>
  </p>
  <p id="7949">
    <s id="7949:1">འོད་སྲུང་དེང་ནི་བསྟན་པ་འཇིག་པར་འགྱུར། །</s>
  </p>
  <p id="7950">
    <s id="7950:1">དེ་ཐོས་བདག་ནི་ཡིད་མི་བདེ་བར་འགྱུར། །</s>
  </p>
  <p id="7951">
    <s id="7951:1">མང་དུ་འཆད་པར་ཡང་ནི་སྤྲོ་མ་ལགས། །</s>
    <s id="7951:2">མདོ་སྡེ་དེ་ནི་འཛིན་པར་སྤྲོ་མ་ལགས། །</s>
    <s id="7951:3">དེར་ནི་དེ་དག་ཞུམ་པར་འགྱུར་བ་ལགས། །</s>
    <s id="7951:4">དགེ་སློང་མཆོག་ཏུ་བཀའ་བློ་མི་བདེ་འགྱུར། །</s>
  </p>
  <p id="7952">
    <s id="7952:1">དེ་ཚེ་དེར་ནི་ལྷ་ཚོགས་འདུ་བར་འགྱུར། །</s>
  </p>
  <p id="7953">
    <s id="7953:1">བཅོམ་ལྡན་འདས་ཀྱིས་འོད་སྲུང་བཀའ་སྩལ་པ། །</s>
    <s id="7953:2">ཆོས་ཀྱི་ཚུལ་ནི་འཛིན་པར་མི་ནུས་པར། །འོད་སྲུང་དེ་ནི་ང་ཡིས་སྔ་ནས་ཤེས། །</s>
  </p>
  <p id="7954">
    <s id="7954:1">མདོ་སྡེ་དེ་འདྲ་དེ་ནི་གང་འཛིན་པ། །ང་ཡི་ཉན་ཐོས་གང་ཡང་འདི་ན་མེད། །</s>
  </p>
  <p id="7955">
    <s id="7955:1">གང་དག་མདོ་སྡེ་དེ་འདྲ་དེ་</s>
  </p>
  <p id="7956">
    <s id="7956:1">འཛིན་པ། །ང་ཡིས་གང་དག་བྱིན་རླབས་དེར་མ་གཏོགས། །</s>
    <s id="7956:2">གང་དག་ཕྱི་ནས་ཐེ་ཚོམ་མེད་འགྱུར་བ། །དེ་དག་ཐེ་ཚོམ་དེ་ནི་ང་ཡིས་གཅད། །</s>
    <s id="7956:3">གཞན་དག་ལས་ནི་མཐུ་ཆེ་གང་ཡིན་པ། །མདོ་སྡེ་དེ་ལ་ཅི་ཕྱིར་སྔོན་མ་སྤྱད། །</s>
  </p>
  <p id="7957">
    <s id="7957:1">དེ་དག་འཛིན་པའི་དགེ་སློང་གསར་བུ་གཞོན། །</s>
  </p>
  <p id="7958">
    <s id="7958:1">མདོ་སྡེ་དེ་དག་རྒྱས་པ་ཆེན་པོ་ཡིན། །</s>
  </p>
  <p id="7959">
    <s id="7959:1">གང་དག་ཆོས་དེ་འདྲ་བ་དེ་མི་འཛིན། །</s>
  </p>
  <p id="7960">
    <s id="7960:1">འདི་ལ་ཇི་ལྟར་ཕ་རོལ་ཕྱིན་པར་འགྱུར། །</s>
  </p>
  <p id="7961">
    <s id="7961:1">བརྟན་པའི་བློ་གྲོས་ང་ཡིས་<ref folio="F.227.b"/>བསྟན་པ་ན། །</s>
  </p>
  <p id="7962">
    <s id="7962:1">གང་དག་གིས་ནི་དེ་རིང་ང་མཐོང་འགྱུར། །</s>
  </p>
  <p id="7963">
    <s id="7963:1">དེ་དག་ཕྱི་དུས་འཇིགས་པ་ཆེན་པོའི་ཚེ། །ཆོས་དེ་ཐོས་ནས་དགའ་བ་ཐོབ་པར་འགྱུར། །</s>
  </p>
  <p id="7964">
    <s id="7964:1">ང་ནི་དམིགས་པ་འབའ་ཞིག་འཆད་པ་ཡིན། །</s>
  </p>
  <p id="7965">
    <s id="7965:1">འཇིགས་མེད་ང་ཡི་ཚིག་དེར་དད་པར་བྱོས། །</s>
  </p>
  <p id="7966">
    <s id="7966:1">གང་གི་འདི་ན་སྟོན་པ་མཐོང་གྱུར་པ། །དེ་དག་ཆོས་དེ་འཛིན་པར་སྤྲོ་བར་འགྱུར། །</s>
  </p>
  <p id="7967">
    <s id="7967:1">ཡེ་ཤེས་དེ་འདྲ་དེ་ནི་ཚོལ་བྱེད་ཅིང་། །དེ་ཚེ་འདྲེན་པ་རྣམས་ལ་མཆོད་པར་བྱེད། །</s>
  </p>
  <p id="7968">
    <s id="7968:1">རིང་བསྲེལ་མཆོད་དང་དེ་བཞིན་མཆོད་རྟེན་མཆོད། །</s>
  </p>
  <p id="7969">
    <s id="7969:1">འཇིགས་མེད་དེ་དག་དེར་ནི་བྱེད་པར་འགྱུར། །</s>
  </p>
  <p id="7970">
    <s id="7970:1">ཡོངས་སུ་གཏད་པའི་ཕན་ཡོན་གྱི་ལེའུ་སྟེ་བཅོ་ལྔ་པའོ།། །།</s>
  </p>
  <p id="7971">
    <s id="7971:1">དེ་ནས་ཚེ་དང་ལྡན་པ་ཀུན་དགའ་བོ་སྟན་ལས་ལངས་ནས། </s>
  </p>
  <p id="7972">
    <s id="7972:1">བླ་གོས་ཕྲག་པ་གཅིག་ཏུ་གཟར་ཏེ། </s>
  </p>
  <p id="7973">
    <s id="7973:1">པུས་མོ་གཡས་པའི་ལྷ་ང་ས་ལ་བཙུགས་ནས། </s>
  </p>
  <p id="7974">
    <s id="7974:1">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="7975">
    <s id="7975:1">བཅོམ་ལྡན་འདས་ཆོས་ཀྱི་རྣམ་གྲངས་འདིའི་མིང་ཅི་ལགས། </s>
    <s id="7975:2">དེ་ཇི་ལྟར་གཟུང་བར་བགྱི། </s>
  </p>
  <p id="7976">
    <s id="7976:1">དེ་སྐད་ཅེས་གསོལ་པ་དང་། </s>
    <s id="7976:2">བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="7977">
    <s id="7977:1">ཀུན་དགའ་བོ་དེའི་ཕྱིར་ཆོས་ཀྱི་རྣམ་གྲངས་འདི་ནི་དགེ་བའི་རྩ་བ་ཡོངས་སུ་འཛིན་པ་ཞེས་བྱ་བར་ཟུང་ཤིག་</s>
    <s id="7977:2">བསོད་ནམས་ཀྱི་ཚོགས་ཀྱི་གནས་ཞེས་བྱ་བར་ཡང་ཟུང་ཤིགབྱང་ཆུབ་སེམས་དཔའ་འགྲོགས་པ་ཞེས་བྱ་བར་ཡང་ཟུང་ཤིག །</s>
    <s id="7977:3">བྱང་ཆུབ་སེམས་དཔས་ཞུས་པ་ཞེས་བྱ་བར་ཡང་ཟུང་ཤིག །ཐེ་ཚོམ་ཐམས་ཅད་གཅོད་པའི་ལེའུ་ཞེས་བྱ་བར་ཡང་ཟུང་ཤིག །</s>
    <s id="7977:4">བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས</s>
  </p>
  <p id="7978">
    <s id="7978:1">ཚེ་དང་ལྡན་པ་ཀུན་དགའ་བོ་དང་། བྱང་ཆུབ་སེམས་དཔའ་བརྟན་པའི་བློ་གྲོས་དང་། བྱང་ཆུབ་སེམས་དཔའ་དེ་དག་དང་། ཉན་ཐོས་ཆེན་པོ་དེ་དག་དང་། ལྷ་དང་། མི་དང་། ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། </s>
  </p>
  <p id="7979">
    <s id="7979:1">བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །</s>
  </p>
  <p id="7980">
    <s id="7980:1">འཕགས་པ་དགེ་བའི་རྩ་བ་ཡོངས་སུ་འཛིན་པ་ཞེས་བྱ་བ་ཐེག་པ་ཆེན་པོའི་མདོ་རྫོགས་སོ།། །།</s>
  </p>
  <p id="7981">
    <s id="7981:1">རྒྱ་གར་གྱི་མཁན་པོ་པྲཛྙཱ་ཝརྨ་དང་། ལོ་ཙྪ་བ་བན་དེ་ལེགས་ཀྱི་སྡེས་བསྒྱུར། </s>
  </p>
  <p id="7982">
    <s id="7982:1">རྒྱ་གར་གྱི་མཁན་པོ་པྲཛྙཱ་ཝརྨ་དང་། ཛྙཱ་ན་གར་བྷ་དང་། ཞུ་ཆེན་གྱི་ལོ་ཙྪ་བ་བན་དེ་ཡེ་ཤེས་སྡེས་ཞུས་ཏེ་གཏན་ལ་ཕབ་པ།། །།</s>
  </p>
</text>
