<?xml version='1.0' encoding='utf-8'?>
<text>
  <p id="1">
    <s id="1:1">[V72]<ref folio="F.274.a"/>༄༅། །འཁར་གསིལ་འཆང་བའི་ཀུན་ཏུ་སྤྱོད་པའི་ཆོ་ག །</s>
    <s id="1:2">འཁར་གསིལ་ཡང་དག་པར་ལེན་པར་འདོད་པས། <ref folio="F.274.b"/>བཙུན་པ་ཞིག་གི་དྲུང་དུ་པུས་མོ་བཙུགས་ཏེ་</s>
    <s id="1:3">འདི་སྐད་དུ་བྱའོ། །</s>
  </p>
  <p id="2">
    <s id="2:1">བཙུན་པ་དགོངས་སུ་གསོལ། </s>
  </p>
  <p id="3">
    <s id="3:1">བདག་མིང་འདི་ཞེས་བགྱི་བ་དེང་བཙུན་པ་ལས་འཁར་གསིལ་འཆང་བའི་སློབ་དཔོན་དུ་གསོལ་ལོ་ཞེས་ལན་གསུམ་དུ་བཟླས་པར་བྱའོ། །</s>
  </p>
  <p id="4">
    <s id="4:1">དེས་ཀྱང་འདི་སྐད་དུ་དགོངས་ཤིག །</s>
    <s id="4:2">ཚེ་དང་ལྡན་པ་ཁྱོད་བླ་ན་མེད་པའི་བྱང་ཆུབ་ཏུ་སེམས་བསྐྱེད་ནས་</s>
    <s id="4:3">འཁར་གསིལ་ཡང་དག་བླངས་ཏེ་</s>
  </p>
  <p id="5">
    <s id="5:1">ཆོས་བཞིན་དུ་སྤྱོད་པར་བྱེད་དམ། </s>
    <s id="5:2">ལག་པ་ཡོངས་སུ་མི་གཙང་བས་དེ་གཟུང་བར་མི་བྱ། </s>
  </p>
  <p id="6">
    <s id="6:1">དགེ་འདུན་གྱི་གནས་སུ་འཇུག་པའི་ཚེ་མགོ་དང་མ་རྩེ་དབྱུང་བར་བྱས་ལ་གཞག་པར་མི་བྱ། </s>
  </p>
  <p id="7">
    <s id="7:1">གལ་ཏེ་ཁྱིམ་པའི་ཁྱིམ་དུ་འཇུག་ན་མ་རྩེ་རྒྱབ་ལོགས་སུ་བསྟན་པར་བྱ། </s>
</p>
<p id="8">
<s id="8:1">གལ་ཏེ་སྔ་དྲོ་ཁྱིམ་པའི་ཁྱིམ་དུ་བསོད་སྙོམས་ལ་འགྲོ་དགོས་པའི་རྐྱེན་ཚོགས་
བྱུང་ན་</s>
<s id="8:2">འཁར་གསིལ་ལན་གསུམ་དུ་དཀྲོལ་བར་བྱའོ། །</s>
  </p>
  <p id="9">
    <s id="9:1">ལན་གསུམ་དུ་དཀྲོལ་ཏེ་མ་འོངས་ན་ལན་ལྔའི་བར་དུ་དཀྲོལ་བར་བྱའོ། །</s>
  </p>
  <p id="10">
    <s id="10:1">ལན་ལྔའི་བར་དུ་དཀྲོལ་ཏེ་མ་འོངས་ན་ལན་བདུན་གྱི་བར་དུ་དཀྲོལ་བར་བྱའོ། །</s>
  </p>
  <p id="11">
    <s id="11:1">ལན་བདུན་གྱི་བར་དུ་དཀྲོལ་ཏེ་མ་འོངས་ན་ཁྱིམ་གཞན་དུ་ལན་བདུན་གྱི་བར་དུ་དཀྲོལ་བར་བྱའོ། །</s>
  </p>
  <p id="12">
    <s id="12:1">ཁྱིམ་བདུན་གྱི་བར་དུ་ཕྱིན་ཏེ་ཆོག་པར་གྱུར་ན་ཡང་དེར་ཟས་ཀྱི་བྱ་བ་བྱའོ་</s>
    <s id="12:2">ཞེས་ལན་གསུམ་གྱི་བར་དུ་བཟླས་པར་བྱའོ། །</s>
  </p>
  <p id="13">
    <s id="13:1">འཁར་གསིལ་བཅང་བའི་ཆོས་ནི་ཉི་ཤུ་རྩ་ལྔ་ཡོད་དེ། </s>
  </p>
  <p id="14">
    <s id="14:1">ས་ལ་སྦྲུལ་ཡོད་པ་བསྲུང་བའི་ཕྱིར་བཅང་བར་བྱ་བ་དང་། </s>
    <s id="14:2" flag="alternateSource">རྒལ་བའི་ཕྱིར་བཅང་བར་བྱ་བ་དང་། </s>
    <s id="14:3">བསོད་སྙོམས་སྤྱོད་པའི་ཕྱིར་བཅང་བར་བྱ་བ་དང་། </s>
    <s id="14:4">འབྱུང་ཞིང་འཇུག་པ་ན་ཡང་སྐུ་གཟུགས་མཐོང་བའི་ཚེ་སྒྲ་དབྱུང་བར་བྱ་བ་དང་། </s>
    <s id="14:5">འཁར་གསིལ་ཐོགས་ནས་དགེ་འདུན་གྱི་ནང་དུ་འཇུག་པར་མི་བྱ་བ་དང་། </s>
    <s id="14:6">དྲོ་ཡོལ་ཕན་ཅད་འཁར་གསིལ་ཐོགས་ནས་འགྲོ་བར་མི་བྱ་བ་དང་། </s>
    <s id="14:7">ཕྲག་པ་གཉིས་ལ་བཀལ་ཏེ་མགོ་བོ་གཉིས་ལ་དཔྱང་བར་མི་བྱ་བ་དང་། </s>
    <s id="14:8">ཕྲག་པར་བསྐུར་བར་མི་བྱ་བ་དང་། </s>
    <s id="14:9" flag="alternateSource">ལག་པས་དཀྱོག་པར་མི་བྱ་བ་དང་། </s>
    <s id="14:10">འཁར་གསིལ་ཐོགས་ནས་བཤང་གཅིའི་སར་འགྲོ་བར་མི་བྱ་བ་དང་། </s>
    <s id="14:11">མཁན་པོ་དང་སློབ་དཔོན་འཁར་གསིལ་ཐོགས་ཏེ་འགྲོ་བའི་རྗེས་བཞིན་དུ་འགྲོ་བར་མི་བྱ་བ་དང་། </s>
    <s id="14:12">གང་<ref folio="F.275.a"/>ཟག་བཞི་ཡན་ཆོད་འཁར་གསིལ་ཐོགས་ཏེ་འགྲོ་བའི་རྗེས་ནས་འཁར་གསིལ་ཐོགས་ཏེ་འགྲོ་བར་མི་བྱ་བ་དང་། </s>
    <s id="14:13">ཡོན་བདག་གི་ཁྱིམ་དུ་ཕྱིན་ན་འཁར་གསིལ་ལུས་དང་བྲལ་བར་མི་བྱ་བ་དང་། </s>
    <s id="14:14">ཡོན་བདག་གི་སྒོར་ཕྱིན་པ་དང་ལན་གསུམ་གྱི་བར་དུ་དཀྲོལ་བར་བྱའོ། །</s>
  </p>
  <p id="15">
    <s id="15:1">གལ་ཏེ་མ་འོངས་ན་ལན་ལྔའི་བར་དུ་དཀྲོལ་བར་བྱའོ། །</s>
  </p>
  <p id="16">
    <s id="16:1">ལན་དེ་ལྔའི་བར་དུ་དཀྲོལ་ཏེ་མ་འོངས་ན་ལན་བདུན་གྱི་བར་དུ་དཀྲོལ་བར་བྱའོ། །</s>
  </p>
  <p id="17">
    <s id="17:1">ལན་བདུན་གྱི་བར་དུ་དཀྲོལ་ཏེ་མ་འོངས་ན་ཁྱིམ་གཞན་དུ་དཀྲོལ་བར་བྱ་བ་དང་། </s>
    <s id="17:2">བདག་ཕྱིར་ཕྱུང་ན་འཁར་གསིལ་ལག་པ་གཡས་པ་ལ་བསྙེས་ཏེ་གཞག་པར་བྱ་བ་དང་། </s>
    <s id="17:3">གནས་ཁང་ན་གཞག་པའི་ཚེས་ལ་རེག་པར་མི་བྱ་བ་དང་། </s>
    <s id="17:4">རྟག་ཏུ་གར་ཉལ་བའི་ཁྲིའི་དྲུང་དུ་ཉེ་བར་གཞག་པར་བྱ་བ་དང་། </s>
    <s id="17:5">སྐབས་སྐབས་སུ་ཕྱི་བདར་བྱ་བ་དང་། </s>
    <s id="17:6">འཁར་གསིལ་གྱི་མགོ་ཡ་ཡོ་མེད་པར་བྱ་བ་དང་། </s>
    <s id="17:7">བསོད་སྙོམས་ལ་འགྲོ་བའི་ཚེ་དགེ་ཚུལ་ལམ་ཁྱིམ་པ་ལས་བྲལ་བར་མི་བྱ་བ་དང་། </s>
    <s id="17:8">ནད་པའི་སར་མཚན་མོ་གནས་ན་འཁར་གསིལ་བསྐུར་བར་བྱ་བ་དང་། </s>
    <s id="17:9">ལམ་རིང་པོར་སྐྱེལ་དུ་འགྲོ་ན་འཁར་གསིལ་བསྐུར་བར་བྱ་བ་དང་། </s>
    <s id="17:10">ལམ་རིང་པོ་ནས་མགྲོན་དུ་གཉེར་བ་ཡོད་དེདེར་འགྲོ་ཞིང་འདུག་དགོས་པར་གྱུར་ན་</s>
    <s id="17:11">འཁར་གསིལ་བསྐུར་བར་བྱ་བ་དང་། </s>
    <s id="17:12">ག་ཤེད་དུ་འགྲོ་དགོས་པར་གྱུར་ན་འཁར་གསིལ་བསྐུར་བར་བྱ་བ་དང་། </s>
    <s id="17:13">བདག་གི་དྲུང་དུ་བསྙེན་པར་བྱ་བའི་ཕྱིར་གཞན་ལ་རེག་ཅིང་</s>
    <s id="17:14" flag="alternateSource">ས་ལ་རི་མོ་བྲི་བར་བྱའོ། །</s>
  </p>
  <p id="18">
    <s id="18:1">འཁར་གསིལ་འཆང་བའི་ཀུན་ཏུ་སྤྱོད་པའི་ཆོ་ག་རྫོགས་སོ།།</s>
  </p>
</text>
