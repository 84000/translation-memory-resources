<?xml version='1.0' encoding='utf-8'?>
<text>
  <p id="1">
    <s id="1:1"><ref folio="F.228.b"/>༄༅། །རྒྱ་གར་སྐད་དུ། ཨཱརྱ་པརྞྞ་ཤ་བ་རི་ནཱ་མ་དྷཱ་ར་ཎཱི། བོད་སྐད་དུ། </s>
    <s id="1:2">འཕགས་མ་རི་ཁྲོད་ལོ་མ་གྱོན་མ་ཞེས་བྱ་བའི་གཟུངས། </s>
    <s id="1:3">འཕགས་མ་རི་ཁྲོད་ལོ་མ་གྱོན་མ་ལ་ཕྱག་འཚལ་ལོ། །</s>
  </p>
  <p id="2">
    <s id="2:1">དཀོན་མཆོག་གསུམ་ལ་ཕྱག་འཚལ་ལོ། །</s>
  </p>
  <p id="3">
    <s id="3:1">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་ཏུ་མེད་པ་ལ་ཕྱག་འཚལ་ལོ། །</s>
  </p>
  <p id="4">
    <s id="4:1">བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་དང་ལྡན་པ་ལ་ཕྱག་འཚལ་ལོ། །</s>
  </p>
  <p id="5">
    <s id="5:1">བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེན་པོ་ཐོབ་པ་ལ་ཕྱག་འཚལ་ལོ། །</s>
  </p>
  <p id="6">
    <s id="6:1">བཅོམ་ལྡན་འདས་མ་མིའུ་ཐུང་ཤ་ཟ་མོ་རི་ཁྲོད་ལོ་མ་གྱོན་མ་དགྲ་སྟ་དང་ཞགས་པ་འཛིན་མ་ཁྱོད་ལ་ཕྱག་འཚལ་ལོ། །</s>
  </p>
  <p id="7">
    <s id="7:1">འཇིགས་པ་གང་དག་ཅི་བྱུང་བ་དེ་དག་ཐམས་ཅད་དང་ཡམས་ཀྱི་ནད་གང་ཅི་འབྱུང་ཡང་རུང་བ་དང་། འཆི་བྱེད་གང་དག་ཅི་ཡང་རུང་བ་དང་། འཆི་བྱེད་ཆེན་པོ་གང་དག་ཅི་ཡང་རུང་བ་དང་། གནོད་པ་གང་དག་ཅི་ཡང་རུང་བ་དང་། འཁྲུག་པ་གང་དག་ཅི་ཡང་རུང་བ་དང་། ཁོང་དུ་གནོད་པ་གང་དག་ཅི་ཡང་རུང་བ་དང་། གང་དག་ཅི་བྱུང་པ་དེ་དག་ཐམས་ཅད་ནི་བྱིས་པ་ཁོ་ན་ལ་འབྱུང་གི་མཁས་པ་ལ་ནི་མ་ཡིན་ནོ། །</s>
  </p>
  <p id="8">
    <s id="8:1">བདེན་པ་དང་བདེན་པའི་ཚིག་དང་། བདེན་པའི་ངག་གིས་སོང་ཤིག །དེངས་ཤིག །</s>
    <s id="8:2">མཁས་པས་བྱིན་གྱིས་བརླབས་པའི་གསང་སྔགས་ཀྱི་གཞི་འདི་དག་གིས་བདག་དང་སེམས་ཅན་ཐམས་ཅད་ལ་བསྲུང་བར་མཛོད་ཅིག །</s>
  </p>
  <p id="9">
    <s id="9:1">ཡོངས་སུ་བསྐྱབ་པར་མཛོད་ཅིག །</s>
  </p>
  <p id="10">
    <s id="10:1">ཡོངས་སུ་གཟུང་བར་མཛོད་ཅིག །</s>
  </p>
  <p id="11">
    <s id="11:1">ཡོངས་སུ་བསྐྱང་བར་མཛོད་ཅིག །</s>
  </p>
  <p id="12">
    <s id="12:1">ཞི་བ་དང་བདེ་ལེགས་སུ་མཛོད་ཅིག །</s>
  </p>
  <p id="13">
    <s id="13:1">ཆད་པ་སྤང་བར་མཛོད་ཅིག །</s>
  </p>
  <p id="14">
    <s id="14:1">མཚོན་ཆ་སྤང་པར་མཛོད་ཅིག །</s>
  </p>
  <p id="15">
    <s id="15:1">རི་སྲིད་དུག་གཞོམ་པའི་བར་དུ་མཛོད་ཅིག །</s>
  </p>
  <p id="16">
    <s id="16:1">མེའི་གནོད་པ་སྤང་བར་མཛོད་ཅིག །</s>
  </p>
  <p id="17">
    <s id="17:1">ཆུའི་གནོད་པ་སྤང་བར་མཛོད་ཅིག །</s>
  </p>
  <p id="18">
    <s id="18:1">བྱང་སྟེམས་གཅད་པར་མཛོད་ཅིག །</s>
  </p>
  <p id="19">
    <s id="19:1">མཚམས་བཅིང་བར་མཛོད་ཅིག །</s>
  </p>
  <p id="20">
    <s id="20:1">ས་གཞི་བཅིང་བར་མཛོད་ཅིག །</s>
  </p>
  <p id="21">
    <s id="21:1">ཏདྱ་ཐཱ། </s>
    <s id="21:2">ཨ་མྲྀ་ཏེ་ཨ་མྲྀ་ཏེ། </s>
  </p>
  <p id="22">
    <s id="22:1">ཨ་མྲྀ་ཏ་ཨུད་བྷ་བེ། <ref folio="F.229.a"/>ཨ་མྲྀ་ཏ་སཾ་བྷ་བེ། ཨཱ་ཤྭ་སྟེ། </s>
  </p>
  <p id="23">
    <s id="23:1">ཨཱ་ཤྭ་སྟཾ་གེ །མཱ་མ་ར་མཱ་མ་ར། མཱ་ས་ར་མཱ་ས་ར་</s>
    <s id="23:2">ཞི་བར་མཛོད། </s>
  </p>
  <p id="24">
    <s id="24:1">ནད་ཐམས་ཅད་ཉེ་བར་མཛོད། </s>
  </p>
  <p id="25">
    <s id="25:1">དུས་མ་ཡིན་པར་འཆི་བ་ཐམས་ཅད་ཉེ་བར་ཞི་བར་མཛོད། </s>
  </p>
  <p id="26">
    <s id="26:1">གཟའ་དང་རྒྱུ་སྐར་གྱི་ཉེས་པ་ཐམས་ཅད་ཉེ་བར་ཞི་བར་མཛོད། </s>
  </p>
  <p id="27">
    <s id="27:1">མཆེ་བའི་དུག་ཐམས་ཅད་ཉེ་བར་ཞི་བར་མཛོད། །</s>
  </p>
  <p id="28">
    <s id="28:1">བཅོམ་ལྡན་འདས་མ་རི་ཁྲོད་ལོ་མ་ཅན། </s>
    <s id="28:2">ཏུནྣ་ཏུནྣ། བི་ཏུནྣ་བི་ཏུནྣ། ཏུ་ཎ་ཏུ་ཎ། ཏུ་མུ་ལེ་སྭཱ་ཧཱ། ཨོཾ་གཽ་རེ། གན་དྷཱ་རི། ཙཎྜཱ་ལི། མཱ་ཏཾ་གི །པུཀྐ་སི་སྭཱ་ཧཱ། ཨོཾ་ཨཾ་ཀུ་རེ། མཱཾ་ཀུ་རེ། ཀུ་ར་རེ། པརྞྞ་ཤ་བ་རི་སྭཱ་ཧཱ། ན་མཿསརྦ་ཤ་བ་རཱི་ཎཱཾ། མ་ཧཱ་ཤ་བ་རཱི་ཎཱཾ། བྷ་ག་བ་ཏི་པི་ཤཱ་ཙེ། པརྞྞ་ཤ་བ་རི་པི་ཤཱ་ཙི་སྭཱ་ཧཱ། ཨོཾ་པི་ཤཱ་ཙི་པརྞྞ་ཤ་བ་རི་ཧྲཱིཿཛཿཧཱུཾ་ཕཊ་པི་ཤཱ་ཙི་སྭཱ་ཧཱ། </s>
    <s id="28:3">འཕགས་མ་རི་ཁྲོད་མ་ལོ་མ་གྱོན་མའི་གཟུངས་རྫོགས་སོ།། །།</s>
  </p>
</text>
