<?xml version='1.0' encoding='utf-8'?>
<text>
  <p id="1">
    <s id="1:1" flag="alternateSource"><ref folio="F.105.a"/>༄༅༅། །རྒྱ་གར་སྐད་དུ། </s>
    <s id="1:2">ཨཱརྱ་མཉྫུ་ཤྲཱི་མཱུ་ལ་ཏནྟྲ། </s>
    <s id="1:3">བོད་སྐད་དུ། </s>
    <s id="1:4">འཕགས་པ་འཇམ་དཔལ་གྱི་རྩ་བའི་རྒྱུད། </s>
    <s id="1:5">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །</s>
  </p>
  <p id="2">
    <s id="2:1" flag="alternateSource">འདི་སྐད་བདག་གིས་ཐོས་པ་དུས་གཅིག་ན། </s>
  </p>
  <p id="3">
    <s id="3:1" flag="alternateSource">བཅོམ་ལྡན་འདས་གནས་གཙང་མའི་སྟེང་གི་ནམ་མཁའི་དཀྱིལ་ན། </s>
  </p>
  <p id="4">
    <s id="4:1" flag="alternateSource">བྱང་ཆུབ་སེམས་དཔའ་འདུས་པའི་འཁོར་གྱི་ཚོགས་སོ་སོ་ཐ་དད་པ་བསམ་གྱིས་མི་ཁྱབ་པ་ངོ་མཚར་རྨད་དུ་བྱུང་བ། སོ་སོར་རབ་ཏུ་གནས་པ་དང་ཐབས་ཅིག་ཏུ་བཞུགས་ཏེ། </s>
  </p>
  <p id="5">
    <s id="5:1" flag="alternateSource">དེ་ནས་བཅོམ་ལྡན་འདས་ཀྱིས་གནས་གཙང་མའི་རིས་ཀྱི་ལྷའི་བུ་རྣམས་ལ་བཀའ་སྩལ་པ། </s>
    <s id="5:2">ལྷའི་བུ་དག་ཁྱེད་ཅག་ཉོན་ཅིག །</s>
  </p>
  <p id="6">
    <s id="6:1" flag="alternateSource">བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པའི་ཆོ་འཕྲུལ་གྱི་སྤྱོད་པ་བསམ་གྱིས་མི་ཁྱབ་པ་ངོ་མཚར་རྨད་དུ་བྱུང་བའི་ཏིང་ངེ་འཛིན་གྱི་བྱེ་བྲག་དང་། རྫུ་འཕྲུལ་དང་། </s>
    <s id="6:2">རྣམ་པར་ཐར་པའི་དཀྱིལ་འཁོར་བྱང་ཆུབ་སེམས་དཔའི་རྣམ་པར་འཕྲུལ་པ་དང་། </s>
    <s id="6:3">བྱང་ཆུབ་སེམས་དཔའ་ཐམས་ཅད་ཀྱི་ཉེ་བར་འཚོ་བ། ཚེ་དང་ནད་མེད་པ་དང་དབང་ཕྱུག་དང་། </s>
    <s id="6:4">ཡིད་ལ་བསམ་པ་ཡོངས་སུ་རྫོགས་པར་བྱེད་པའི་སྔགས་ཀྱི་གཞི་དག་སེམས་ཅན་རྣམས་ལ་ཕན་པའི་ཕྱིར་བཤད་པར་བྱ་སྟེ</s>
  </p>
  <p id="7">
    <s id="7:1" flag="alternateSource">དེ་ཤིན་དུ་ལེགས་པར་ཉོན་ལ་ཡིད་ལ་ཟུང་ཤིག་དང་། ངས་བཤད་པར་བྱའོ། །</s>
  </p>
  <p id="8">
    <s id="8:1" flag="alternateSource">དེ་ནས་གནས་གཙང་མའི་རིས་ཀྱི་ལྷའི་བུ་དེ་དག་གིས་ཐལ་མོ་སྦྱར་བ་བཏུད་ནས། </s>
  </p>
  <p id="9">
    <s id="9:1" flag="alternateSource">བཅོམ་ལྡན་འདས་ལ་ལེགས་སོ་ཞེས་གསོལ་ཏེ། </s>
  </p>
  <p id="10">
    <s id="10:1" flag="alternateSource">བྱང་ཆུབ་སེམས་དཔའ་རྣམས་ཀྱི་སྤྱོད་པ་ཏིང་ངེ་འཛིན་གྱི་ཁྱད་པར་དང་། ས་ཆེན་པོ་ཐོབ་པར་བྱ་བ་དང་། </s>
    <s id="10:2">རྡོ་རྗེའི་གདན་གནོན་པ་དང་། བདུད་གདུལ་བ་དང་། ཆོས་ཀྱི་འཁོར་ལོ་བསྐོར་བ་དང་། </s>
    <s id="10:3">ཉན་ཐོས་དང་རང་སངས་རྒྱས་ཐམས་ཅད་ཀྱི་ངེས་པར་འབྱུང་བ་དང་། </s>
    <s id="10:4">ལྷ་རྣམས་དང་མི་རྣམས་སུ་སྐྱེ་བར་བྱ་བ་དང་། སྡུག་བསྔལ་དང་། དབུལ་བ་དང་། ནད་ཐམས་ཅད་ཞི་བར་བྱེད་པ། ལོངས་སྤྱོད་ཀྱིས་ཕྱུག་པ་འདྲེན་པར་བྱེད་པ། </s>
    <s id="10:5">འཇིག་རྟེན་དང་འཇིག་རྟེན་ལས་འདས་པའི་སྔགས་ཀྱི་སྤྱོད་པས་ཕོངས་པར་མི་བྱེད་པ། </s>
    <s id="10:6">རེ་བ་ཐམས་ཅད་ཡོངས་སུ་རྫོགས་པར་བྱེད་པ་དེ་བཞིན་གཤེགས་པ་ཐམས་ཅད་ཀྱི་གསུང་འབྲས་བུ་མེད་པར་བྱེད་པ་མ་ཡིན་པ། </s>
    <s id="10:7">བཅོམ་ལྡན་འདས་ཀྱིས་བྱམས་པའི་ཐུགས་དང་། ཕན་པའི་ཐུགས་དང་བདག་དང་སེམས་ཅན་ཐམས་<ref folio="F.105.b"/>ཅད་ལ་ཐུགས་བརྩེ་བ་ཉེ་བར་བཟུང་ནས་བཅོམ་ལྡན་འདས་དེ་བཤད་དུ་གསོལ། </s>
  </p>
  <p id="11">
    <s id="11:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་འཁོར་རྣམས་དང་གནས་གཙང་མའི་གནས་ལ་སངས་རྒྱས་ཀྱི་སྤྱན་གྱིས་གཟིགས་ནས། </s>
  </p>
  <p id="12">
    <s id="12:1" flag="alternateSource">དག་པའི་ཡུལ་ལ་འོད་རྣམ་པར་སྤྲོས་ཏེ། </s>
  </p>
  <p id="13">
    <s id="13:1" flag="alternateSource">ཡུལ་རྣམ་པར་འཇིགས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="14">
    <s id="14:1" flag="alternateSource">བཅོམ་ལྡན་འདས་སྙོམས་པར་ཞུགས་མ་ཐག་ཏུ་མཛོད་སྤུ་ནས་མེ་ཏོག་ཀུན་ཏུ་སྐྱེས་པ་ཞེས་བྱ་བ་དང་། བྱང་ཆུབ་སེམས་དཔའ་ཡང་དག་པར་བསྐུལ་བ་ཞེས་བྱ་བའི་འོད་ཕྱུང་སྟེ། </s>
  </p>
  <p id="15">
    <s id="15:1" flag="alternateSource">འོད་བྱེ་བ་ཁྲག་ཁྲིག་ཕྲག་བརྒྱ་སྟོང་དུ་མའི་འཁོར་གྱིས་བཅོམ་ལྡན་འདས་ལ་ལན་གསུམ་བསྐོར་བ་བྱས་ནས། </s>
  </p>
  <p id="16">
    <s id="16:1" flag="alternateSource">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སུ་སོང་ནས། </s>
  </p>
  <p id="17">
    <s id="17:1" flag="alternateSource">བྱང་ཤར་གྱི་ཕྱོགས་སུ་བརྒྱ་སྟོང་གི་གང་གཱའི་ཀླུང་གི་འཇིག་རྟེན་གྱི་ཁམས་འདས་ནས། </s>
  </p>
  <p id="18">
    <s id="18:1" flag="alternateSource">མེ་ཏོག་དང་ལྡན་པ་ཞེས་བྱ་བའི་འཇིག་རྟེན་གྱི་ཁམས་སུ་རྗེས་སུ་ཞུགས་ཏེ། </s>
  </p>
  <p id="19">
    <s id="19:1" flag="alternateSource">གང་ན་མེ་ཏོག་ཀུན་དུ་སྐྱེས་པའི་རྒྱལ་པོའི་དབང་པོ་ཞེས་བྱ་བའི་དེ་བཞིན་གཤེགས་པ་བཞུགས་པར་རོ། །</s>
  </p>
  <p id="20">
    <s id="20:1" flag="alternateSource">དེར་ཡང་འཇམ་དཔལ་གཞོན་ནུར་གྱུར་པ་སྔོན་གྱི་སྨོན་ལམ་གྱི་དབང་གིས་བྱང་ཆུབ་སེམས་དཔའ་སེམས་དཔའ་ཆེན་པོའི་སྤྱོད་པ་དང་ལྡན་པ་རྣམས་དང་ལྷན་ཅིག་གནས་པར་གྱུར་ཏོ། །</s>
  </p>
  <p id="21">
    <s id="21:1" flag="alternateSource">འཇམ་དཔལ་གཞོན་ནུར་གྱུར་པས་འོད་ཟེར་གྱི་སྣང་བ་དེ་མཐོང་ནས། </s>
  </p>
  <p id="22">
    <s id="22:1" flag="alternateSource">བཞིན་ཅུང་ཟད་འཛུམ་པ་དང་ལྡན་པར་གྱུར་ནས་</s>
  </p>
  <p id="23">
    <s id="23:1" flag="alternateSource">བྱང་ཆུབ་སེམས་དཔའི་ཚོགས་དེ་དག་ལ་སྨྲས་པ། </s>
    <s id="23:2">རྒྱལ་བའི་སྲས་དག་འོད་འདི་ནི་ང་ལ་ཡང་དག་པར་བསྐུལ་བའི་ཕྱིར་འོངས་པ་ཡིན་གྱིས། </s>
    <s id="23:3">ཁྱེད་ཅག་གཡེང་བ་མེད་པར་གྱིས་ཤིག་ཅེས་སྨྲས་སོ། །</s>
  </p>
  <p id="24">
    <s id="24:1" flag="alternateSource">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པ་མིག་མི་འཛུམས་ཤིང་ཁ་བྱེ་བས། འོད་གང་ན་བ་དེ་ལོགས་སུ་མངོན་དུ་བལྟས་ནས་འདུག་གོ། །</s>
  </p>
  <p id="25">
    <s id="25:1" flag="alternateSource">དེ་ནས་བསྐུལ་བའི་འོད་དེས་མེ་ཏོག་དང་ལྡན་པ་ཞེས་བྱ་བའི་འཇིག་རྟེན་གྱི་ཁམས་སྣང་བ་ཆེན་པོས་སྣང་བར་བྱས་ཏེ། </s>
  </p>
  <p id="26">
    <s id="26:1" flag="alternateSource">མེ་ཏོག་ཀུན་དུ་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པ་ལ་ལན་གསུམ་བསྐོར་བ་བྱས་ཏེ། </s>
  </p>
  <p id="27">
    <s id="27:1" flag="alternateSource">བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པའི་སྤྱི་བོར་ནུབ་པར་གྱུར་ཏོ། །</s>
  </p>
  <p id="28">
    <s id="28:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པ་སྟན་ལས་ལངས་ཏེ། </s>
  </p>
  <p id="29">
    <s id="29:1" flag="alternateSource"><ref folio="F.106.a"/>བཅོམ་ལྡན་འདས་མེ་ཏོག་ཀུན་དུ་ཡང་དག་པར་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པ་ལ་ལན་གསུམ་བསྐོར་བ་བྱས་ཏེ། </s>
  </p>
  <p id="30">
    <s id="30:1" flag="alternateSource">སྤྱི་བོས་ཕྱག་འཚལ་ནས། </s>
  </p>
  <p id="31">
    <s id="31:1" flag="alternateSource">པུས་མོ་གཡས་པའི་ལྷ་ང་ས་ལ་བཙུགས་ཏེ། </s>
  </p>
  <p id="32">
    <s id="32:1" flag="alternateSource">བཅོམ་ལྡན་འདས་མེ་ཏོག་ཀུན་དུ་སྐྱེས་པ་རྒྱལ་པོའི་དབང་པོ་ལ་འདི་སྐད་ཅེས་གསོལ་ཏོ། །</s>
  </p>
  <p id="33">
    <s id="33:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་ཞེས་བྱ་བ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བདག་ལ་དགོངས་ཏེ། </s>
  </p>
  <p id="34">
    <s id="34:1" flag="alternateSource">བཅོམ་ལྡན་འདས་བདག་ནི་བཅོམ་ལྡན་འདས་ཤཱཀྱ་ཐུབ་པ་ལ་བལྟ་བ་དང་ཕྱག་བྱ་བ་དང་བསྙེན་བཀུར་བྱ་བ་དང་། </s>
    <s id="34:2">སྔགས་ཐམས་ཅད་ཀྱི་སྤྱོད་པ་དང་། སྒྲུབ་ཐབས་དང་། དཀྱིལ་འཁོར་དང་། ཆོ་ག་དང་། གསང་བ་དང་། ཆོ་ག་ཞིབ་མོ་དང་། ཆོ་གའི་ངོ་བོ་དང་། དེ་བཞིན་གཤེགས་པ་ཐམས་ཅད་ཀྱི་ཐུགས་དང་། གསང་བ་དང་། ཕྱག་རྒྱ་དང་། དབང་བསྐུར་བ་བསྟན་པ་དང་། སེམས་ཅན་ཐམས་ཅད་ཀྱི་བསམ་པ་ཐམས་ཅད་ཡོངས་སུ་རྫོགས་པར་བྱ་བའི་ཕྱིར། མི་མཇེད་ཀྱི་འཇིག་རྟེན་གྱི་ཁམས་འདི་ནས་མཆི་བར་འཚལ་ལོ། །</s>
  </p>
  <p id="35">
    <s id="35:1" flag="alternateSource">དེ་སྐད་ཅེས་བཅོམ་ལྡན་འདས་མེ་ཏོག་ཀུན་དུ་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པ་ལ་གསོལ་པ་དང་། <ref folio="F.106.b"/></s>
    <s id="35:2">དེ་ནས་བཅོམ་ལྡན་འདས་མེ་ཏོག་ཡང་དག་པར་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པས་འཇམ་<ref folio="F.107.a"/>དཔལ་གཞོན་ནུར་གྱུར་པ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="36">
    <s id="36:1" flag="alternateSource">གཞན་ཡང་གཞོན་ནུ་གང་གཱའི་ཀླུང་བརྒྱ་སྟོང་གི་བྱེ་མ་སྙེད་ཀྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཁྱོད་ཀྱི་སྔགས་ཀྱི་སྤྱོད་པ་དང་། དཀྱིལ་འཁོར་དང་ཆོ་ག་ཞིབ་མོ་དང་གསང་བ་དང་། དབང་བསྐུར་བ་དང་ཕྱག་རྒྱའི་ཚོགས་དང་ཆོ་ག་དང་སྦྱིན་སྲེག་དང་། བཟླས་པ་དང་བརྟུལ་ཞུགས་བསམ་པ་ཐམས་ཅད་ཡོངས་སུ་རྫོགས་པར་བྱེད་པ་སེམས་ཅན་ཐམས་ཅད་དགའ་བར་བྱེད་པ། </s>
    <s id="36:2">འོད་རིན་པོ་ཆེའི་ཚོགས་ཀྱིས་རབ་འབྱམ་འདས་པ་དང་ད་ལྟར་བྱུང་བ་དང་མ་འོངས་པའི་ཤེས་པ་རྒྱལ་པོའི་དབང་ཕྱུག་ལུང་སྟོན་པར་བྱེད་པ། </s>
    <s id="36:3">སྔགས་བཟླ་བ་ཡུལ་གྱི་མཐར་འགྲོ་བར་བྱེད་པ་མི་སྣང་བར་བྱེད་པ་དང་། དུས་དང་དམ་ཚིག་རབ་འབྱམ་གྱི་ཚོགས་ཐམས་ཅད་དང་། </s>
    <s id="36:4">འཇིག་རྟེན་པ་མ་ལུས་པ་དང་། འཇིག་རྟེན་ལས་འདས་པའི་སངས་རྒྱས་དང་། བྱང་ཆུབ་སེམས་དཔའ་དང་འཕགས་པ་ཉན་ཐོས་དང་རང་སངས་རྒྱས་ཀྱི་ངེས་པར་འབྱུང་བའི་སྤྱོད་པ་མཐར་ཐུག་པ་གསུངས་པ་དང་། གསུང་བ་དང་། གསུང་བར་འགྱུར་བ་ཡིན་ཏེ</s>
  </p>
  <p id="37">
    <s id="37:1" flag="alternateSource">དེ་ལྟར་རྗེས་སུ་ཡི་རང་བ་ཉིད་དེ། </s>
  </p>
  <p id="38">
    <s id="38:1" flag="alternateSource">འཇམ་དཔལ་གཞོན་ནུར་གྱུར་པ་དེའི་དུས་ལ་བབ་པར་ཤེས་ན་</s>
  </p>
  <p id="39">
    <s id="39:1" flag="alternateSource">སོང་ཤིག །ཤཱཀྱ་ཐུབ་པའི་སྤྱན་སྔར་མངོན་སུམ་དུ་ཆོས་ཀྱི་རྣམ་གྲངས་འདི་ཐོས་པར་འགྱུར་ཏེ</s>
  </p>
  <p id="40">
    <s id="40:1" flag="alternateSource">ཁྱོད་ཀྱང་སྟོན་པར་འགྱུར་རོ། །</s>
  </p>
  <p id="41">
    <s id="41:1" flag="alternateSource">འདིར་ཡང་གསུངས་པ། </s>
    <s id="41:2">ན་མཿསརྦ་ཏ་ཐཱ་ག་ཏཱ་ནཱཾ། ཨ་ཙིན་ཏྱ་ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཨོཾ་སྨ་ར་སྨ་ར་ཨ་པྲ་ཏི་ཧ་ཏ་ཤཱ་ས་ན་ཀུ་མཱ་ར་རཱུ་པ་ཧ་རི་ཎ། ཨོཾ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། </s>
    <s id="41:3">འདི་ནི་འཇམ་དཔལ་གཞོན་ནུར་གྱུར་པའི་རྩ་བའི་སྔགས་སོ། །</s>
  </p>
  <p id="42">
    <s id="42:1" flag="alternateSource">དེ་བཞིན་གཤེགས་པ་ཐམས་ཅད་ཀྱི་སྙིང་པོ་སྟེ། </s>
  </p>
  <p id="43">
    <s id="43:1" flag="alternateSource">དེ་བཞིན་གཤེགས་པ་ཐམས་ཅད་ཀྱིས་གསུངས་ལ། གསུང་ཞིང་གསུང་བར་འགྱུར་ལ། </s>
    <s id="43:2">ཁྱོད་ཀྱང་མི་མཇེད་ཀྱི་འཇིག་རྟེན་གྱི་ཁམས་སུ་སོང་ནས། </s>
  </p>
  <p id="44">
    <s id="44:1" flag="alternateSource">དབྱེ་བ་དང་རྣམ་པར་དབྱེ་བ་རྒྱ་ཆེར་སྟོན་པར་འགྱུར་ཏེ། </s>
  </p>
  <p id="45">
    <s id="45:1" flag="alternateSource">དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བས་ཀྱང་ལས་ཐམས་ཅད་བྱེད་པ་འདི་རྗེས་སུ་གནང་བར་འགྱུར་རོ། །</s>
  </p>
  <p id="46">
    <s id="46:1" flag="alternateSource">འདིར་སྙིང་པོ་མཆོག་ཏུ་གྱུར་པ་ནི། </s>
    <s id="46:2">ཨོཾ་བཱ་ཀྱེ་དཾ་ན་མཿ། འདིར་ཉེ་བའི་སྙིང་པོ་ནི་བཱ་ཀྱེ་ཧཱུཾ། </s>
    <s id="46:3">དེ་ནས་འཇམ་དཔལ་གཞོན་ནུར་གྱུར་པ་བཅོམ་ལྡན་འདས་མེ་ཏོག་ཡང་དག་པར་སྐྱེས་པ་རྒྱལ་པོའི་<ref folio="F.107.b"/>དབང་པོ་དེ་བཞིན་གཤེགས་པས་གནང་ནས། </s>
  </p>
  <p id="47">
    <s id="47:1" flag="alternateSource">བཀོད་པ་ཐམས་ཅད་ཀྱི་རྒྱན་བྱང་ཆུབ་སེམས་དཔའི་སྤྱོད་པ་དང་རྒྱུ་མཐུན་པ། བྱང་ཆུབ་ཀྱི་སྙིང་པོ་ཐོབ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། </s>
  </p>
  <p id="48">
    <s id="48:1" flag="alternateSource"><ref folio="F.106.a"/>འཇམ་དཔལ་གཞོན་ནུར་གྱུར་པ་ཏིང་ངེ་འཛིན་གང་ལ་སྙོམས་པར་ཞུགས་པ་ན། </s>
  </p>
  <p id="49">
    <s id="49:1" flag="alternateSource">ཕྱོགས་བཞི་མཐའ་ཡས་མུ་མེད་པ་སྟེང་དང་འོག་དང་ཐད་ཀ་ཐམས་ཅད་དང་ལྡན་པའི་ཕྱོགས་སངས་རྒྱས་བཅོམ་ལྡན་འདས་རྣམས་ཀྱིས་ཡང་དག་པར་གང་བར་གྱུར་ཏོ། །</s>
  </p>
  <p id="50">
    <s id="50:1" flag="alternateSource">འཇིག་རྟེན་གྱི་ཁམས་དེ་དང་བཅོམ་ལྡན་འདས་དང་བཅས་པས། རྒྱལ་བའི་སྲས་ལེགས་སོ་ལེགས་སོ། །</s>
  </p>
  <p id="51">
    <s id="51:1" flag="alternateSource">འདི་ལྟ་བུའི་ཏིང་ངེ་འཛིན་གྱི་ཁྱད་པར་ལ་སྙོམས་པར་ཞུགས་པ་ནི། </s>
    <s id="51:2">ཉན་ཐོས་དང་རང་སངས་རྒྱས་ཐམས་ཅད་ཀྱིས་ཀྱང་མི་ནུས། </s>
  </p>
  <p id="52">
    <s id="52:1" flag="alternateSource">བྱང་ཆུབ་སེམས་དཔའ་སྤྱོད་པ་ལ་ཞུགས་པ་དང་། ས་བཅུ་ལ་གནས་པ་དག་གིས་ཀྱང་སྙོམས་པར་ཞུགས་པར་མི་ནུས་སོ། །</s>
  </p>
  <p id="53">
    <s id="53:1" flag="alternateSource">དེ་ནས་བཅོམ་ལྡན་འདས་མེ་ཏོག་ཀུན་དུ་ཡང་དག་པར་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པ་སངས་རྒྱས་བཅོམ་ལྡན་འདས་དེ་རྣམས་དང་ལྷན་ཅིག་ཏུ་ཡང་དག་པར་བགྲོས་ཏེ། </s>
  </p>
  <p id="54">
    <s id="54:1" flag="alternateSource">འཇམ་དཔལ་གཞོན་ནུར་གྱུར་པ་འདིའི་སྙིང་པོ་མཆོག་ཏུ་གསང་བ། དོན་ཐམས་ཅད་སྒྲུབ་པའི་སྙིང་པོ་གསུངས་པ་ནི་ཡི་གེ་གཅིག་པ་ཞེས་བྱ་བ་མཆོག་ཏུ་གསང་བ། <ref folio="F.106.b"/></s>
    <s id="54:2">སེམས་ཅན་ཐམས་ཅད་ཀྱི་ལས་ཐམས་ཅད་བྱེད་པ་སྔགས་ཀྱི་སྤྱོད་པ་ཁྱད་པར་ཅན་བཟང་པོ་ཡང་སྒྲུབ་པར་བྱེད་པའོ། །</s>
  </p>
  <p id="55">
    <s id="55:1" flag="alternateSource">དེ་ནས་བཅོམ་ལྡན་འདས་མེ་ཏོག་ཡང་དག་པར་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པ་ཡུད་ཙམ་ཞིག་ཅང་མི་གསུང་བར་གྱུར་ཏེ། </s>
  </p>
  <p id="56">
    <s id="56:1" flag="alternateSource">ཐམས་ཅད་དང་ལྡན་པའི་འཇིག་རྟེན་ཐམས་ཅད་ལ་སངས་རྒྱས་ཀྱི་སྤྱན་གྱིས་གཟིགས་ཏེ། </s>
  </p>
  <p id="57">
    <s id="57:1" flag="alternateSource">སངས་རྒྱས་བཅོམ་ལྡན་འདས་དེ་དག་ལ་ཡང་ཡང་དག་པར་དགོངས་ནས། </s>
  </p>
  <p id="58">
    <s id="58:1" flag="alternateSource">བྱམས་པའི་ཐུགས་ཀྱིས་སྔགས་གསུངས་སོ། །</s>
  </p>
  <p id="59">
    <s id="59:1" flag="alternateSource">ན་མཿསརྦ་བུདྡྷཱ་ནཱཾ་ཨཾ་མཾ། </s>
    <s id="59:2">འདི་ནི་འཇམ་དཔལ་གྱི་སྙིང་པོ་མཆོག་ཡིན་ཏེ་ལས་ཐམས་ཅད་བྱེད་པའོ། །</s>
  </p>
  <p id="60">
    <s id="60:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པ་ཏིང་ངེ་འཛིན་དེ་ལས་ལངས་ནས། </s>
  </p>
  <p id="61">
    <s id="61:1" flag="alternateSource">དཔེར་ན་སྐྱེས་བུ་སྟོབས་དང་ལྡན་པ་ལག་པ་བསྐུམ་པ་ལས་བརྐྱང་བ་དང་། བརྐྱང་བ་ལས་བསྐུམ་པའམ་སེལ་གོལ་གཏོགས་པ་ཙམ་མམ། མིག་འབྱེད་འཛུམས་ཙམ་ལ་རྫུ་འཕྲུལ་གྱི་སྟོབས་ཀྱི་ཤུགས་བློ་ཏིང་ངེ་འཛིན་ཅེས་བྱ་བའི་ཏིང་ངེ་འཛིན་གྱི་ཁྱད་པར་རྣམ་པར་འཕྲུལ་པ་ཞེས་བྱ་བ་ལ་སྙོམས་པར་ཞུགས་ཏེ</s>
  </p>
  <p id="62">
    <s id="62:1" flag="alternateSource">མི་མཇེད་ཀྱི་འཇིག་རྟེན་གྱི་ཁམས་སུ་ཆས་ཏེ་སླར་འཁོད་ནས། </s>
  </p>
  <p id="63">
    <s id="63:1" flag="alternateSource">སྟེང་གི་ནམ་མཁའི་དཀྱིལ་ན་ནོར་བུ་རིན་པོ་ཆེ་རབ་ཏུ་གནས་པའི་གནས་གཙང་མའི་རིས་ཀྱི་ལྷ་རྣམས་གནས་སུ་འདུག་སྟེ། </s>
  </p>
  <p id="64">
    <s id="64:1" flag="alternateSource">གནས་གཙང་མའི་གནས་དེ་ཐམས་ཅད་འོད་ཆེན་པོའི་སྣང་བས་གསལ་བར་བྱས་ཏེ། </s>
  </p>
  <p id="65">
    <s id="65:1" flag="alternateSource">འོད་ཀྱི་རིན་པོ་ཆེས་རབ་ཏུ་བརྒྱན་ཅིང་གསལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="66">
    <s id="66:1" flag="alternateSource">འཇམ་དཔལ་གཞོན་ནུར་གྱུར་པ་སྙོམས་པར་ཞུགས་མ་ཐག་ཏུ། <ref folio="F.107.b"/>བཅོམ་ལྡན་འདས་ཤཱཀྱ་ཐུབ་པ་ལ་མཆོད་པ་བྱ་བའི་ཕྱིར་ལྷའི་མེ་ཏོག་རྣམ་པར་བཀོད་པ་དང་། རྒྱལ་མཚན་དང་བ་དན་དང་ཕྲེང་བའི་ཚོགས་དང་། རིན་པོ་ཆེའི་དྲིལ་བུའི་དྲ་བས་འབྲེལ་པ་སྙན་པའི་སྒྲ་སྒྲོགས་པ། ཕྱིར་མི་ལྡོག་པའི་བྱང་ཆུབ་སེམས་དཔའི་ས་ཐོབ་པར་བྱེད་པ། ལྷའི་དྲི་དང་བྱུག་པ་དང་ཕྲེང་བ་དང་ཕྱེ་མའི་ཆར་འབབ་པར་མངོན་པར་སྤྲུལ་ཏོ། །</s>
  </p>
  <p id="67">
    <s id="67:1" flag="alternateSource">དེ་ནས་གནས་གཙང་མའི་རིས་ཀྱི་ལྷའི་བུ་རྣམས་ཀྱིས་བྱང་ཆུབ་སེམས་དཔའི་ངོ་མཚར་རྨད་དུ་བྱུང་བའི་ཆོ་འཕྲུལ་གྱི་རྣམ་པར་འཕྲུལ་པ་མཐོང་ནས། </s>
  </p>
  <p id="68">
    <s id="68:1" flag="alternateSource">བ་སྤུ་ལྡང་ཞིང་གནས་གཡོ་བ་མཐོང་ནས་སྙིང་འདར་ཞིང་དངངས་ཏེ། </s>
  </p>
  <p id="69">
    <s id="69:1" flag="alternateSource">ཅི་བདག་ཅག་གི་འབྱོར་པ་ཉམས་པར་མ་གྱུར་ཏམ་ཞེས་ཕན་ཚུན་དུ་རིངས་པར་འགྲོ་ཞིང་སྐད་མཐོན་པོས་སྨྲ་བ་རྩོམ་པར་བྱེད་དེ། </s>
  </p>
  <p id="70">
    <s id="70:1" flag="alternateSource">འདི་སྐད་དུ་བཅོམ་ལྡན་འདས་ཡོངས་སུ་བསྐྱབ་ཏུ་གསོལ། །</s>
  </p>
  <p id="71">
    <s id="71:1" flag="alternateSource">ཤཱཀྱ་ཐུབ་པ་ཡོངས་སུ་བསྐྱབ་ཏུ་གསོལ་ཞེས་གསོལ་ཏོ། །</s>
  </p>
  <p id="72">
    <s id="72:1" flag="alternateSource">དེ་ནས་བཅོམ་ལྡན་འདས་ཀྱིས་ཐམས་ཅད་དང་ལྡན་པའི་གནས་གཙང་མའི་འཁོར་རྣམས་ལ་བཀའ་སྩལ་པ། </s>
    <s id="72:2">གྲོགས་པོ་དག་མ་འཇིགས་ཤིག་མ་འཇིགས་ཤིག །</s>
    <s id="72:3">བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པ་འདི་ནི་མེ་ཏོག་ཡང་དག་པར་སྐྱེས་པའི་རྒྱལ་པོ་དེ་བཞིན་གཤེགས་པ་དེའི་སྤྱན་སྔ་ནས་ང་ལ་བལྟ་བ་དང་། ཕྱག་བྱ་བ་དང་བསྙེན་བཀུར་བྱ་བ་དང་། དོན་ཆེན་པོའི་སྤྱོད་པ་དང་སྔགས་ཀྱི་ཚིག་དང་། རྒྱ་ཆེ་ཞིང་རྨད་དུ་བྱུང་བའི་ཆོས་ཀྱི་ཚིག་སྟོན་པའི་ཕྱིར་འོངས་པ་ཡིན་ནོ། །</s>
  </p>
  <p id="73">
    <s id="73:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་བཅོམ་ལྡན་འདས་ཤཱཀྱ་ཐུབ་པ་ལ་ལན་གསུམ་བསྐོར་བ་བྱས་ཏེ། </s>
  </p>
  <p id="74">
    <s id="74:1" flag="alternateSource">མིག་མི་འཛུམས་པར་བཅོམ་ལྡན་འདས་ལ་བལྟ་ཞིང་ཞབས་གཉིས་ལ་བཏུད་དེ། </s>
  </p>
  <p id="75">
    <s id="75:1" flag="alternateSource">ཚིག་འབྲུ་འདི་དག་གིས་བཅོམ་ལྡན་འདས་ལ་བསྟོད་པ། །</s>
    <s id="75:2">སྐྱེས་བུ་བསྐྱེད་པ་ཁྱོད་ཕྱག་འཚལ། །</s>
  </p>
  <p id="76">
    <s id="76:1" flag="alternateSource">སྐྱེས་མཆོག་ཁྱོད་ལ་ཕྱག་འཚལ་ལོ། །</s>
  </p>
  <p id="77">
    <s id="77:1" flag="alternateSource">སྐྱེས་བུ་གཙོ་བོ་ཁྱོད་ཕྱག་འཚལ། །</s>
  </p>
  <p id="78">
    <s id="78:1" flag="alternateSource">སྤྱོད་པ་ཐམས་ཅད་དོན་སྒྲུབ་པ། །</s>
    <s id="78:2">སྐྱེས་བུ་སེང་གེ་ཁྱོད་ཕྱག་འཚལ། །</s>
  </p>
  <p id="79">
    <s id="79:1" flag="alternateSource">ཕུང་ཁྲོལ་ཐམས་ཅད་ཟློག་བྱེད་པ། །</s>
    <s id="79:2">དཔའ་བོ་ཆེན་པོ་ཁྱོད་ཕྱག་འཚལ། །</s>
  </p>
  <p id="80">
    <s id="80:1" flag="alternateSource">ངན་འགྲོ་ཐམས་ཅད་འཇིག་བྱེད་པ། །</s>
    <s id="80:2">སྐྱེས་བུ་པད་<ref folio="F.108.a"/>དཀར་ཁྱོད་ཕྱག་འཚལ། །</s>
  </p>
  <p id="81">
    <s id="81:1" flag="alternateSource">ཀུན་ནས་བསོད་ནམས་དྲི་ལྡན་པ། །</s>
    <s id="81:2">སྐྱེས་བུ་པདྨ་ཁྱོད་ཕྱག་འཚལ། །</s>
  </p>
  <p id="82">
    <s id="82:1" flag="alternateSource">སྲིད་གསུམ་འདམ་ནི་རྣམ་དག་བྱེད། །</s>
  </p>
  <p id="83">
    <s id="83:1" flag="alternateSource">རྣམ་གྲོལ་ཁྱོད་ལ་ཕྱག་འཚལ་ལོ། །</s>
  </p>
  <p id="84">
    <s id="84:1" flag="alternateSource">སྡུག་བསྔལ་མ་ལུས་རྣམ་གྲོལ་བྱེད། །</s>
  </p>
  <p id="85">
    <s id="85:1" flag="alternateSource">ཞི་གྱུར་ཁྱོད་ལ་ཕྱག་འཚལ་ལོ། །</s>
  </p>
  <p id="86">
    <s id="86:1" flag="alternateSource">ཐམས་ཅད་ལྡན་པ་ལེགས་འདུལ་བྱེད། །</s>
  </p>
  <p id="87">
    <s id="87:1" flag="alternateSource">ཐམས་ཅད་གྲུབ་པ་ཁྱོད་ཕྱག་འཚལ། །</s>
  </p>
  <p id="88">
    <s id="88:1" flag="alternateSource">སྔགས་ཀྱི་སྤྱོད་པའི་དོན་སྒྲུབ་བྱེད། །</s>
    <s id="88:2">བཀྲ་ཤིས་ཁྱོད་ལ་ཕྱག་འཚལ་ལོ། །</s>
  </p>
  <p id="89">
    <s id="89:1" flag="alternateSource">བཀྲ་ཤིས་ཀུན་གྱི་བཀྲ་ཤིས་པ། །</s>
    <s id="89:2">སངས་རྒྱས་ཀུན་ལ་ཁྱོད་ཕྱག་འཚལ། །</s>
  </p>
  <p id="90">
    <s id="90:1" flag="alternateSource">ཆོས་ཀུན་རྣམ་པར་རྟོགས་མཛད་པ། །</s>
    <s id="90:2">ཆོས་ཐམས་ཅད་ཀྱི་དེ་བཞིན་ཉིད་སྤྲོས་པ་མེད་པའི་ངོ་བོ་ལ་ཡང་དག་པར་རྗེས་སུ་ཞུགས་ཤིང་སྟོན་པར་བྱེད་པའི་དེ་བཞིན་གཤེགས་པ་ཁྱོད་ལ་ཕྱག་འཚལ་ལོ། །</s>
  </p>
  <p id="91">
    <s id="91:1" flag="alternateSource">ཤེས་པ་དང་ཤེས་བྱའི་དངོས་པོ་ཐམས་ཅད་དང་། འདུས་བྱས་དང་འདུས་མ་བྱས་དང་། ཐེག་པ་གསུམ་གྱི་ལམ་དང་། མྱ་ངན་ལས་འདས་པའི་ལམ་ལ་འཇོག་པར་བྱེད་པ་དང་། གནས་པར་བྱེད་པ་ཐམས་ཅད་མཁྱེན་པ་ཁྱོད་ལ་ཕྱག་འཚལ་ལོ་ཞེས་ཚིག་འབྲུ་འདི་དག་བརྗོད་པའི་བསྟོད་པའི་ཚིག་གིས་བཅོམ་ལྡན་འདས་ལ་མངོན་སུམ་དུ་བསྟོད་ནས་</s>
  </p>
  <p id="92">
    <s id="92:1" flag="alternateSource">འདི་སྐད་ཅེས་གསོལ་ཏོ། །</s>
  </p>
  <p id="93">
    <s id="93:1" flag="alternateSource">བཅོམ་ལྡན་འདས་འདི་ནས་གང་གཱའི་ཀླུང་བརྒྱ་ཕྲག་སྟོང་གི་བྱེ་མ་སྙེད་ཀྱི་འཇིག་རྟེན་གྱི་ཁམས་འདས་ནས། </s>
  </p>
  <p id="94">
    <s id="94:1" flag="alternateSource">བྱང་ཤར་གྱི་ཕྱོགས་མཚམས་ན་མེ་ཏོག་ཡང་དག་པར་སྐྱེས་པ་ཞེས་བྱ་བའི་སངས་རྒྱས་ཀྱི་ཞིང་མཆིས་ཏེ། </s>
  </p>
  <p id="95">
    <s id="95:1" flag="alternateSource">དེ་ན་མེ་ཏོག་དང་ལྡན་པ་ཞེས་བྱ་བའི་འཇིག་རྟེན་གྱི་ཁམས་ན་གང་དུ་བཅོམ་ལྡན་འདས་མེ་ཏོག་ཡང་དག་པར་སྐྱེས་པ་དབང་པོའི་རྒྱལ་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ་བདེ་བར་གཤེགས་པ་འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། ལྷ་དང་མི་རྣམས་ཀྱི་སྟོན་པ་དེ་ཆོས་སྟོན་ཏེ། </s>
  </p>
  <p id="96">
    <s id="96:1" flag="alternateSource">ཐོག་མར་དགེ་བ། བར་དུ་དགེ་བ། ཐ་མར་དགེ་བ། </s>
    <s id="96:2">དོན་བཟང་པོ་ཚིག་འབྲུ་བཟང་པོ། །མ་འདྲེས་པ་ཡོངས་སུ་རྫོགས་པ། ཡོངས་སུ་དག་པ། ཡོངས་སུ་དཀར་བ་ཚངས་པར་སྤྱོད་པ་ཡང་དག་པར་སྟོན་ཏོ། །</s>
  </p>
  <p id="97">
    <s id="97:1" flag="alternateSource">དེ་ད་ལྟར་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏོ། །</s>
  </p>
  <p id="98">
    <s id="98:1" flag="alternateSource">སྔགས་ཀྱི་སྤྱོད་པ་དང་བྱང་ཆུབ་སེམས་དཔའི་སྡེ་སྣོད་དང་། ལམ་གསུམ་གྱི་སྤྱོད་པའི་<ref folio="F.108.b"/>ལམ་སྒྲུབ་པར་བྱེད་པ། སྐྱོབ་པ་དང་གནས་དང་སྐྱབས་དང་དཔུང་གཉེན་དང་། བདེ་བ་དང་ཤིན་ཏུ་མཐར་ཐུག་པ་དང་ཤིན་ཏུ་ཡོངས་སུ་མཐར་ཕྱིན་པར་བྱེད་པ་སེམས་ཅན་རྣམས་ལ་སྟོན་ཏེ</s>
  </p>
  <p id="99">
    <s id="99:1" flag="alternateSource">བཅོམ་ལྡན་འདས་དེ་ཉིད་ཀྱིས་རྗེས་སུ་གནང་ནས། </s>
  </p>
  <p id="100">
    <s id="100:1" flag="alternateSource">བཅོམ་ལྡན་འདས་ཀྱི་ཞབས་དྲུང་འདིར་མཆིས་སོ། །</s>
  </p>
  <p id="101">
    <s id="101:1" flag="alternateSource">བཅོམ་ལྡན་འདས་མེ་ཏོག་ཡང་དག་པར་སྐྱེས་པ་རྒྱལ་པོའི་དབང་པོ་དེ་ཡང་། བཅོམ་ལྡན་འདས་ལ་གནོད་པ་ཉུང་ངམ། བསྐྱོད་པ་ཡང་ངམ། བདེ་བ་ལ་རེག་པར་གནས་སམ་ཞེས་འདྲིའོ། །</s>
    <s id="101:2">འདི་སྐད་ཀྱང་གསུང་སྟེ</s>
  </p>
  <p id="102">
    <s id="102:1" flag="alternateSource">གང་དུ་འདི་ལྟ་བུའི་སྙིགས་མ་ལྔའི་དུས་སུ་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་འབྱུང་བ་ནི་ངོ་མཚར་ཏོ་ཞེས་སོ། །</s>
  </p>
  <p id="103">
    <s id="103:1" flag="alternateSource">དེ་ཡང་ལམ་གསུམ་དང་བྱང་གྲོལ་དང་མིར་སྐྱེ་བ་ཐོབ་པ་ཉིད་ཀྱི་ཆོས་སྟོན་པར་བྱེད་དོ། །</s>
  </p>
  <p id="104">
    <s id="104:1" flag="alternateSource">གང་དུའང་སེམས་ཅན་གྱི་རིས་སྐལ་བ་མེད་པ་དང་། སྲིད་པ་གསུམ་ཡང་དག་འཇོམས་པར་བྱེད་པའི་ལམ་དང་གཏན་ཏུ་གྲུབ་པ་དང་བདེ་བ་དང་། མཐུན་པའི་མྱ་ངན་ལས་འདས་པ་ལ་སེམས་ཅན་རྣམས་དགོད་པར་བྱེད་པའི་བཅོམ་ལྡན་འདས་ཤཱཀྱ་ཐུབ་པའི་བརྩོན་འགྲུས་ནི་ངོ་མཚར་ཏོ། །</s>
  </p>
  <p id="105">
    <s id="105:1" flag="alternateSource">བཅོམ་ལྡན་འདས་བསམ་གྱིས་མི་ཁྱབ་བོ། །སངས་རྒྱས་བཅོམ་ལྡན་འདས་ཀྱི་ཐུགས་ནི། སངས་རྒྱས་བཅོམ་ལྡན་འདས་ཀྱིས་མཁྱེན་པར་འགྱུར་གྱི། </s>
    <s id="105:2">བདག་གིས་ཅི་ཞིག་འཚལ་བ་རྔོ་ཐོགས། </s>
  </p>
  <p id="106">
    <s id="106:1" flag="alternateSource">དབང་ཕྱུག་གིས་རྣམ་པར་འཕྲུལ་པ་བསམ་གྱིས་མི་ཁྱབ་པ། རྨད་དུ་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་སངས་རྒྱས་ཀྱི་རྣམ་པར་འཕྲུལ་པ་ཤེས་པར་རམ། </s>
    <s id="106:2">འཚལ་བར་རམ། ཐུགས་ཀྱི་སྤྱད་པ་སྤྱོད་པའི་རྗེས་སུ་འཇུག་པའི་སྒྲུབ་པ་དང་། སྤྱོད་པ་འཚལ་བར་རམ་མདོར་ན་བསྐལ་པ་བྱེ་བ་ཁྲི་ཕྲག་བརྒྱ་སྟོང་གི་བར་དུའང་བསྟན་པར་མི་ནུས་སོ། །</s>
  </p>
  <p id="107">
    <s id="107:1" flag="alternateSource">གང་ཡང་དེ་བཞིན་གཤེགས་པ་རྣམས་ཀྱིས་དེ་བཞིན་གཤེགས་པའི་མཛད་པ་བསྡུས་པའམ། ཐ་དད་མ་ལུས་པའི་ངོ་བོ་འདི་ནི་ཆོས་འདུས་མ་བྱས་སུ་བལྟ་བར་བྱ་སྟེ། </s>
  </p>
  <p id="108">
    <s id="108:1" flag="alternateSource">མཐོང་བས་སྤང་བར་བྱ་བ་ལ་བརྟེན་པའམ། ཡོན་ཏན་ནི་བཅོམ་ལྡན་འདས་དེ་བཞིན་གཤེགས་པ་ཁོ་ནས་མཁྱེན་པ་ཡིན་གྱི་བདག་གིས་ནི་མ་ལགས་སོ། །</s>
    <s id="108:2">དེ་ནས་འཇམ་དཔལ་གཞོན་ནུར་གྱུར་པས་རང་གི་རྫུ་འཕྲུལ་གྱི་རྣམ་པར་འཕྲུལ་པས་རིན་པོ་ཆེའི་པདྨ་སྤྲུལ་པ་ལ་བཅོམ་ལྡན་འདས་ཤཱཀྱ་ཐུབ་པ་<ref folio="F.109.a"/>ལ་བལྟ་ཞིང་འདུག་གོ། །</s>
  </p>
  <p id="109">
    <s id="109:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པ་ལ་དེ་བཞིན་གཤེགས་པ་དང་རྗེས་སུ་མཐུན་པའི་གཏམ་རྣམ་པ་སྣ་ཚོགས་སྔོན་དུ་འགྲོ་བ་མཛད་ནས་</s>
  </p>
  <p id="110">
    <s id="110:1" flag="alternateSource">ཆོས་བསྟན་པ་དང་རྗེས་སུ་མཐུན་པ་དང་། བྱང་ཆུབ་སེམས་དཔའི་སྤྱོད་པ་སྒྲུབ་པ་དང་རྗེས་སུ་མཐུན་པས་ཚངས་པའི་དབྱངས་དང་། ཀ་ལ་པིང་ཀའི་སྐད་དང་འབྲུག་སྒྲ་དང་། རྔ་བོ་ཆེའི་སྒྲ་སྐད་ཀྱི་གསུང་གི་དབྱངས་ཀྱིས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="110:2">འཇམ་དཔལ་གཞོན་ནུར་གྱུར་པ་ཁྱོད་ལེགས་པར་འོངས་སམ། །</s>
    <s id="110:3">སེམས་དཔའ་ཆེན་པོའི་སྤྱོད་པ་སངས་རྒྱས་ཐམས་ཅད་ཀྱིས་བྱིན་གྱིས་བརླབས་པ་བསྒྲུབ་པས་བྱང་ཆུབ་སེམས་དཔའ་ཐམས་ཅད་ཀྱི་དོན་ཐོབ་པར་བྱེད་པ། </s>
    <s id="110:4">སྔགས་ཐམས་ཅད་ཀྱི་ཚིག་དང་གསང་བ་དང་བཅས་པ་དང་། དབང་བསྐུར་བ་དང་ཕྱག་རྒྱ་དང་། དཀྱིལ་འཁོར་དང་ཆོ་ག་དང་། དབང་བསྐུར་བ་དང་ཚེ་དང་ནད་མེད་པ་དང་། དབང་ཕྱུག་དང་བསམ་པ་ཐམས་ཅད་ཡོངས་སུ་རྫོགས་པར་བྱེད་པ། </s>
    <s id="110:5">སྒྲུབ་པའི་ཐབས་ཐམས་ཅད་དང་ལྡན་པ་རྒྱུད་ཤེས་པ་དང་། </s>
    <s id="110:6">ཤེས་བྱ་དང་དུས་དང་མི་སྣང་བ་དང་། རྒྱལ་པོའི་ཞིང་དུ་གྱུར་པ་འདས་པ་དང་མ་འོངས་པ་དང་ད་ལྟར་བྱུང་བ་ཤེས་པར་བྱེད་པ་མདོར་ན་སེམས་ཅན་ཐམས་ཅད་ཀྱི་བསམ་པ་ཐམས་ཅད་ཡོངས་སུ་རྫོགས་པར་བྱེད་པ། </s>
    <s id="110:7">རང་གི་ཡོན་ཏན་དང་མཐུན་པའི་སྔགས་ཀྱི་སྤྱོད་པ་རྗེས་སུ་འཇུག་པ། སེམས་ཅན་གཞན་དགའ་བར་བྱེད་པ་མི་སྣང་བར་འགྲོ་བ། </s>
    <s id="110:8">ནམ་མཁའ་ལ་འགྲོ་བ། </s>
    <s id="110:9">ཆུ་ལ་མི་ནུབ་པར་འགྲོ་བ། </s>
    <s id="110:10">ཡིད་གཞུངས་པར་བྱེད་པ། </s>
    <s id="110:11">འགུགས་པར་བྱེད་པ། </s>
    <s id="110:12">ས་འོག་ཏུ་འཇུག་པ། </s>
    <s id="110:13">མངོན་དུ་སྤྱོད་པར་བྱེད་པ། </s>
    <s id="110:14">འདོད་པ་ཐམས་ཅད་ཐོབ་པར་བྱེད་པ། </s>
    <s id="110:15">གནོད་སྦྱིན་དང་། གནོད་སྦྱིན་མོ་ཐམས་ཅད་དང་། མངག་གཞུག་པ་དང་ཤ་ཟ་དང་འབྱུང་པོ་ཐམས་ཅད་འགུགས་པར་བྱེད་པ། </s>
    <s id="110:16">བྱིས་པ་དང་། རྒན་པོ་དང་གཞོན་ནུ་གནས་ཅི་ལྟ་བ་བཞིན་འཇོག་པར་བྱེད་པ། </s>
    <s id="110:17">མདོར་ན་ལས་ཐམས་ཅད་བྱེད་པ་སྟེ། </s>
  </p>
  <p id="111">
    <s id="111:1" flag="alternateSource">ཡིད་ལ་རེ་བ་ཐམས་ཅད་རྫོགས་པར་བྱེད་པ། མངོན་སྤྱོད་དང་རྒྱས་པ་དང་། ཞི་བའི་ལས་དག་རབ་ཏུ་བྱེད་པ་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ། </s>
  </p>
  <p id="112">
    <s id="112:1" flag="alternateSource">བསྐལ་པ་<ref folio="F.109.b"/>ཆེན་པོའི་རིན་པོ་ཆེའི་ལེའུ་རབ་འབྱམ་འདི་ངས་ཀྱང་རྗེས་སུ་གནང་ཞིང་སངས་རྒྱས་ཐམས་ཅད་ཀྱིས་ཀྱང་གསུངས་ཏེ། </s>
  </p>
  <p id="113">
    <s id="113:1" flag="alternateSource">སེམས་ཅན་དག་པའི་རང་གི་སྔགས་སྤྱོད་པའི་དོན་གྱི་ཆོས་ཀྱི་མཛོད། </s>
  </p>
  <p id="114">
    <s id="114:1" flag="alternateSource">སྐྱེ་བོ་མང་པོ་ལ་ཕན་པ་དང་། སྐྱེ་བོ་མང་པོ་ལ་བདེ་བ་དང་། ལྷ་དང་མི་རྣམས་དང་། སེམས་ཅན་ཐམས་ཅད་ཀྱི་དོན་དུ་བསྟན་པའི་ཕྱིར་རོ། །</s>
  </p>
  <p id="115">
    <s id="115:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པ། སངས་རྒྱས་ཐམས་ཅད་ཀྱིས་བྱིན་གྱིས་བརླབས་པའི་འོད་ཀྱི་སྣང་བ་བཀོད་པའི་རྒྱན་ཡང་དག་པར་བསྐུལ་བ་ཞེས་བྱ་བ་བྱང་ཆུབ་སེམས་དཔའི་ཏིང་ངེ་འཛིན་ལ་སྙོམས་པར་ཞུགས་མ་ཐག་ཏུ་དག་པའི་སེམས་ཅན་གྱི་འོད་ཀྱི་སྣང་བས་གང་གཱའི་ཀླུང་གི་བྱེ་མ་སྙེད་དུ་མའི་འཇིག་རྟེན་གྱི་ཁམས་ཀྱི་སངས་རྒྱས་ཀྱི་ཞིང་། འོག་མིན་གྱི་གནས་ཀྱི་བར་དང་། མནར་མེད་པའི་དམྱལ་བ་ཆེན་པོའི་བར་དུ་ཁྱབ་པར་བྱས་ཏེ</s>
  </p>
  <p id="116">
    <s id="116:1" flag="alternateSource">སེམས་ཅན་གང་སུ་དག་ཤིན་ཏུ་སྡུག་བསྔལ་བ་དེ་དག་ཐམས་ཅད་ཀྱི་སྡུག་བསྔལ་རབ་ཏུ་ཞི་བར་གྱུར་ཏོ། །</s>
  </p>
  <p id="117">
    <s id="117:1" flag="alternateSource">ཉན་ཐོས་དང་རང་སངས་རྒྱས་ཐམས་ཅད་དང་། བྱང་ཆུབ་སེམས་དཔའ་དང་། སངས་རྒྱས་བཅོམ་ལྡན་འདས་རྣམས་ཡང་དག་པར་བསྐུལ་ནས། </s>
  </p>
  <p id="118">
    <s id="118:1" flag="alternateSource">འོད་དེ་ཡང་འཇམ་དཔལ་གཞོན་ནུར་གྱུར་པའི་སྤྱི་བོའི་གཙུག་ཏུ་ནུབ་པར་གྱུར་ཏོ། །</s>
  </p>
  <p id="119">
    <s id="119:1" flag="alternateSource">འདིར་གང་དག་ཤར་ཕྱོགས་ན་རྣམ་པར་གནས་པའི་སངས་རྒྱས་ཀྱི་ཞིང་དེར་འོད་ཟེར་རླུང་གི་དཀྱིལ་འཁོར་གྱི་རེག་པའི་བྱ་བས་སངས་རྒྱས་བཅོམ་ལྡན་འདས་རྣམས་ཡང་དག་པར་བསྐུལ་ཏེ། </s>
  </p>
  <p id="120">
    <s id="120:1" flag="alternateSource">དེ་བཞིན་གཤེགས་པ་འོད་ཟེར་གྱི་ཟླ་བ་དྲི་སྣང་བའི་དཔལ་ཞེས་བྱ་བ་དང་། དེ་བཞིན་གཤེགས་པ་སྨན་གྱི་ལྷ་བཻ་ཌཱུརྱའི་འོད་དང་། དེ་བཞིན་གཤེགས་པ་དཔལ་ཀུན་ཏུ་སྣང་བ་ཞེས་བྱ་བ་དང་། དེ་བཞིན་གཤེགས་པ་རྒྱལ་པོ་ཡང་དག་པར་འཕགས་པ་ཞེས་བྱ་བ་དང་། དེ་བཞིན་གཤེགས་པ་སཱ་ལའི་དབང་པོའི་རྒྱལ་པོ་ཞེས་བྱ་བ་དང་། དེ་བཞིན་གཤེགས་པ་འཇིག་རྟེན་གྱི་དབང་པོའི་རྒྱལ་པོ་ཞེས་བྱ་བ་དང་། དེ་བཞིན་གཤེགས་པ་ཚེ་དཔག་ཏུ་མེད་པ་ཡེ་ཤེས་རྣམ་པར་ངེས་པའི་རྒྱལ་པོ་ཞེས་བྱ་བ་དང་། དེ་བཞིན་གཤེགས་པ་སྣང་བ་མཐའ་ཡས་དབང་པོའི་རྒྱལ་པོ་ཞེས་བྱ་བ་དང་། དེ་བཞིན་གཤེགས་པ་སྣང་བའི་འོད་ཀྱི་རྒྱལ་པོ་ཞེས་བྱ་བ་དང་། </s>
    <s id="120:2">དེ་དག་ལ་སོགས་པ་སངས་རྒྱས་བཅོམ་<ref folio="F.110.a"/>ལྡན་འདས་བྱང་ཆུབ་སེམས་དཔའི་ཚོགས་ཀྱིས་ཡོངས་སུ་བསྐོར་བ། མཐའ་ཡས་མུ་མེད་པའི་འཇིག་རྟེན་གྱི་ཁམས་དག་ནས་</s>
  </p>
  <p id="121">
    <s id="121:1" flag="alternateSource">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་འདུས་པ་དག་ལ་མི་མཇེད་ཀྱི་འཇིག་རྟེན་གྱི་ཁམས་ཀྱི་གནས་གཙང་མའི་ཁང་བཟངས་ན</s>
  </p>
  <p id="122">
    <s id="122:1" flag="alternateSource">དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དང་། འཇམ་དཔལ་གཞོན་ནུར་གྱུར་པ་ལྷན་ཅིག་ཏུ་བྱང་ཆུབ་སེམས་དཔའི་སྤྱོད་པ་སྟོན་པ་དང་། སྔགས་ཀྱི་ཚིག་གི་དོན་གྱི་ལེའུ་རབ་འབྱམ་སྟོན་ཏེ</s>
  </p>
  <p id="123">
    <s id="123:1" flag="alternateSource">དེ་བཞིན་དུ་ལྷོ་དང་། ནུབ་དང་བྱང་གི་ཕྱོགས་དང་ཕྱོགས་མཚམས་དང་སྟེང་དང་འོག་དང་ཐད་ཀ་ཐམས་ཅད་དང་ལྡན་པའི་སངས་རྒྱས་ཀྱི་ཞིང་སྣང་བར་བྱས་ཏེ། </s>
  </p>
  <p id="124">
    <s id="124:1" flag="alternateSource">སངས་རྒྱས་ཀྱི་ཞིང་ཐམས་ཅད་དུ་བདུད་ཀྱི་གནས་ཐམས་ཅད་སྤ་གོང་བར་བྱས་ནས་</s>
  </p>
  <p id="125">
    <s id="125:1" flag="alternateSource">བྱང་ཆུབ་སེམས་དཔའི་ཚོགས་ཐམས་ཅད་ཀྱིས་ཡོངས་སུ་བསྐོར་ཅིང་། ཉན་ཐོས་ཀྱི་དགེ་འདུན་དང་བཅས་པས་མདུན་གྱིས་བལྟས་ཏེ</s>
  </p>
  <p id="126">
    <s id="126:1" flag="alternateSource">གནས་གཙང་མའི་གནས་སུ་སངས་རྒྱས་ཀྱི་འཕྲུལ་པ་དང་བྱང་ཆུབ་སེམས་དཔའི་བདག་ཉིད་ཆེན་པོ་བལྟ་བར་འདོད་པ་དང་། སྔགས་ཀྱི་སྤྱོད་པ་བསྒྲུབ་པ་དང་། ཏིང་ངེ་འཛིན་གྱི་ཁྱད་པར་དང་། ལེའུའི་ཚོགས་དང་དེ་བཞིན་གཤེགས་པའི་བསྟན་པ་ཐོགས་པ་མེད་པ། གསལ་བར་འདོད་པས་ཆས་པ་ནི་འདི་ལྟ་སྟེ། </s>
  </p>
  <p id="127">
    <s id="127:1" flag="alternateSource">ལག་བཟང་དང་། རིན་ཆེན་བཟང་པོ་དང་། བརྟུལ་ཞུགས་བཟང་པོ་དང་། སྤྱན་མཛེས་དང་། བཟང་དགའ་དང་། ཆོས་བཟང་དང་། དོན་ཐམས་ཅད་གྲུབ་པ་དང་། ཐམས་ཅད་དུ་འཕགས་པ་དང་། ཆོས་འཕགས་དང་། རིན་ཆེན་འཕགས་དང་། རིན་ཆེན་དཔལ་དང་། ལྷུན་པོའི་དཔལ་དང་། བསམ་གྱིས་མི་ཁྱབ་པའི་དཔལ་དང་། འོད་བྱེད་དཔལ་དང་། འོད་དཔལ་དང་། དོན་ཐམས་ཅད་ཀྱི་དཔལ་དང་། ཐམས་ཅད་ཕྱག་ན་རིན་པོ་ཆེ་དང་། ཕྱག་ན་གཙུག་གི་རིན་པོ་ཆེ་དང་། ཕྱག་ན་ལྷུན་པོའི་རྒྱལ་མཚན་དང་། རྣམ་པར་སྣང་མཛད་སྙིང་པོ་དང་། རིན་ཆེན་སྙིང་པོ་དང་། ཡེ་ཤེས་སྙིང་པོ་དང་། བསམ་གྱིས་མི་ཁྱབ་པའི་དོན་གྱི་སྙིང་པོ་དང་། ཆོས་<ref folio="F.110.b"/>འཕགས་ཀྱི་སྙིང་པོ་དང་། རྒྱལ་མཚན་གྱི་ཏོག་དང་། ཏོག་བཟང་དང་། མཐའ་ཡས་ཏོག་དང་། དྲི་མ་མེད་པའི་ཏོག་དང་། མཐའ་དག་གི་ཏོག་དང་། ནམ་མཁའི་ཏོག་དང་། རིན་པོ་ཆེའི་ཏོག་དང་། འབྲུག་སྒྲ་དང་རྔ་བོ་ཆེའི་སྐད་ཀྱི་རྒྱལ་པོ་དང་། མཐའ་ཡས་པར་སྣང་བའི་ཡེ་ཤེས་ཀྱི་རྒྱལ་པོ་དང་། མུན་པ་མུན་ནག་ཐམས་ཅད་འཇོམས་པའི་རྒྱལ་པོ་དང་། གནོད་པ་ཐམས་ཅད་རྣམ་པར་འཇིག་པའི་རྒྱལ་པོ་དང་། སྤྱོད་པ་ཐམས་ཅད་ཀྱི་ཡུལ་ཤེས་པའི་རྒྱལ་པོ་དང་། འཇིག་རྟེན་གྱི་དབང་པོའི་རྒྱལ་པོ་དང་། མངོན་པར་རྟོགས་པའི་དབང་པོའི་རྒྱལ་པོ་དང་། རྣམ་པར་འཇོམས་པར་བྱེད་པའི་རྒྱལ་པོ་དང་། ངེས་པར་གཡོ་བར་བྱེད་པའི་རྒྱལ་པོ་དང་། ཉི་མའི་རྒྱལ་པོ་དང་། དངོས་པོ་མེད་པ་ཡང་དག་པར་འཕགས་པའི་རྒྱལ་པོ་དང་། དངོས་པོ་མེད་པའི་ངོ་བོ་ཉིད་ཡང་དག་པར་འཕགས་པའི་རྒྱལ་པོ་དང་། མི་མཐུན་པའི་ཕྱོགས་མེད་པའི་རྒྱལ་པོ་དང་། རང་བཞིན་གྱི་འོད་དང་། བསོད་ནམས་འོད་དང་། འཇིག་རྟེན་འོད་དང་། དཔག་མེད་འོད་དང་། མཐའ་ཡས་འོད་དང་། སྤྱན་བཟང་འོད་དང་། འབྱུང་མེད་འོད་དང་། དོན་གྱི་འོད་དང་། མི་ཚུགས་པ་དང་། བཟོད་པར་དཀའ་བ་དང་། ལས་མེད་དང་། འོག་མིན་དང་། དྲི་མེད་དང་། མེ་དང་། འོད་དང་། བློ་དང་། རྟོགས་པ་དང་། བདེ་བ་དང་། བདེ་བའི་མུ་ཁྱུད་དང་། མུ་ཁྱུད་ཏོག་དང་། འདོད་པའི་ལྷ་དང་། ལྷ་དང་ལྷ་ཡུལ་ན་ཡོད་པ་དང་། ལྟེ་བ་དང་། རྒྱས་པ་དང་། འཇིག་རྟེན་ཞི་བ་དང་། ཉེ་བར་འདོད་པ་དང་། རྔ་བོ་ཆེ་དང་། གྲུབ་པ་དང་། དཀར་པོ་དང་། གྲགས་བཟང་དང་། བཟོད་པར་དཀའ་བ་དང་། རྙེད་པར་དཀའ་བ་དང་། གདུལ་བར་དཀའ་བ་དང་། བསྙེན་པར་དཀའ་བ་དང་། རིང་དུ་སོང་བ་དང་། རིང་བའི་དོན་དང་། རིང་བ་ལ་གནས་པ་དང་། མཐོ་བ་དང་། ཤིན་ཏུ་མཐོ་བ་དང་། སྲིན་བུ་མེ་ཁྱེར་དང་། ཀུན་ཏུ་སྣང་བ་དང་། སྣང་མེད་དང་། ཁྱུ་མཆོག་དང་། ཀུན་ནས་འོད་དང་། ཤིན་ཏུ་ཡིད་དུ་འོང་བ་དང་། ཡིད་བཟང་དང་། ལྷ་ཆེན་པོ་དང་། དྲི་མེད་བཟང་པོ་དང་། དྲི་མ་མཐར་བྱེད་དང་། དུལ་བ་དང་། ཞི་ལྡན་དང་། མཚན་<ref folio="F.111.a"/>བཟང་དང་། རྒྱལ་མཚན་དཀར་པོ་དང་། ཚད་ལྡན་དང་། ཅི་སྨྲ་དང་། ཐ་ཆུངས་དང་། སེལ་བྱེད་དང་། འཚོ་བ་དང་། ལེགས་སྐྱེས་དང་། དུ་བའི་ཏོག་དང་། རྒྱལ་མཚན་ཏོག་དང་། དཀར་བའི་ཏོག་དང་། ཏོག་བཟང་དང་། ནོར་ལྷའི་ཏོག་དང་། ནོར་ལྷའི་བུ་དང་། མེས་པོ་དང་། ཕ་དང་། མཐར་བྱེད་དང་། འཇིག་རྟེན་གྲགས་པ་དང་། ཀུན་ནས་གྲགས་པ་དང་། གྲགས་པ་ཆེན་པོ་དང་། དཔལ་ལྡན་དང་། ཕམ་བྱེད་དང་། འོད་བྱེད་དང་། མངག་གཞུག་པ་དང་། ཞི་བྱེད་དང་། འཇིག་རྟེན་བྱེད་དང་། ལྷ་བྱེད་དང་། མཐོ་རིས་བྱེད་དང་། མར་མེ་མཛད་དང་། འབྱུང་པོ་མཐར་བྱེད་དང་། དོན་ཐམས་ཅད་མཛད་དང་། གྲུབ་མཛད་དང་། གསལ་མཛད་དང་། སྣང་བར་མཛད་པ་དང་། རྔ་བོ་ཆེའི་སྒྲ་དང་། སྐད་ཀྱི་སྒྲ་དང་། སྒྲ་སྙན་དང་། མཐའ་ཡས་པའི་སྒྲ་དང་། ཏོག་གི་སྒྲ་དང་། ངན་སྤོང་གི་བུ་དང་། གསེར་ཐུབ་དང་། འཁོར་བ་འཇིག་དང་། འོད་སྲུང་དང་། གཙུག་ཏོར་ཅན་དང་། ཐམས་ཅད་སྐྱོ་བ་དང་། རྣམ་པར་གཟིགས་དང་། ཤཱཀྱ་ཐུབ་པ་དང་། འདི་དག་དང་། གཞན་ཡང་སངས་རྒྱས་བཅོམ་ལྡན་འདས་མང་པོ་དག་གིས་གནས་གཙང་མའི་གཞལ་མེད་ཁང་སྣང་བར་བྱས་ཏེ་</s>
  </p>
  <p id="128">
    <s id="128:1" flag="alternateSource">པདྨའི་གདན་དག་ལ་བཞུགས་པར་གྱུར་ཏོ། །</s>
  </p>
  <p id="129">
    <s id="129:1" flag="alternateSource">བྱང་ཆུབ་སེམས་དཔའི་ཚོགས་ཀྱང་དེ་ལྟ་བུའི་ཚུལ་དུ་ལྷགས་པར་གྱུར་ཏེ། </s>
  </p>
  <p id="130">
    <s id="130:1" flag="alternateSource">འདི་ལྟ་སྟེ། ཕྱག་ན་རིན་ཆེན་དང་། ཕྱག་ན་རྡོ་རྗེ་དང་། མཉམ་པའི་ཕྱག་དང་། ནམ་མཁའི་ཕྱག་དང་། མཐའ་ཡས་ཕྱག་དང་། སའི་ཕྱག་དང་། སྣང་བའི་ཕྱག་དང་། དྲི་མེད་བཟང་པོ་དང་། བཟང་བརྩེགས་དང་། རབ་མང་བརྩེགས་དང་། ནོར་བུ་བརྩེགས་དང་། རིན་ཆེན་བརྩེགས་དང་། རིན་ཆེན་ཕྱག་དང་། ཀུན་ནས་ཕྱག་དང་། དྲི་ལྡན་ཕྱག་དང་། ལེགས་འགྲོ་དང་། དྲི་མེད་འགྲོས་དང་། འཇིག་རྟེན་འགྲོས་དང་། མཛེས་པའི་འགྲོས་དང་། མཐའ་ཡས་འགྲོས་དང་། གྲགས་པ་མཐའ་ཡས་དང་། གྲགས་པ་བཟང་པོ་དང་། གྲགས་པའི་དྲི་མ་བྲལ་དང་། གྲགས་པའི་འགྲོ་བ་དང་། གྲགས་པ་དྲི་མ་མེད་པ་དང་། གྲགས་པ་དང་། གྲགས་པ་འདྲེན་པ་དང་། མགོན་པོ་དང་། <ref folio="F.111.b"/>མགོན་པོར་གྱུར་པ་དང་། ཀུན་ནས་མགོན་པོ་དང་། རྒྱུན་ཤེས་ཀྱི་བུ་དང་། མཐའ་ཡས་རྒྱུན་ཤེས་ཀྱི་བུ་དང་། ཀུན་ནས་རྒྱུན་ཤེས་ཀྱི་བུ་དང་། བྱམས་པའི་བུ་དང་། བྱམས་པ་བཟང་པོའི་བུ་དང་། བྱམས་པའི་བུ་མ་ཡིན་པ་དང་། དུས་གསུམ་རྒྱུན་ཤེས་ཀྱི་བུ་དང་། རྒྱུན་ཤེས་ཀྱི་བུ་འབྲས་བུ་དང་བཅས་པ་དང་། རྒྱུན་ཤེས་ཀྱི་བུ་དཀོན་མཆོག་གསུམ་དང་། རྒྱུན་ཤེས་ཀྱི་བུ་སྐྱབས་གསུམ་དང་། རྒྱུན་ཤེས་ཀྱི་བུ་ཐེག་པ་གསུམ་དང་། རྣམ་པར་འཕྲུལ་པ་དང་ལྡན་པ་དང་། ཡིད་འོང་བཟང་པོ་དང་། གསུང་སྙན་ལྡན་དང་། ཆོས་ཀྱི་དབང་ཕྱུག་དང་། དངོས་མེད་དབང་ཕྱུག་དང་། འཇིག་རྟེན་དབང་ཕྱུག་དང་། སྤྱན་རས་གཟིགས་དབང་ཕྱུག་དང་། ལེགས་གཟིགས་དབང་ཕྱུག་དང་། རྣམ་གཟིགས་དབང་ཕྱུག་དང་། འཇིག་རྟེན་མཆོད་འོས་དང་། ལེགས་མཆོད་དང་། སྒྲ་སྒྲོགས་དབང་ཕྱུག་དང་། རྔ་ཆེན་དབང་ཕྱུག་དང་། སྣ་ཚོགས་སྒྲའི་དབང་ཕྱུག་དང་། རྣམ་འཇིག་དབང་ཕྱུག་དང་། མཐོན་ཀ་བཟང་པོ་དང་། སྐུ་མཛེས་དང་། གྲགས་ལྡན་དང་། ཉི་མའི་འོད་དང་། ཁྱབ་འཇུག་བདག་པོ་དང་། བདག་པོའི་ངང་ཚུལ་དང་། ནམ་མཁའ་དང་། ནམ་མཁའི་སྙིང་པོ་དང་། དོན་ཐམས་ཅད་ཀྱི་སྙིང་པོ་དང་། ཐམས་ཅད་འབྱུང་བ་དང་། ངན་སོང་སྤོང་བ་དང་། ཕྱིར་མི་ལྡོག་པ་དང་། ཆོས་མ་ཡིན་པ་གཅོད་པར་བྱེད་པ་དང་། དེ་དག་དང་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དང་ལྷན་ཅིག་བཅོམ་ལྡན་འདས་ཤཱཀྱ་ཐུབ་པ་གནས་གཙང་མའི་གཞལ་མེད་ཁང་ན་བཞུགས་སོ། །</s>
  </p>
  <p id="131">
    <s id="131:1" flag="alternateSource">གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་བུད་མེད་ཀྱི་གཟུགས་འཆང་བ་རྣམས་ཏེ། </s>
  </p>
  <p id="132">
    <s id="132:1" flag="alternateSource">སྤྱོད་པ་མཐའ་ཡས་པའི་དོན། འཇིག་རྟེན་སྒྲུབ་པའི་དོན། </s>
    <s id="132:2">སེམས་ཅན་ཐམས་ཅད་ཀྱི་བསམ་པ་ཕྱིར་མི་ལྡོག་པའི་ལམ་ལ་དགོད་པས་བསམ་གྱིས་མི་ཁྱབ་པའི་རིག་པའི་ཚིག་དང་། སྔགས་ཀྱི་ཚིག་དང་། </s>
    <s id="132:3">གཟུངས་དང་། སྨན་གྱི་ཆ་བྱད་འཛིན་པ་དང་། </s>
    <s id="132:4">འདབ་ཆགས་ཀྱི་ཚོགས་རྣམ་པ་སྣ་ཚོགས་དང་། གནོད་སྦྱིན་དང་། སྲིན་པོ་དང་། ནོར་བུ་དང་། སྔགས་དང་། རིན་པོ་ཆེའི་རྒྱལ་པོ་དང་། སེམས་ཅན་ཐམས་<ref folio="F.112.a"/>ཅད་ཀྱི་ལུས་ཀྱི་གྲངས་སུ་རྗེས་སུ་ཡང་དག་པར་འཇུག་པའི་སྤྱོད་པ་ཐམས་ཅད་ཀྱི་རྗེས་སུ་འཇུག་པ་དང་། </s>
    <s id="132:5">སེམས་ཅན་གྱི་བསམ་པ་ཅི་ལྟར་འདུལ་བར་བྱེད་པ་དེ་བཞིན་དུ་བྱེད་པ་རྣམས་དང་། དེ་དང་རྗེས་སུ་མཐུན་པའི་མིང་དང་འབྲེལ་བ་རྣམས་དང་། </s>
    <s id="132:6">རིག་པའི་རྒྱལ་པོའི་ཉེ་བར་བསྟན་པ་དང་། ཆོས་ཅི་ལྟ་བ་བཞིན་དུ་རྟོག་པ་ལས་ངེས་པར་འབྱུང་བ་དང་། </s>
    <s id="132:7">དེ་བཞིན་གཤེགས་པ་དང་། པདྨ་དང་། རྡོ་རྗེའི་རིགས་དང་། འཇིག་རྟེན་དང་འཇིག་རྟེན་ལས་འདས་པའི་རིགས་ཀྱི་རྗེས་སུ་ཞུགས་པ། </s>
    <s id="132:8">དམ་ཚིག་ལས་མི་འདའ་ཞིང་ཚིག་གིས་ལམ་ལ་འཇོག་པར་བྱེད་པ། དཀོན་མཆོག་གསུམ་གྱི་གདུང་རྒྱུན་མི་གཅོད་པར་བྱེད་པ་ཡིན་ཏེ</s>
  </p>
  <p id="133">
    <s id="133:1" flag="alternateSource">འདི་ལྟ་སྟེ། </s>
    <s id="133:2">གཙུག་ཏོར་དང་། མངོན་པར་འཕགས་པ་དང་། མངོན་པར་མཐོ་བ་དང་། གདུགས་དཀར་པོ་དང་། འདབ་མ་མཐའ་ཡས་དང་། འདབ་མ་བརྒྱ་པ་དང་། རྒྱལ་བའི་གཙུག་ཏོར་དང་། འཇིག་རྟེན་མཐོན་པོ་དང་། རྣམ་པར་རྒྱལ་བའི་གཙུག་ཏོར་དང་། མངོན་པར་འཕགས་པའི་གཙུག་ཏོར་དང་། པདྨའི་འོད་དང་། མེ་ཏོག་པདྨའི་འོད་དང་། མེ་ཏོག་ཀ་ཏ་ཀའི་འོད་དང་། འོད་དཀར་པོ་དང་། བཀོད་པའི་གཙུག་ཏོར་དང་། གསེར་གྱི་ཕུང་པོ་དང་། དཀར་པོའི་ཕུང་པོ་དང་། གཟི་བརྗིད་ཕུང་པོ་དང་། ནོར་བུའི་ཕུང་པོ་དང་། ཀུན་ནས་ཕུང་པོ་དང་། རྣམ་པར་གྲགས་པའི་ཕུང་པོ་དང་། འབྱུང་བའི་ཕུང་པོ་དང་། བདེན་པའི་ཕུང་པོ་དང་། དངོས་པོ་མེད་པའི་ངོ་བོའི་ཕུང་པོ་དང་། དེ་ཁོ་ན་ཉིད་ཀྱི་ཕུང་པོ་དང་། </s>
    <s id="133:3">དེ་དག་དང་གཞན་ཡང་གཙུག་ཏོར་གྱི་རྒྱལ་པོ་ཆོས་ཀྱི་དབྱིངས་མཐའ་ཡས་པ་ལ་རབ་ཏུ་ཞུགས་པ། སེམས་ཅན་གྱི་བསམ་པ་རབ་ཏུ་རྫོགས་པར་བྱེད་པ་རྒྱལ་བ་ཐམས་ཅད་ཀྱི་སྙིང་པོ་དང་ལྡན་པ་གཙུག་ཏོར་ཀྱི་རྒྱལ་མོ་བསྐལ་པ་བྱེ་བ་ཁྲི་ཕྲག་བརྒྱ་སྟོང་གི་བར་དུ་ཡང་བགྲང་ཞིང་མཐར་ཐུག་པར་མི་ནུས་སོ། །</s>
  </p>
  <p id="134">
    <s id="134:1" flag="alternateSource">སྟོབས་དང་ཕ་རོལ་གནོན་པ་བསམ་གྱིས་མི་ཁྱབ་པའི་བདག་ཉིད་ཀྱང་བསྟན་པར་མི་ནུས་སོ། །</s>
  </p>
  <p id="135">
    <s id="135:1" flag="alternateSource">མདོར་བསྟན་པར་བྱ་སྟེ་བརྗོད་པ་ནི་རིག་པའི་རྒྱལ་མོའི་འདུས་པ་བརྗོད་པར་བྱ་སྟེ། </s>
  </p>
  <p id="136">
    <s id="136:1" flag="alternateSource">འདི་ལྟ་སྟེ་མཛོད་སྤུ་དང་སྨིན་མ་དང་སྤྱན་དང་རྫི་མ་དང་། <ref folio="F.112.b"/>རྣ་བ་དང་མགྲིན་པ་དང་། མི་འཇིགས་པ་དང་སྙིང་རྗེ་དང་བྱམས་པ་དང་། བརྩེ་བ་དང་ཤེས་རབ་དང་འོད་ཟེར་དང་སེམས་པ་དང་། འོད་དང་དྲི་མ་མེད་པ་དང་སྒྲིབ་པ་དང་། མཆོག་སྦྱིན་ཐམས་ཅད་དང་། </s>
    <s id="136:2">དེ་དག་དང་གཞན་ཡང་རིག་པའི་རྒྱལ་མོ་མཐའ་ཡས་མུ་མེད་པ་དག་དེ་བཞིན་གཤེགས་པའི་སྐུ་ལས་སྤྲོས་པ་དག་ནི་འདི་ལྟ་སྟེ། </s>
  </p>
  <p id="137">
    <s id="137:1" flag="alternateSource">དེ་བཞིན་གཤེགས་པའི་སྣོད་དང་། དེ་བཞིན་གཤེགས་པའི་ཆོས་ཀྱི་འཁོར་ལོ་དང་། དེ་བཞིན་གཤེགས་པའི་གཟིམས་མལ་དང་། དེ་བཞིན་གཤེགས་པའི་སྣང་བ་དང་། དེ་བཞིན་གཤེགས་པའི་གསུང་དང་། དེ་བཞིན་གཤེགས་པའི་ཞལ་དང་། དེ་བཞིན་གཤེགས་པའི་བརླ་དང་། དེ་བཞིན་གཤེགས་པའི་རྒྱལ་མཚན་དང་། དེ་བཞིན་གཤེགས་པའི་ཏོག་དང་། དེ་བཞིན་གཤེགས་པའི་ཕྱག་མཚན་དང་། </s>
    <s id="137:2">དེ་དག་དང་གཞན་ཡང་དེ་བཞིན་གཤེགས་པའི་སྔགས་བརྗོད་པ་རིག་པའི་རྒྱལ་པོ་དང་། རྒྱལ་མོ་དང་མངག་གཞུག་པ་དང་། བྲན་ཕོ་དང་། བྲན་མོ་དང་། ཕོ་ཉ་དང་། ཕོ་ཉ་མོ་དང་། གནོད་སྦྱིན་དང་། གནོད་སྦྱིན་མོ་དང་། སེམས་ཅན་དང་། སེམས་ཅན་མ་ཡིན་པ་དང་། ཏིང་ངེ་འཛིན་གྱི་ཁྱད་པར་རྒྱུ་མཐུན་པ་ལས་བྱུང་བའི་རྒྱན་གྱི་ཚོགས་ཀྱི་ཁྱད་པར་དང་། </s>
    <s id="137:3">འཁོར་བརྒྱ་སྟོང་བྱེ་བ་ཁྲག་ཁྲིག་དཔག་ཏུ་མེད་པ་དང་། རིག་པའི་རྒྱལ་པོ་རིག་པའི་ཚོགས་ཐམས་ཅད་ཀྱི་གོང་ནས་གོང་དུ་ཡོངས་སུ་གནས་པ་དེ་དག་ཀྱང་གནས་གཙང་མའི་གཞལ་མེད་ཁང་དེར་གནས་པར་གྱུར་ཏོ། །</s>
  </p>
  <p id="138">
    <s id="138:1" flag="alternateSource">རིག་པའི་རྒྱལ་པོ་པདྨའི་རིགས་ཀྱང་འདི་ལྟ་སྟེ། </s>
  </p>
  <p id="139">
    <s id="139:1" flag="alternateSource">བཅོམ་ལྡན་འདས་ཕྱག་བཅུ་གཉིས་པ་དང་། ཕྱག་དྲུག་པ་དང་། ཕྱག་བཞི་པ་དང་། ཧཱ་ལ་ཧཱ་ལ་དང་། དོན་ཡོད་ཞགས་པ་དང་། རྟ་མགྲིན་དཀར་པོ་དང་། མགྲིན་པ་མཐའ་ཡས་དང་། མགྲིན་སྔོན་དང་། མགྲིན་བཟང་དང་། །མགུལ་བཟང་དང་། མགུལ་དཀར་དང་། མགུལ་སྔོན་དང་། འཇིག་རྟེན་མགུལ་པ་དང་། རྣམ་པར་ལྟ་བ་དང་། ལྟ་བ་དང་། ཀུན་ཏུ་ལྟ་བ་དང་། དབང་ཕྱུག་དང་། འོད་ཟེར་སྟོང་ལྡན་དང་། ཡིད་དང་། ཡིད་ལས་བྱུང་བ་དང་། རྣམ་པར་གྲགས་པའི་<ref folio="F.113.a"/>ཡིད་དང་། པདྨ་དང་། ཕྱག་ན་པདྨ་དང་། ཡིད་ལ་བསམ་པ་དང་། དབུགས་འབྱིན་དང་། རབ་ཏུ་རྒོད་པ་དང་། སྐྲ་བཟང་དང་། སྐྲ་མཐར་བྱེད་དང་། རྒྱུ་སྐར་དང་། རྒྱུ་སྐར་གྱི་རྒྱལ་པོ་དང་། ཞི་བ་དང་། བསྐལ་པ་བཟང་པོ་དང་། འདུལ་བྱེད་མཆོག་སྟེ། </s>
  </p>
  <p id="140">
    <s id="140:1" flag="alternateSource">དེ་དག་དང་གཞན་ཡང་རིག་པའི་རྒྱལ་པོ་པདྨའི་གཙུག་ཏོར་ལ་སོགས་པ་དང་། བསྒྲུབ་པ་མཐའ་ཡས་པའི་ཆོས་ཀྱི་ཚོགས་ཀྱི་རྒྱུ་མཐུན་པའི་ཏིང་ངེ་འཛིན་ཐོབ་པ། </s>
    <s id="140:2">རིག་པའི་འཁོར་བྱེ་བ་བརྒྱ་སྟོང་ཕྲག་དུ་མ་དག་དང་། རིག་པའི་རྒྱལ་མོ་དུ་མ་དག་དང་། འཇིག་རྟེན་དབང་ཕྱུག་གི་སྐུའི་ཏིང་ངེ་འཛིན་ལས་བྱུང་བ། འདི་ལྟ་སྟེ། </s>
  </p>
  <p id="141">
    <s id="141:1" flag="alternateSource">སྒྲོལ་མ་དང་། སྒྲོལ་མ་བཟང་པོ་དང་། གར་མཁན་མ་དང་། ཁྲོ་གཉེར་མ་དང་། འགྲོ་བ་མཐའ་ཡས་དང་། འཇིག་རྟེན་འགྲོ་མ་དང་། ས་ཐོབ་པར་འགྲོ་བ་དང་། དྲི་མ་མེད་པར་འགྲོ་བ་དང་། དཀར་མོ་དང་། དཀར་མོ་མ་དང་། དཀར་མོ་ཆེན་མོ་དང་། གོས་དཀར་མོ་དང་། འཇིག་རྟེན་གནས་པ་དང་། དྲི་མ་མེད་པའི་གནས་མ་དང་། བྱང་ཆུབ་ཀྱི་ཡན་ལག་གི་གནས་མ་དང་། པདྨ་ལ་གནས་མ་དང་། སྟོབས་བཅུ་ལ་གནས་མ་དང་། གྲགས་ལྡན་མ་དང་། ལོངས་སྤྱོད་ལྡན་མ་དང་། ལོངས་སྤྱོད་ཆེ་ལྡན་མ་དང་། འུག་པ་མ་དང་། འུག་པ་མ་མ་ཡིན་པ་དང་། དྲི་མེད་མཐའ་ཡས་མ་དང་། ཀུན་ནས་མཐར་བྱེད་མ་དང་། སྡུག་བསྔལ་མཐར་བྱེད་མ་དང་། འབྱུང་པོ་མཐར་བྱེད་མ་དང་། དཔལ་བྱེད་མ་དང་། དཔལ་བྱེད་ཆེན་མོ་དང་། མཆོད་དཔལ་དང་། མཐའ་ཡས་དཔལ་དང་། འཇིག་རྟེན་དཔལ་དང་། རྣམ་པར་གྲགས་པའི་དཔལ་དང་། འཇིག་རྟེན་མ་དང་། ཀུན་ཏུ་མ་དང་། སངས་རྒྱས་ཡུམ་དང་། ཆུ་བོ་མ་དང་། ཤིང་རྟ་བཟང་མོ་དང་། ཤིང་རྟ་ལྡན་མ་དང་། གླང་པོ་འདུལ་བྱེད་མ་དང་། འདུལ་བྱེད་མ་དང་། འབྱུང་པོ་ལྡན་མ་དང་། དཔལ་བྱེད་མ་དང་། ཕྲེང་བ་མ་དང་། ལོངས་སྤྱོད་ཕྲེང་བ་མ་དང་། འགུགས་བྱེད་མ་དང་། རྨད་བྱུང་མ་དང་། འོད་ཅན་མ་དང་། རོ་བཟང་མ་དང་། ནོར་ཆང་ལྡན་མ་དང་། དགའ་ལྡན་མ་དང་། འོད་ལྡན་མ་དང་། <ref folio="F.113.b"/>དཔའ་མོ་དང་། ཀུན་འགྲོ་མ་དང་། ཟླ་འོད་མ་དང་། ཟླ་བ་མ་དང་། ཟླ་ལྡན་མ་དང་། རྨ་བྱ་མ་དང་། རྨ་བྱ་ཆེན་མོ་དང་། ནོར་ལྡན་མ་དང་། ནོར་སྦྱིན་མ་དང་། ལྷ་ལྡན་མ་དང་། འཇིག་རྟེན་ལྡན་མ་དང་། མེ་ཆེན་མ་དང་། ཆེན་མོ་ཉིད་དང་། སྐྲ་མཛེས་མ་དང་། དགའ་བཟང་མ་དང་། ནོར་སྦྱིན་མ་དང་། དཔལ་མོ་དང་། དཔལ་ལྡན་མ་དང་། ནད་མཐར་བྱེད་མ་དང་། ནད་ཐམས་ཅད་གསོ་བར་བྱེད་མ་དང་། མཉམ་མེད་མ་དང་། ལྷ་མོ་དང་། གྲགས་བྱེད་མ་དང་། དབང་དུ་བྱེད་མ་དང་། མྱུར་དུ་བྱེད་མ་དང་། བདེ་སྦྱིན་མ་དང་། བཀྲ་ཤིས་མ་དང་། བཀྲ་ཤིས་བྱེད་མ་དང་། ཟླ་བ་མ་དང་། ཟླ་མཛེས་མ་དང་། ཟླ་ལྡན་མ་དང་། </s>
    <s id="141:2">བདག་དང་གཞན་ཡང་རིག་པའི་རྒྱལ་མོ་དག་ལ་རི་ཁྲོད་མ་ལོ་མ་གྱོན་མ་དང་། མྱ་ངན་ལས་སྐྱེས་མ་དང་། ཡིད་ལས་སྐྱེས་མ་ལ་སོགས་པ་གྲུབ་པ་མཐའ་ཡས་པས་ཆོས་ཀྱི་དབྱིངས་ནམ་མཁའ་དང་འདྲ་བའི་ངོ་བོ་དང་། སེམས་ཅན་གྱི་སྤྱོད་པའི་རྣམ་པར་འཕྲུལ་པ་གནས་པ་ལས་བྱུང་བའི་ཡིད་དང་། ཕོ་ཉ་དང་། ཕོ་ཉ་མོ་དང་། བྲན་ཕོ་དང་། བྲན་མོ་དང་། མངག་གཞུག་པ་དང་། མངག་གཞུག་མ་དང་། གནོད་སྦྱིན་དང་། གནོད་སྦྱིན་མོ་དང་། སྲིན་པོ་དང་། སྲིན་མོ་དང་། ཤ་ཟ་དང་། ཤ་ཟ་མོ་དང་། པདྨའི་རིགས་དམ་ཚིག་ལ་རྗེས་སུ་ཞུགས་ཤིང་རྗེས་སུ་སྤྱོད་པ་རྣམས་དང་། གནས་གཙང་མའི་ལྷའི་གཞལ་མེད་ཁང་སེམས་ཅན་དག་པ་གང་ན་འདུག་པ་དེར་ཕྱིན་པར་གྱུར་ཏོ། །</s>
  </p>
  <p id="142">
    <s id="142:1" flag="alternateSource">ཕྱིན་ནས་ཀྱང་བཅོམ་ལྡན་འདས་ཤཱཀྱ་ཐུབ་པ་ལ་མཆོད་པའི་ལས་ལ་བརྩོན་པའི་ཡིད་ཀྱིས་གནས་པར་གྱུར་ཏོ། །</s>
  </p>
  <p id="143">
    <s id="143:1" flag="alternateSource">དེར་གནས་པ་ན་བཅོམ་ལྡན་འདས་ཤཱཀྱ་ཐུབ་པའི་ཉེ་བ་ན་གནས་པའི་བྱང་ཆུབ་སེམས་དཔའ་ཕྱག་ན་རྡོ་རྗེས་རང་གི་རིག་པའི་ཚོགས་རྣམས་ལ་སྨྲས་པ། </s>
    <s id="143:2">ངའི་རིག་པའི་ཚོགས་ཀྱིས་བསྐོར་བའི་རིག་པའི་རྒྱལ་པོ་དང་རྒྱལ་མོ་ཁྲོ་བོའི་རྒྱལ་པོ་དང་། ཕོ་ཉ་ཆེན་མོ་དང་བཅས་པ་ཁྱེད་ཅག་འདིར་འདུས་པར་གྱིས་ཤིག །</s>
    <s id="143:3">དྲན་པ་ཙམ་ཉིད་ཀྱིས་རིག་པའི་ཚོགས་ཐམས་ཅད་འདུས་པར་གྱུར་པ་ནི་འདི་ལྟ་སྟེ། </s>
  </p>
  <p id="144">
    <s id="144:1" flag="alternateSource">རིག་པ་མཆོག་དང་། རིག་པ་བཟང་<ref folio="F.114.a"/>པོ་དང་། གྲུབ་པ་བཟང་པོ་དང་། དཔུང་བཟང་དང་། སྡེ་བཟང་དང་། ལྷ་མཐར་བྱེད་དང་། སོ་བཟང་དང་། གང་བ་བཟང་པོ་དང་། རྡོ་རྗེ་སྡེ་དང་། རྡོ་རྗེ་མཐར་བྱེད་དང་། རྡོ་རྗེ་བྱེད་པ་དང་། རྡོ་རྗེ་དཔུང་པ་དང་། རྡོ་རྗེ་ལག་པ་དང་། རྡོ་རྗེ་རྒྱལ་མཚན་དང་། །རྡོ་རྗེ་བ་དན་དང་། རྡོ་རྗེ་རྩེ་མོ་དང་། རྡོ་རྗེ་མཆེ་བ་དང་། དག་པའི་རྡོ་རྗེ་དང་། རྡོ་རྗེ་བ་སྤུ་དང་། རྡོ་རྗེ་མཁྲེགས་པ་དང་། རྡོ་རྗེ་ཞལ་དང་། རྡོ་རྗེ་གོ་ཆ་དང་། རྡོ་རྗེ་མགྲིན་པ་དང་། རྡོ་རྗེ་མཐོན་ཀ་དང་། རྡོ་རྗེ་ལྟེ་བ་དང་། རྡོ་རྗེ་རྩེ་མོ་དང་། རྡོ་རྗེ་དྲ་བ་དང་། རྡོ་རྗེ་ར་བ་དང་། །རྡོ་རྗེ་མཚོན་ཆ་དང་། རྡོ་རྗེ་གཞུ་དང་། རྡོ་རྗེ་མདའ་དང་། རྡོ་རྗེ་ལྕགས་མདའ་དང་། རྡོ་རྗེས་མཚོན་པ་དང་། རྡོ་རྗེ་ལྕགས་སྒྲོག་དང་། རྡོ་རྗེ་ས་འོག་དང་། རྡོ་རྗེ་འཇིགས་བྱེད་སྤྱན་དང་རྡོ་རྗེ་ཁྲོ་མོ་དང་། ཆུ་ནང་སྤྱོད་དང་། འབྱུང་བའི་ནང་སྤྱོད་དང་། འཆིང་བའི་ནང་སྤྱོད་དང་། །ཁྲོ་བོ་ཆེན་པོའི་ནང་སྤྱོད་དང་། དབང་ཕྱུག་ཆེན་པོའི་ནང་སྤྱོད་དང་། ལྷ་མ་ཡིན་གྱི་དབང་པོའི་ནང་སྤྱོད་དང་། རེག་པ་ཐམས་ཅད་ཀྱི་ནང་སྤྱོད་དང་། མི་བཟད་པ་དང་། ཤིན་ཏུ་མི་བཟད་པ་དང་། འཕེན་པ་དང་། ཉེ་བར་འཕེན་པ་དང་། རྐང་པ་འཕེན་པ་དང་། ལོག་འདྲེན་གྱི་ནང་དུ་འཕེན་པ་དང་། ལོགས་པར་རྣམ་པར་འཇོག་པའི་འཕེན་པ་དང་། ཆོལ་པར་འཕེན་པ་དང་། སྟོབས་དང་སྟོབས་པོ་ཆེ་དང་། ནེ་ཙོ་དང་། བུང་བ་དང་། བྷྲིང་གི་རི་ཏི་དང་། ཁྲོ་བོ་དང་། ཁྲོ་བོ་ཆེན་པོ་དང་། ཁྲོ་བོ་ཐམས་ཅད་དང་། རྒ་བ་མེད་པ་དང་། ཀླུ་ཆེན་པོ་དང་། རིམས་དང་། སྐེམ་བྱེད་དང་། ཀླུ་མཐར་བྱེད་དང་། དབྱུག་པ་དང་། དབྱུག་སྔོན་དང་། དཔུང་རྒྱན་དང་། ལུས་དམར་དང་། རྡོ་རྗེ་དབྱུག་པ་དང་། སྤྲིན་དང་། སྤྲིན་ཆེན་པོ་དང་། དུས་དང་། དུག་དང་། ཤ་ཟ་གུ་དང་། ནད་དང་། འབྱུང་པོ་ཐམས་ཅད་ཡང་དག་པར་འཁྲུག་པར་བྱེད་པ་དང་། གཟེར་ནད་དང་། གཟེར་ནད་ཆེན་པོ་ཉམ་ཐག་པ་དང་། ཉམ་ཐག་པ་ཆེན་པོ་དང་། གཤིན་རྗེ་དང་། ཉི་མའི་བུ་དང་། དུས་མཐར་བྱེད་དང་། ནག་པོའི་ཕྱོགས་དང་། མི་བཟད་པའི་གཟུགས་ཅན་དང་། པ་ཊི་སྱ་དང་། མདའ་བོ་ཆེ་དང་། སྒྲ་རྣམ་པར་འཇོམས་པ་དང་། <ref folio="F.114.b"/>ཟ་བར་བྱེད་པ་དང་། ཚོགས་དང་། ཉི་མ་དང་། དུས་ཀྱི་མཐའི་ཉི་མ་དང་། སྲོག་འཕྲོག་བྱེད་དང་། སྲོག་འཇོམས་བྱེད་དང་། ཞེ་སྡང་དང་། ཕྲག་དོག་དང་། ཐབ་སྦྱོར་ཅན་དང་། ཐབ་སྦྱོར་བཟང་པོ་ཅན་དང་། བདུད་རྩི་ཐབ་སྦྱོར་ཅན་དང་། མཐའ་ཡས་ཐབ་སྦྱོར་ཅན་དང་། ཐབ་སྦྱོར་དམར་པོ་ཅན་དང་། ལག་པ་དང་། ལག་པ་ཆེན་པོ་དང་། ཁྲོ་བོ་ཆེན་པོ་དང་། མ་རུངས་པ་དང་། སྦྲུལ་དང་། འགོ་བའི་ནད་དང་། མཛེ་དང་། རྒྱལ་བྱེད་ཤིང་རྟ་དང་། འཇིགས་བྱེད་ཤིང་རྟ་དང་། རྣམ་པར་ཞུ་བྱེད་དང་། ཟ་བྱེད་དང་། མི་ངོམས་པ་དང་། འཆོལ་བ་དང་། བྲན་ཏེ་</s>
    <s id="144:2">དེ་དག་དང་། གཞན་ཡང་རིག་པའི་རྒྱལ་པོ་ཁྲོ་བོ་ཆེན་པོས་སེམས་ཅན་མ་ལུས་པ་མཐའ་དག་འདུལ་བར་བྱེད་པ། བསྐྲད་པ་དང་། འཇིག་པ་དང་། མགོ་འགས་པར་བྱེད་པ་དང་། འཆི་བར་བྱེད་པ་དང་། རྣམ་པར་ཉམས་པར་བྱེད་པ་དང་། </s>
    <s id="144:3">གུས་པ་དག་ལ་ནི་མཆོག་སྦྱིན་པར་བྱེད་པ་ཞི་བ་དང་རྒྱས་པ་དང་མངོན་སྤྱོད་ཀྱི་ལས་རྣམས་སྟོན་པར་བྱེད་པ་རིག་པའི་རྒྱལ་པོ་བྱེ་བ་ཁྲི་ཕྲག་བརྒྱ་སྟོང་དུ་མས་ཡོངས་སུ་བསྐོར་བ། བཅོམ་ལྡན་འདས་ཤཱཀྱ་ཐུབ་པ་དང་འཇམ་དཔལ་གཞོན་ནུར་གྱུར་པ་ལ་ངེས་པར་སེམས་ཤིང་བདག་ཉིད་ཀྱི་རིག་པའི་རྒྱལ་པོ་ཕྱག་ན་རྡོ་རྗེ་ལ་ཕྱག་འཚལ་ཞིང་བཀའ་རབ་ཏུ་སྡོད་ཅིང་འདུག་སྟེ</s>
  </p>
  <p id="145">
    <s id="145:1" flag="alternateSource">རང་གི་རིགས་དང་མཐུན་པའི་གནས་ལ་འདུག་ཅིང་རང་གི་སྟན་ལ་འདུག་པར་གྱུར་ཏོ། །</s>
  </p>
  <p id="146">
    <s id="146:1" flag="alternateSource">གང་བཅོམ་ལྡན་འདས་ཕྱག་ན་རྡོ་རྗེ་གང་ཡང་ཕོ་ཉ་མོའི་རིག་པའི་རྒྱལ་མོ་དེ་དག་ཀྱང་འཁོར་བརྒྱ་སྟོང་དུ་མས་བསྐོར་བ་ཡང་རང་གི་ཆོས་ཀྱི་དབྱིངས་ནམ་མཁའི་རང་བཞིན་སྤྲོས་པ་མེད་པ་ལ་དམིགས་ནས་</s>
  </p>
  <p id="147">
    <s id="147:1" flag="alternateSource">གནས་དེར་འདུས་པ་ལ་འདི་ལྟ་སྟེ། </s>
  </p>
  <p id="148">
    <s id="148:1" flag="alternateSource">འོག་པག་མ་དང་། འོག་པག་བཟང་མོ་དང་། ལུ་གུ་རྒྱུད་མ་དང་། རྡོ་རྗེ་འོད་མ་དང་། རྡོ་རྗེ་ལྕེ་མ་དང་། རྡོ་རྗེའི་སྦྱིན་མ་དང་། རྡོ་རྗེ་སྤྱན་མ་དང་། རྡོ་རྗེའི་ཐལ་གོང་མ་དང་། རྡོ་རྗེ་ཁྲོ་གཉེར་མ་དང་། རྡོ་རྗེ་རྣ་བ་མ་དང་། རྡོ་རྗེ་ཡི་གེ་མ་དང་། རྡོ་རྗེ་ཁབ་མ་དང་། རྡོ་རྗེ་ཁུ་ཚུར་མ་དང་། རྡོ་རྗེ་ལྕགས་ཀྱུ་མ་དང་། རྡོ་རྗེ་རལ་གྲི་མ་དང་། རྡོ་རྗེ་ཐོག་འབབ་མ་དང་། རྡོ་རྗེ་ལུ་གུ་རྒྱུད་མ་དང་། གནས་དང་ལྡན་མ་དང་། གནས་<ref folio="F.115.a"/>མ་དང་། རྣམ་པར་བརྗོད་མ་དང་། དགའ་བྲལ་མ་དང་། འདོད་ལྡན་མ་དང་། རྡོ་རྗེ་འདོད་ལྡན་མ་དང་། འདོད་པའི་རྡོ་རྗེ་དང་ལྡན་མ་དང་། མཐོང་བྱེད་མ་དང་། མཐོང་ལྡན་མ་དང་། མཐོང་ལྡན་ཆེན་མོ་དང་། རྩེ་མོར་གནས་མ་དང་། སྟུག་པོ་མ་དང་། ཕུག་ལྡན་མ་དང་། ཕུག་གནས་མ་དང་། སྒོར་གནས་མ་དང་། ཡིད་མགྱོགས་མ་དང་། རབ་ཏུ་མགྱོགས་མ་དང་། མྱུར་མགྱོགས་མ་དང་། སྤྱན་མཛེས་མ་དང་། རོ་བཟང་ལྡན་མ་དང་། བུང་བ་མ་དང་། བུང་བའི་བུ་མ་དང་། འགྲོ་མ་དང་། གྲུབ་མ་དང་། རླུང་མ་དང་། རྩེག་མ་དང་། སྐྲ་ཅན་མ་དང་། སྐྲ་བཟང་མ་དང་། བཤུགས་པ་མ་དང་། སྡིགས་མཛུབ་མ་དང་། ཕོ་ཉ་མོ་དང་། ཕོ་ཉ་མོ་བཟང་མོ་དང་། བདག་གི་མ་དང་། མིའུ་ཐུང་མ་དང་། གཟུགས་ལྡན་མ་དང་། གཟུགས་ཅན་མ་དང་། རྒྱལ་མ་དང་། རྣམ་པར་རྒྱལ་མ་དང་། གཞན་གྱིས་མི་ཐུབ་མ་དང་། དཔལ་ལྡན་མ་དང་། བཞད་ལྡན་མ་དང་། རྡོ་རྗེ་བཞད་མ་དང་། འཇིག་རྟེན་ལྡན་མ་དང་། གྲགས་ལྡན་མ་དང་། རྡོ་རྗེ་ལྡན་མ་དང་། སྦྱིན་མེད་དང་། སྲིད་གསུམ་དབང་བྱེད་མ་དང་། དབྱུག་པ་མ་དང་། དབྱུག་པ་ཆེན་མོ་མ་དང་། སྙན་པར་སྨྲ་བ་མ་དང་། སྐད་བཟང་ལྡན་མ་དང་། དོན་ལྡན་མ་དང་། ཐེག་ཆེན་མ་དང་། སྲེག་པ་མ་དང་། སྲེག་པ་དཀར་པོ་མ་དང་། དཀར་མོ་དང་། སྤྲུལ་བྱེད་བཟང་མོ་དང་། དྲི་མེད་བཟང་མོ་དང་། དྲིལ་བུ་མ་དང་། རལ་གྲི་མ་དང་པཊྚི་ས་དང་། རྒྱལ་བྱེད་མ་དང་། སྒྲ་མེད་མ་དང་། འདུད་མ་དང་། གསང་ལྡན་མ་དང་། དབུགས་འབྱིན་ལྡན་མ་དང་། གཏུམ་མ་དང་། འབྱུང་པོ་ཐམས་ཅད་དབང་དུ་བྱེད་མ་དང་། </s>
    <s id="148:2">དེ་དག་དང་གཞན་ཡང་ཕོ་ཉ་ཆེན་མོའི་ཚོགས་དུ་མས་ཡོངས་སུ་བསྐོར་བ་དང་། འཁོར་གྱི་དཀྱིལ་འཁོར་དེར་འདུས་པར་གྱུར་ཏོ། །</s>
  </p>
  <p id="149">
    <s id="149:1" flag="alternateSource">ཏིང་ངེ་འཛིན་གྱི་རྒྱུ་མཐུན་པས་ཡོངས་སུ་བསྒོས་པའི་ཐུགས་ལས་བྱུང་བའི་གཟུངས་ཀྱི་ལྷ་མོ་དུ་མ་རྣམས་སེམས་ཅན་མ་རུངས་པ་ཚར་གཅོད་པ་སྒྲུབ་པར་བྱེད་པ་ལ་འདི་ལྟ་སྟེ། </s>
  </p>
  <p id="150">
    <s id="150:1" flag="alternateSource">རྡོ་རྗེའི་མེས་རབ་ཏུ་རྨོངས་པར་བྱེད་པའི་གཟུངས་ཀྱི་ལྷ་མོ་དང་། ལྷུན་པོའི་རྩེ་མོའི་ཁང་པ་བརྩེགས་པའི་གཟུངས་དང་། རིན་པོ་ཆེའི་རྩེ་མོའི་<ref folio="F.115.b"/>ཁང་པ་བརྩེགས་པའི་གཟུངས་དང་འཛིན་མ་དང་། ལེགས་བརྩེགས་མ་དང་། ལག་བརྩེགས་མ་དང་། མེ་ཏོག་བརྩེགས་མ་དང་། ཆད་པའི་གཟུངས་མ་དང་། ཚར་གཅོད་པའི་གཟུངས་མ་དང་། འགུགས་པར་བྱེད་པའི་གཟུངས་མ་དང་། དཔུང་རྒྱན་མ་དང་། དཔུང་རྒྱན་ལྡན་པ་དང་། རྒྱལ་མཚན་མཆོག་གི་དཔུང་རྒྱན་མ་དང་། རིན་ཆེན་མཆོག་གི་དཔུང་རྒྱན་མ་དང་། འཇིག་རྟེན་མཆོག་གི་དཔུང་རྒྱན་མ་དང་། བ་དན་མཆོག་གི་དཔུང་རྒྱན་མ་དང་། ལེའུ་གསུམ་མ་དང་། འཇིག་རྟེན་འཁྱིལ་མ་དང་། སྟོང་འཁྱིལ་མ་དང་། གཤིན་རྗེ་འཁྱིལ་མ་དང་། འབྱུང་པོ་ཐམས་ཅད་འཁྱིལ་མ་དང་། ཏོག་ལྡན་མ་དང་། རིན་ཆེན་ལྡན་མ་དང་། ནོར་བུ་རིན་པོ་ཆེའི་གཙུག་མ་དང་། བྱང་ཆུབ་ཡན་ལག་མ་དང་། སྟོབས་ལྡན་མ་དང་། མཐའ་ཡས་ཏོག་མ་དང་། ཀུན་ཏུ་ཏོག་མ་དང་། རིན་ཆེན་ཏོག་མ་དང་། རྣམ་གྲགས་ཏོག་མ་དང་། འབྱུང་པོ་ཐམས་ཅད་ཀྱི་ཏོག་མ་དང་། འཁོར་ས་ལྡན་མ་དང་། སྒྲ་སྙན་མ་དང་། དྲི་བྲལ་བཟང་མོ་དང་། གདོང་དྲུག་མ་དང་། དྲི་བྲལ་མ་དང་། འཇིག་རྟེན་གྲགས་པ་མ་དང་། </s>
    <s id="150:2">དེ་དག་དང་གཞན་ཡང་གཟུངས་ཀྱི་ལྷ་མོ་བརྒྱ་སྟོང་དུ་མས་ཡོངས་སུ་བསྐོར་བ་དང་འཁོར་གྱི་དཀྱིལ་འཁོར་དེར་འདུས་པར་གྱུར་ཏོ། །</s>
  </p>
  <p id="151">
    <s id="151:1" flag="alternateSource">སངས་རྒྱས་མཐའ་ཡས་པས་བྱིན་གྱིས་བརླབས་པ་དང་། བྱང་ཆུབ་སེམས་དཔའ་ཆེན་པོའི་ཏིང་ངེ་འཛིན་གྱིས་བྱིན་གྱིས་བརླབས་པ་དང་། སངས་རྒྱས་ཀྱི་ཞིང་གཞན་གྱི་སངས་རྒྱས་ཡོངས་སུ་སྤངས་པའི་རང་སངས་རྒྱས་བཅོམ་ལྡན་འདས་བསེ་རུ་ལྟ་བུ་དང་། </s>
    <s id="151:2">ཚོགས་ན་སྤྱོད་པ་རྣམས་སེམས་ཅན་རྣམས་ཀྱི་དོན་མཛད་པ་ནི་ཅང་མི་གསུང་བ་གོམས་པས་ཆོས་ཀྱི་ཚུལ་ཡང་དག་པར་སྟོན་པ་ཡིན་ཏེ</s>
  </p>
  <p id="152">
    <s id="152:1" flag="alternateSource">འཁོར་བའི་རྗེས་སུ་འཁོར་བས་རྟག་ཏུ་ཡིད་སྐྱོ་ལ། རྒྱུད་ལ་སྙིང་རྗེ་ཆེན་པོ་སྤངས་ཤིང་</s>
    <s id="152:2">སེམས་ལ་བག་ཆགས་བསྒོས་པ་ཁོ་ན་སྔོན་བྱང་ཆུབ་ཏུ་སེམས་བསྐྱེད་པ་ཉིད་ཡོངས་སུ་བསྒོས་པར་སེམས་པ་སྟེ། </s>
  </p>
  <p id="153">
    <s id="153:1" flag="alternateSource">ས་གཅིག་དང་། ས་གཉིས་དང་། ས་གསུམ་དང་། བྱང་ཆུབ་སེམས་དཔའི་ས་བརྒྱད་ཀྱི་བར་དུ་འཇུག་པའི་སེམས་དང་འཁོར་བས་སྐྱོ་ཞིང་འཇིགས་ལ་འཇིགས་པར་བྱེད་པ་དེ་<ref folio="F.116.a"/>དག་ཀྱང་དཀྱིལ་འཁོར་ཆེན་པོ་དེར་འདུས་པར་གྱུར་ཏོ། །</s>
  </p>
  <p id="154">
    <s id="154:1" flag="alternateSource">འདི་ལྟ་སྟེ་སྤོས་ཀྱི་ངད་ལྡང་དང་ཀུན་ནས་སྐྱེ་མཆེད་དང་། ཀུན་དུ་འོད་དང་། དགའ་བོ་དང་དུས་དང་། ཉེ་བའི་དུས་དང་མུ་ཁྱུད་དང་། ཉེ་བའི་མུ་ཁྱུད་དང་། འདོད་པ་དང་ཉེ་བའི་འདོད་པ་དང་། ཕ་རོལ་ཕྱིན་རྟ་དང་། ལེགས་པར་ཕ་རོལ་ཕྱིན་རྟ་དང་། རྔ་བོ་ཆེ་དང་། ཉེ་བའི་རྔ་བོ་ཆེ་དང་། འཇིག་རྟེན་རྣམ་པར་འཇིགས་པར་བྱེད་པ་དང་། རྡུལ་མེད་དང་། རྡུལ་དང་། ཉེ་བའི་རྡུལ་དང་། ཆ་ཤས་དང་། ཉེ་བའི་ཆ་ཤས་དང་། ཕྱག་མཚན་དང་། ཕྱག་མཚན་བཟང་པོ་དང་། ཉིན་བྱེད་དང་། བཟང་བྱེད་དང་། འོད་ལྡན་དང་། འོད་བྱེད་དང་། འཇིག་རྟེན་བྱེད་དང་། རྣམ་གྲགས་དང་ཐོས་མེད་དང་། སྡུག་མཛེས་དང་། དབྱངས་མཛེས་དང་། དུལ་མཛེས་དང་། མཐའ་ཡས་མཐའ་དང་། རྒྱུ་མཐའ་དང་། ཏོག་དཀར་པོ་དང་། ཏོག་གི་ཕྱག་མཚན་དང་། ཏོག་དང་། ཉེ་བའི་ཏོག་དང་། རྒྱལ་དང་། པདྨ་དང་། པདྨ་འབྱུང་བ་དང་། རང་འབྱུང་དང་། སྐྱེས་པ་དང་། ཡིད་དུ་འོང་བ་དང་། ཡིད་ལས་བྱུང་དང་། དབང་ཆེན་དང་། བརྩེགས་པའི་མཚན་དང་། རུ་རྟ་དང་། མ་ལུས་སྤྱན་དང་། བདེ་བྱེད་དང་། ཕན་བྱེད་དང་། ཞི་བ་དང་། ཞི་བའི་ཡིད་དང་། ཆོས་དང་། ཉེ་བའི་ཆོས་དང་། རྣམ་པར་སྣང་མཛད་དང་། མེ་ཏོག་དང་། ལེགས་སྔོ་དང་། དཔལ་ལྡན་དང་། གཉེན་ལས་ཐག་རིང་བྱེད་དང་། བཟོད་པར་དཀའ་བ་དང་། གསེར་དང་། དྲི་མེད་ཏོག་དང་། ཟླ་བ་དང་། ཟླ་བཟང་དང་། སྡེ་བཟང་དང་། བརྟུལ་ཞུགས་ལེགས་སྤྱད་དང་། བརྒྱ་བྱིན་དང་། ཆོས་བྱིན་དང་། འདོད་པ་དང་། ཉེ་དབང་ནོར་ལྷ་དང་། </s>
    <s id="154:2">དེ་དག་དང་གཞན་ཡང་རང་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་བསམ་གྱིས་མི་ཁྱབ་པ་གཞལ་དུ་མེད་པ། སྨོན་པ་མེད་པའི་ཆོས་ཀྱི་དབྱིངས་ནམ་མཁའི་ངོ་བོ་སྤྲོས་པ་མེད་ཅིང་། འདུས་མ་བྱས་པ་ཐེག་པ་འབྲིང་ལ་རབ་ཏུ་ཞུགས་ཤིང་ལུང་བསྟན་ཏེ་རབ་ཏུ་གནས་པ། རྗེས་སུ་ཆགས་པ་དང་། ཁོང་ཁྲོ་བ་དག་དང་། བྲལ་བ་དག་དང་ཐབས་ཅིག་ཏུ་སངས་རྒྱས་བཅོམ་ལྡན་འདས་བཞུགས་པར་གྱུར་ཏོ། །</s>
  </p>
  <p id="155">
    <s id="155:1" flag="alternateSource">ཉན་ཐོས་ཀྱི་དགེ་འདུན་ཆེན་པོ་ཉན་ཐོས་བྱེ་བ་ཕྲག་<ref folio="F.116.b"/>བརྒྱ་སྟོང་དུ་མའི་འཁོར་དང་ལྷན་ཅིག་པ་ལ་འདི་ལྟ་སྟེ། </s>
  </p>
  <p id="156">
    <s id="156:1" flag="alternateSource">འོད་སྲུང་ཆེན་པོའི་བུ་དང་། ཆུ་ཀླུང་འོད་སྲུང་གི་བུ་དང་། ལྟེང་རྒྱས་འོད་སྲུང་གི་བུ་དང་། བ་ར་དྭ་ཛའི་བུ་དང་། བ་ར་དྭ་ཛ་བསོད་སྙོམས་ལེན་དང་། མཽད་གལ་གྱི་བུ་དང་། མཽད་གལ་གྱི་བུ་ཆེན་པོ་དང་། ཤཱ་རིའི་བུ་དང་། ཤཱ་རིའི་བུ་ཆེན་པོ་དང་། རབ་འབྱོར་དང་། རབ་འབྱོར་ཆེན་པོ་དང་། བ་ལང་བདག་དང་། ཀཱ་ཏྱཱ་ཡ་ན་དང་ཀཱ་ཏྱཱ་ཡ་ན་ཆེན་པོ་དང་། ཉེ་བ་འཁོར་བཟང་པོ་དང་། ཀ་པི་ན་དང་། དགའ་བོ་དང་། ཀུན་དགའ་བོ་དང་། མཛེས་དགའ་བོ་དང་། ཉེ་དགའ་བོ་དང་། འཇིག་རྟེན་གྱུར་པ་དང་། མཐའ་ཡས་འཇིག་རྟེན་གྱུར་པ་དང་། སྙན་པ་དང་། ཉེ་བའི་སྙན་པ་དང་། དགའ་ལྡན་དང་། ཉེ་བའི་དགའ་ལྡན་དང་། མ་འགགས་པ་དང་། གང་བ་དང་། ཡོངས་སུ་གང་བ་དང་། ཉེ་བའི་གང་བ་དང་། རྒྱལ་དང་། ན་བ་སོ་དང་། རུ་རུ་དང་། དྲག་པོའི་བུ་དང་། རུ་རུའི་བུ་དང་། ཀུ་རུ་དང་། ལྔས་རྩེན་དང་། ཉེ་བའི་ལྔས་རྩེན་དང་། དུས་དང་། དུས་བཟང་དང་། ལྷ་འཛིན་དང་། སྒྲ་གཅན་འཛིན་དང་། ལྗང་སྔོན་དང་། ཉེ་བའི་ལྗང་སྔོན་དང་། བསམ་བྱ་དགའ་དང་། བསམ་བྱེད་དང་། འཆར་བ་དང་། ཉེ་བའི་འཆར་བ་དང་། དཔལ་ལྡན་དང་། རྫས་དང་། གྱད་ཀྱི་བུ་དང་། ཉེ་རྫས་དང་། དུམ་བུ་ལྡན་དང་། རྒྱལ་དང་། ཉེ་རྒྱལ་དང་། རྒྱལ་ཆེན་པོ་དང་། ཀུན་ནས་རྒྱལ་དང་། འབོད་བྱེད་དང་། གྲགས་སྦྱིན་དང་། གྲགས་ལྡན་དང་། ནོར་ཅན་དང་། ཉེ་བའི་ནོར་ཅན་དང་། པི་ལིན་ད་ལ་དང་། འདུན་པ་དང་། པིབ་པ་ལ་དང་། ཀིབ་པ་ལ་དང་། ཉེ་བའི་འབྲས་བུ་དང་། མཐའ་ཡས་འབྲས་བུ་དང་། འབྲས་བུ་དང་བཅས་པ་དང་གཞོན་ནུ་དང་གཞོན་ནུ་འོད་སྲུང་གི་བུ་དང་། ཆོས་སྦྱིན་དང་བཅུ་དྲུག་སྡེ་པའི་དགའ་བྱེད་དང་། ཉེ་དགའ་དང་། ཡོན་པོ་དང་། ལྕེ་ལྡན་དང་། རྒྱལ་བའི་ཞགས་པ་དང་། དབུགས་འབྱིན་ཆེན་པོ་དང་། བེའུའི་བུ་དང་། ཀུ་རུ་ཀུ་ལ་དང་། ཉེ་བའི་ཀུ་རུ་ཀུ་ལ་དང་། གྲོ་ཞིན་སྐྱེས་རྣ་བ་བྱེ་བ་རི་དང་། རྒྱུན་གྱི་ཕ་རོལ་མཐར་བྱེད་དང་། གང་གཱའི་བུ་དང་། རིའི་རྣ་བ་དང་། བྱེ་བའི་ཟེ་བ་དང་། དབྱར་ཅན་དང་། གཟི་བརྗིད་ཅན་དང་། གཟི་བརྗིད་བཟང་པོ་དང་། དཔལ་སྦས་དང་། འཇིག་<ref folio="F.117.a"/>རྟེན་སྦས་དང་། བླ་མ་སྦས་དང་། ལྷུར་བྱེད་དང་སྐར་མ་ལ་དགའ་བ་དང་། ཞི་བྱེད་དང་། བྱི་བ་དང་། ཉེ་བའི་བྱི་བ་དང་། སེ་གོལ་ཉི་ཤུ་པ་དང་། མགོན་མེད་སྦྱིན་དང་། ཉེ་བར་གནས་དང་། ལྡོག་པར་གནས་དང་། སྨྱོ་བྱེད་དང་། འོད་ལྡན་དང་། ཀུན་ཏུ་ཡོད་དང་། མེ་ཏོག་ཀ་དམ་ལི་དང་། ལེགས་པར་རབ་སད་དང་། ཉེ་བར་འོངས་དང་། འཇིག་རྟེན་འོངས་དང་། སྡུག་བསྔལ་མཐར་བྱེད་དང་། སྐལ་བཟང་ཡོད་དང་། སྐལ་བཟང་ཡོད་ཆེན་པོ་དང་། དོན་སྤྱོད་དང་། མེས་པོ་དང་། འགྲོ་ཡོད་དང་། རྒྱལ་སྐྱོང་དང་། རྒྱལ་དང་ཡུལ་ཀ་ཤི་ཅན་དང་། ཉེ་བའི་ཀ་ཤི་ཅན་དང་། སྨན་ཆེན་པོ་ཅན་དང་། གཟི་བརྗིད་ཆེན་པོ་ཅན་དང་། གཟི་བརྗིད་ཆེན་པོ་དང་། ལྷ་མཚམས་དང་། སྒྲུབ་བྱེད་དང་། ཚོགས་ཅན་དང་། ཚངས་པ་བཟང་པོ་དང་། དགེ་བཟང་དང་། འཇིག་རྟེན་བཟང་པོ་དང་། མཉམ་པ་དང་། མཉམ་བཅས་དང་། </s>
    <s id="156:2">དེ་དག་དང་གཞན་ཡང་ཆོས་ཀྱི་དབྱིངས་མཐའ་ཡས་པ། རྣམ་པར་གྲོལ་བའི་རོའི་རོ་མྱོང་བ། ཐེག་པ་གསུམ་ལས་ངེས་པར་འབྱུང་བ་ལས་ཐེག་པ་ཆུང་ངུའི་ལམ་ཐོབ་པ། འཁོར་བ་ལས་འཇིགས་པ་དག་དང་། རྣམ་པར་ཐར་པའི་སྒོ་གསུམ་གྱིས་བསམ་གཏན་ལ་བསམ་གཏན་པ་དང་སྤྱོད་ལམ་བཞིར་ཚངས་པའི་གནས་བཞི་ལ་གནས་པ་དང་ལྡན་ཞིང་ལེགས་པར་མཉམ་པར་བཞག་པ། ལེགས་པར་བསྙེན་པར་རྫོགས་པ་ཐེག་པ་ཆུང་ངུའི་མྱ་ངན་ལས་འདས་པའི་དབྱིངས་ལ་ཞུགས་ཤིང་ངེས་པར་འབྱུང་བ། མཉམ་པ་ཉིད་སྤྲོས་པ་མེད་པ་དེ་དག་དང་ཡང་འཁོར་གྱི་དཀྱིལ་འཁོར་དེར་བཅོམ་ལྡན་འདས་ཤཱཀྱ་ཐུབ་པ། དཀོན་མཆོག་གསུམ་ས་བཅུ་ལ་གནས་པ་དག་དང་ཐབས་ཅིག་ཏུ་བཞུགས་སོ། །</s>
  </p>
  <p id="157">
    <s id="157:1" flag="alternateSource">ཉན་ཐོས་ཆེན་པོ་ངེས་པར་འབྱུང་བའི་མྱ་ངན་ལས་འདས་པའི་དབྱིངས་ལ་ཡང་དག་པར་རྗེས་སུ་ཞུགས་པ་དུ་མ་དག་འདུས་མ་བྱས་ཀྱི་ལམ་གྱི་ཐེག་པ་ལ་དམིགས་པ་དང་། </s>
    <s id="157:2">དག་ཅིང་འདོད་ཆགས་དང་བྲལ་བ་དང་། ཀུན་ནས་སྣང་བ་ཀུན་ཏུ་ཐོབ་པ་དང་། </s>
    <s id="157:3">སྦྱིན་པའི་གནས་སུ་གྱུར་པ་ཡོན་ཏན་གྱི་ཞིང་ཡོན་ཏན་སྐྱེད་པར་བྱེད་ཅིང་ཡོངས་སུ་སྦྱོང་བ་དག་དང་། </s>
    <s id="157:4">སེམས་ཅན་གྱི་སྙིང་པོའི་སྙིང་པོར་གྱུར་པ་འཇིག་རྟེན་མཆོག་གི་བདག་པོ། </s>
    <s id="157:5">ལྷ་དང་མི་རྣམས་ཀྱིས་མཆོད་པ། བསོད་ནམས་ཀྱི་ཞིང་རྐང་<ref folio="F.117.b"/>གཉིས་དང་། རྐང་བཞི་དང་། རྐང་མང་དང་སེམས་ཅན་ཐམས་ཅད་ཀྱི་མཆོག་ལ་</s>
    <s id="157:6">འདི་ལྟ་སྟེ། </s>
  </p>
  <p id="158">
    <s id="158:1" flag="alternateSource">གྲགས་འཛིན་མ་དང་། གྲགས་སྦྱིན་མ་དང་། སྐྱེ་དགུའི་བདག་མོ་ཆེན་མོ་དང་། ལེགས་སྐྱེས་མ་དང་། དགའ་མ་དང་། སྦོམ་དགའ་མོ་དང་། མཛེས་དགའ་མོ་དང་། སྒོམ་པ་མོ་དང་། མཛེས་མ་དང་། མཐའ་ཡས་མ་དང་། ས་ག་མ་དང་། བསམ་པ་མ་དང་། རྒྱལ་ལྡན་མ་དང་། གཙུག་ཕུད་མ་དང་། ཉེ་བའི་གཙུག་ཕུད་མ་དང་། ལྷ་མོ་མ་དང་། ལེགས་ལྷ་མོ་དང་། གནས་མ་དང་། དཔལ་མོ་དང་། རབ་མཆོག་མ་དང་། རབ་དགའ་མ་དང་། སྨྲ་དགའ་མ་དང་། སྣར་མ་མ་དང་། ཡུལ་འཁོར་སྲུང་བ་མ་དང་། བདག་པོ་མ་དང་། ཕུན་སུམ་ཚོགས་མ་དང་། ལུས་ཅན་མ་དང་། དད་མ་དང་། དགའ་མ་དང་། རལ་པ་མ་དང་། ཉེ་བའི་རལ་པ་མ་དང་། ཀུན་ནས་རལ་པ་མ་དང་། དོན་འབྱུང་མ་དང་། འོད་མ་དང་། ཡིད་མགྱོགས་མ་དང་། སྐྲག་ལྡན་མ་དང་། ཁྱབ་འཇུག་འཛིན་མ་དང་། ཁྱབ་འཇུག་དགའ་མ་དང་། ཡིད་བཟང་མ་དང་། ཡིད་མང་མ་དང་། དཔལ་ལྡན་མ་དང་། ཉམ་ཐག་སྡུག་བསྔལ་མ་དང་། ལས་སྦྱིན་མ་དང་། ལས་འབྲས་མ་དང་། རྣམ་རྒྱལ་ལྡན་མ་དང་། ནོར་བདག་མ་དང་། ནོར་སྦྱིན་མ་དང་། ཆོས་སྦྱིན་མ་དང་། རྩེད་མོ་སྦྱིན་མ་དང་། འདུད་མ་དང་། ལེགས་འདུད་མ་དང་། སྙན་ལྡན་མ་དང་། ཡིད་ལྡན་མ་དང་། རབ་བཞད་མ་དང་། སྲིད་གསུམ་མཐར་བྱེད་མ་དང་། དྲི་མ་གསུམ་མཐར་བྱེད་མ་དང་། སྡུག་བསྔལ་སྟོན་པར་བྱེད་མ་དང་། ཡིད་འབྱུང་མ་དང་། ཁ་དོག་གསུམ་མ་དང་། པདྨའི་ཁ་དོག་མ་དང་། པདྨ་ལྡན་མ་དང་། པདྨའི་འོད་མ་དང་། དཀའ་ཟློག་རྐང་སྤྱོད་ལྡན་མ་དང་། འདབ་གསུམ་མ་དང་། འདབ་བདུན་མ་དང་། ཨུཏྤ་ལའི་འདབ་མ་དང་། </s>
    <s id="158:2">དེ་དག་དང་གཞན་ཡང་གནས་བརྟན་མ་ཆེན་མོ་ཉན་ཐོས་ཆེན་མོ་དག་བཅོམ་ལྡན་འདས་ཀྱི་ཞབས་ལ་ཕྱག་འཚལ་བའི་ཕྱིར་ཉེ་བར་ལྷགས་པར་གྱུར་ཏོ། །</s>
  </p>
  <p id="159">
    <s id="159:1" flag="alternateSource">འཁོར་གྱི་དཀྱིལ་འཁོར་ཆེན་པོ་དེ་དག་བྱང་ཆུབ་སེམས་དཔའ་སེམས་དཔའ་ཆེན་པོའི་རྣམ་པར་འཕྲུལ་པ་མཐོང་བར་འདོད་ནས་འདུས་ཤིང་འཁོད་པར་གྱུར་ཏེ། </s>
  </p>
  <p id="160">
    <s id="160:1" flag="alternateSource">ཆོས་མཉན་པའི་ཕྱིར་དང་སྔགས་ཀྱི་སྤྱོད་པ་སྒྲུབ་པ་གསལ་བར་འདོད་པར་གྱུར་ཏོ། །</s>
  </p>
  <p id="161">
    <s id="161:1" flag="alternateSource">དེ་ནས་བཅོམ་ལྡན་འདས་ཤཱཀྱ་<ref folio="F.118.a"/>ཐུབ་པས་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ལ་གཟིགས་ནས། </s>
  </p>
  <p id="162">
    <s id="162:1" flag="alternateSource">ལྷག་པའི་བསམ་པ་དག་དང་དངོས་པོ་མེད་པའི་ངོ་བོ་ཉིད་ནམ་མཁའི་ངོ་བོ་དང་། ཆོས་ཀྱི་དབྱིངས་དུས་གསུམ་ལས་ཡང་དག་པར་འདས་པར་མཁྱེན་ནས་</s>
  </p>
  <p id="163">
    <s id="163:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="163:2">འཇམ་དཔལ་སེམས་ཅན་གྱི་དོན་སྤྱོད་པ་ལ་ཡང་དག་པར་སོམས་ཤིག །</s>
    <s id="163:3">བསམ་པ་ཅི་ལྟ་བ་བཞིན་དུ་མངོན་པར་དགའ་བའི་འདོད་པའི་ལས་ཀྱི་འབྲས་བུ་ལ་དད་པ་དང་ལྡན་པ་ལ་སྔགས་ཀྱི་སྤྱོད་པའི་དོན་ཡང་དག་པར་ཐོབ་པ་ཞེས་བྱ་བའི་ཆོས་ཀྱི་ཚིག་དང་། ལས་ཀྱི་ཚིག་དང་ཞི་བའི་ཚིག་དང་ཐར་པའི་ཚིག་དང་། </s>
    <s id="163:4">ཆོ་ག་ཞིབ་མོ་སྒྲུབ་པ་དང་རྣམ་པར་མི་རྟོག་པའི་མཉམ་པ་ཉིད་ཐོབ་པར་བྱེད་པ་དང་། </s>
    <s id="163:5">དེ་བཞིན་གཤེགས་པའི་སྟོབས་བཅུ་ཀུན་གྱི་སྟོབས་དང་། </s>
    <s id="163:6">བདུད་ཐམས་ཅད་ཀྱི་སྟོབས་ཟིལ་གྱིས་གནོན་པ་ཞེས་བྱ་བའི་བྱང་ཆུབ་སེམས་དཔའི་ཏིང་ངེ་འཛིན་སྒོམས་ཤིག་ཅེས་སོ། །</s>
  </p>
  <p id="164">
    <s id="164:1" flag="alternateSource">དེ་ནས་བཅོམ་ལྡན་འདས་ཀྱིས་བཀའ་སྩལ་མ་ཐག་ཏུ་འཇམ་དཔལ་གཞོན་ནུར་གྱུར་པ་སྙོམས་པར་ཞུགས་པར་གྱུར་ཏོ། །</s>
  </p>
  <p id="165">
    <s id="165:1" flag="alternateSource">འཇམ་དཔལ་གཞོན་ནུར་གྱུར་པ་སྙོམས་པར་ཞུགས་མ་ཐག་ཏུ། དེ་ནས་སྟོང་གསུམ་གྱི་སྟོང་ཆེན་པོ་འདི་དང་འཇིག་རྟེན་གྱི་ཁམས་བརྒྱ་ཕྲག་སྟོང་དུ་མའི་རྡུལ་ཕྲ་རབ་ཀྱི་རྡུལ་དང་མཉམ་པའི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཡང་དག་པར་རབ་ཏུ་གཡོས་ཏེ། </s>
  </p>
  <p id="166">
    <s id="166:1" flag="alternateSource">སྣང་བ་ཆེན་པོས་གསལ་བར་ཡང་བྱས་ནས། </s>
  </p>
  <p id="167">
    <s id="167:1" flag="alternateSource">རང་གི་རྫུ་འཕྲུལ་གྱི་སྟོབས་སྐྱེད་པ་སྟོན་ཏེ། </s>
  </p>
  <p id="168">
    <s id="168:1" flag="alternateSource">རང་གི་སྔགས་ཀྱི་ཚིག་ཀྱང་སྟོན་པ་ལ། </s>
    <s id="168:2">ནམཿས་མནྟ་བུདྡྷཱ་ནཱཾ། ཨ་བྷཱ་བ་སྭ་བྷཱ་བ་མུངྒ་ཏཱ་ནཱཾ། </s>
    <s id="168:3">ནམཿཔྲ་ཏྱེ་ཀ་བུད་དྷཱ་ནཱཾ་ཨཱརྱ་ཤྲ་བ་ཀཱ་ནཱཾ། </s>
    <s id="168:4">ན་མོ་བོ་དྷི་ས་ཏྭཱ་ནཱཾ། ད་ཤ་བྷཱུ་མི་པྲ་ཏིཥྛི་ཏེ་ཤྭ་རཱ་ནཱཾ། བོ་དྷི་ས་ཏྭཱ་ནཱཾ། མ་ཧཱ་ས་ཏྭཱ་ནཱཾ། ཏདྱ་ཐཱ། </s>
    <s id="168:5">ཨོཾ་ཁ་ཁ་ཁཱ་ཧི་ཁཱ་ཧི། དུཥྚ་ས་ཏྭ་ད་མ་ཀ་ཨ་སི་མུ་ས་ལ་པརྴུ་པཱ་ཤ་ཧསྟ། ཙ་ཏུརྦྷུ་ཛ། ཙ་ཏུརྨུ་ཁ། ཥ་ཊ་ཙ་ར་ཎ། གཙྪ་གཙྪ། སརྦ་བིགྷྣ་བིགྷྣཱནྟེ་ཀ །བི་ཀྲཱི་ཏཱ་ནན། སརྦ་བྷཱུ་ཏ་བྷ་ཡཾ་ཀར། ཨཊྚཱཊྚ་ཧཱ་ས་ནི་ནཱ་དི་ནེ། བྱ་གྷྲ་ཙརྨ་ནི་བཱ་ས་ན། </s>
  </p>
  <p id="169">
    <s id="169:1" flag="alternateSource">ཀུ་རུ་ཀུ་རུ། སརྦ་དྷརྨཱ་ན། </s>
  </p>
  <p id="170">
    <s id="170:1" flag="alternateSource">ཙྪིནྡ་ཙྪིནྡ། སརྦ་མནྟྲཱན། བྷིནྡྷ་བྷིནྡྷ། པ་ར་མུ་དྲཱན། ཨཱ་ཀརྵ་ཡ། ཨཱ་ཀརྵ་ཡ། སརྦ་བྷཱུ་ཏཱན། ནིརྨ་ཐ་ནིརྨ་ཐ། སརྦ་དུཥྚ་ན། </s>
  </p>
  <p id="171">
    <s id="171:1" flag="alternateSource">པྲ་བེ་ཤ་ཡ་པྲ་བེ་ཤ་ཡ། མཎྜ་ལ་མ་དྷྱེ། བཻ་བ་སྭ་ཏ་ཛཱི་བི་ཏཱནྟ་ཀ་ར། ཀུ་རུ་ཀུ་རུ་མ་མ་<ref folio="F.118.b"/>སརྦ་ཀཱརྱ་མ། ད་ཧ་ད་ཧ། པ་ཙ་པ་ཙ། མཱ་བི་ལམྦ། མཱ་བི་ལམྦ། ས་མ་ཡ་མ་ནུ་སྨ་ར། </s>
    <s id="171:2">ཧཱུཾ་ཧཱུཾ་ཕཊ། སྥོ་ཊ་ཡ་སྥོ་ཊ་ཡ། སརྦ་ཨཱ་ཤ་པ་རི་པཱུ་ར་ཀ། ཧེ་བྷ་ག་བཱན་ཀིཉྩི་རཱ་ཡ་སི་མ་མ་སརྦཱམརྠཾ་སཱ་དྷ་ཡ་སྭཱ་ཧཱ། </s>
    <s id="171:3">འདི་ནི་བཅོམ་ལྡན་འདས་འཇམ་དཔལ་གཞོན་ནུར་གྱུར་པའི་ཁྲོ་བོ་ཆེན་པོ་གཤིན་རྗེའི་གཤེད་ཅེས་བྱ་བ་ཡིན་ཏེ</s>
  </p>
  <p id="172">
    <s id="172:1" flag="alternateSource">གཤིན་རྗེའི་རྒྱལ་པོ་ཡང་འཇོམས་པ་དང་། འགུགས་པར་བྱེད་པ་ཡིན་ན། </s>
  </p>
  <p id="173">
    <s id="173:1" flag="alternateSource">སེམས་ཅན་གཞན་ལྟ་སྨོས་ཀྱང་ཅི་དགོས། །</s>
  </p>
  <p id="174">
    <s id="174:1" flag="alternateSource">ཁྲོ་བོའི་རྒྱལ་པོ་ཆེན་པོས་གཟུངས་སྔགས་འདི་སྨྲས་མ་ཐག་ཏུ་སེམས་ཅན་ཐམས་ཅད་བཅོམ་ལྡན་འདས་ཀྱི་སྤྱན་སྔར་ལྷགས་པར་གྱུར་ཏེ། </s>
  </p>
  <p id="175">
    <s id="175:1" flag="alternateSource">འཇིགས་པ་དང་ཉམ་ཐག་པ་དང་། དངངས་པ་དང་ཡིད་སྐྱོ་བ་དང་སྙིང་འགས་པར་འགྱུར་ཏེ། </s>
  </p>
  <p id="176">
    <s id="176:1" flag="alternateSource">སངས་རྒྱས་བཅོམ་ལྡན་འདས་དང་འཇམ་དཔལ་གཞོན་ནུར་གྱུར་པ་མ་གཏོགས་པར་སྐྱབས་གཞན་མེད་སྐྱོབ་པ་གཞན་མེད་དཔུང་གཉེན་གཞན་མེད་པར་གྱུར་ཏོ། །</s>
  </p>
  <p id="177">
    <s id="177:1" flag="alternateSource">དེ་ནས་གང་སུ་དག་ས་ལ་གནས་པ་དང་ཆུ་ལ་གནས་པ་དང་། ནམ་མཁའ་ལ་གནས་པ་དང་། བརྟན་པར་གནས་པ་དང་། མི་བརྟན་པར་གནས་པ་དང་། མངལ་ནས་སྐྱེས་པ་དང་། སྒོ་ང་ལས་སྐྱེས་པ་དང་། དྲོད་གཤེར་ལས་སྐྱེས་པ་དང་རྫུས་ཏེ་</s>
  </p>
  <p id="178">
    <s id="178:1" flag="alternateSource">སྐྱེས་པའི་སེམས་ཅན་གྱི་གྲངས་སུ་གཏོགས་པ། འཇིག་རྟེན་གྱི་ཁམས་མཐའ་ཡས་པ་དག་ན་</s>
  </p>
  <p id="179">
    <s id="179:1" flag="alternateSource">རྣམ་པར་གནས་པ་སྟེང་དང་། འོག་དང་ཐད་ཀ་དང་ཕྱོགས་དང་ཕྱོགས་མཚམས་དག་ཏུ་སྐད་ཅིག་དེ་དང་ཡུད་ཙམ་དེ་ལ་གབ་ཅིང་གནས་པ་དག་སྐད་ཅིག་དེ་ཉིད་ལ། ཁྲོ་བོའི་རྒྱལ་པོ་ཆེན་པོས་འདི་ཉིད་དུ་བཀུག་པར་གྱུར་ཏོ། །</s>
  </p>
  <p id="180">
    <s id="180:1" flag="alternateSource">ཁྲོ་བོའི་རྒྱལ་པོའི་སྔགས་འདི་ནི་འདོད་ཆགས་དང་མ་བྲལ་བ་རྣམས་ཀྱི་མདུན་དུ་བརྗོད་པར་མི་བྱ་སྟེ། </s>
  </p>
  <p id="181">
    <s id="181:1" flag="alternateSource">དེ་ཅིའི་ཕྱིར་ཞེ་ན། དེ་ཡང་འཆི་བར་འགྱུར་བའམ། སྐམ་པར་འགྱུར་བའི་ཕྱིར་རོ། །</s>
  </p>
  <p id="182">
    <s id="182:1" flag="alternateSource">དམ་ཚིག་ལ་དམིགས་པར་བྱས་ནས་སངས་རྒྱས་ཀྱི་སྐུ་གཟུགས་སམ་སྐུ་གདུང་དང་བཅས་པའི་མཆོད་རྟེན་ནམ། འཇམ་དཔལ་གཞོན་ནུར་གྱུར་པའི་སྐུ་གཟུགས་ཀྱི་སྤྱན་སྔར་བཟླས་པར་བྱའོ། །</s>
  </p>
  <p id="183">
    <s id="183:1" flag="alternateSource">ཡང་ན་ལས་གཞན་གྱི་ཆེད་དུ་བརྗོད་པར་བྱ་སྟེ། </s>
  </p>
  <p id="184">
    <s id="184:1" flag="alternateSource">གང་དེ་དང་དེ་དག་ཏུ་ནི་བརྗོད་པར་མི་བྱ་སྟེ། </s>
  </p>
  <p id="185">
    <s id="185:1" flag="alternateSource">དེ་ཅིའི་ཕྱིར་ཞེ་ན། ལྟས་ངན་ཆེན་པོ་དང་། མྱ་ངན་ཆེན་པོ་དང་། བདག་ཉིད་འཇིགས་པ་ཆེན་པོར་འགྱུར་བའི་ཕྱིར་རོ། །</s>
  </p>
  <p id="186">
    <s id="186:1" flag="alternateSource">ཐུགས་རྗེ་མཆོག་དང་ལྡན་པའི་སངས་རྒྱས་<ref folio="F.119.a"/>བཅོམ་ལྡན་འདས་དང་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ཐམས་ཅད་མཁྱེན་པའི་ཡེ་ཤེས་ཁོ་ནའི་སྤྱོད་པ་རྗེས་སུ་བསྒྲུབ་ཅིང་བསྟན་པ་དང་། སེམས་ཅན་ཐམས་ཅད་དབང་དུ་བྱ་བ་དང་། ཆོས་ཀྱི་ཚུལ་ཡང་དག་པར་གནས་པར་བྱ་བ་དང་། </s>
    <s id="186:2">སེམས་ཅན་གྱི་ཁམས་མཐའ་དག་མྱ་ངན་ལས་འདས་པ་ཡང་དག་པར་ཐོབ་པར་བྱ་བ་དང་། </s>
    <s id="186:3">བསྟན་པ་མེད་པ་དག་ཏུ་བསྟན་པ་དང་། ལམ་གསུམ་ལ་ཡང་དག་པར་སྦྱོར་བ་དང་དཀོན་མཆོག་གསུམ་གྱི་གདུང་མི་བཅད་པ་དང་། </s>
    <s id="186:4">སྔགས་ཀྱི་སྤྱོད་པ་བསྟན་པའི་ཕྱིར་དང་། </s>
    <s id="186:5">ཐུགས་རྗེ་ཆེན་པོའི་མཐུའི་རྒྱུ་མཐུན་པའི་ཐུགས་ཀྱི་བདུད་ཀྱི་སྟོབས་ཟིལ་གྱིས་གནོན་པ་དང་། </s>
    <s id="186:6">བགེགས་ཆེན་པོ་རྣམ་པར་གཞིག་པ་དང་། རྒྱལ་པོ་མ་རུངས་པ་རྣམ་པར་གཞོམ་པ་དང་། </s>
    <s id="186:7">བདག་གི་སྟོབས་རྣམ་པར་འཕེལ་བར་བྱ་བ་དང་། གཞན་གྱི་སྟོབས་རྣམ་པར་གཞིག་པ་དང་། </s>
    <s id="186:8">རེངས་པར་བྱ་བ་དང་གསད་པ་དང་། མི་སྣང་བར་བྱ་བ་དང་། རབ་ཏུ་བསྟན་པ་དང་། ཉེ་བར་སྒོམ་པ་དང་། དགའ་བར་བྱ་བ་དང་། </s>
    <s id="186:9">རང་གི་སྔགས་ཀྱི་སྤྱོད་པ་རབ་ཏུ་བསྟན་པ་དང་། </s>
    <s id="186:10">ཚེ་དང་ནད་མེད་པ་དང་དབང་ཕྱུག་མངོན་པར་འཕེལ་བར་བྱ་བ་དང་། </s>
    <s id="186:11">མྱུར་བའི་ལས་རྗེས་སུ་བསྒྲུབ་པ་དང་། </s>
    <s id="186:12">བྱམས་པ་ཆེན་པོ་དང་སྙིང་རྗེ་ཆེན་པོ་དང་བཏང་སྙོམས་ཆེན་པོ་དང་། དགའ་བ་ཆེན་པོའི་ཡང་དག་པར་སྡོམ་པ་ལ་</s>
    <s id="186:13">གནས་པ་དང་དེ་དག་གི་རྒྱུ་མཚན་དུ་རྟོག་པ་དང་། རྣམ་པར་རྟོག་པ་ཐམས་ཅད་དང་བྲལ་བའི་སེམས་ཀྱིས་སྨྲས་སོ། །</s>
  </p>
  <p id="187">
    <s id="187:1" flag="alternateSource">དེ་ནས་ཀླུ་དང་ཀླུ་ཆེན་པོ་དེ་དག་དང་། གནོད་སྦྱིན་དང་གནོད་སྦྱིན་ཆེན་པོ་དང་། སྲིན་པོ་དང་སྲིན་པོ་ཆེན་པོ་དང་། ཤ་ཟ་དང་ཤ་ཟ་ཆེན་པོ་དང་སྲུལ་པོ་དང་སྲུལ་པོ་ཆེན་པོ་དང་ལུས་སྲུལ་པོ་དང་ལུས་སྲུལ་པོ་ཆེན་པོ་དང་། མ་མོ་དང་མ་མོ་ཆེན་མོ་དང་། གྲུལ་བུམ་དང་གྲུལ་བུམ་ཆེན་མོ་དང་། གཅན་གཟན་དང་གཅན་གཟན་ཆེན་པོ་དང་། རོ་ལངས་དང་རོ་ལངས་ཆེན་པོ་དང་། ཀམྤོ་ཙེའི་མི་དང་། ཀམྤོ་ཙེའི་མི་ཆེན་པོ་དང་། སྲིན་མོ་དང་སྲིང་མོ་ཆེན་མོ་དང་། མཁའ་འགྲོ་མ་དང་མཁའ་འགྲོ་མ་ཆེན་མོ་དང་། གཞིབ་པ་དང་གཞིབ་པ་ཆེན་པོ་དང་། གཡེངས་བྱེད་དང་གཡེངས་བྱེད་ཆེན་པོ་དང་། བྱིས་པ་དང་བྱིས་པ་ཆེན་པོ་དང་། བྲན་པ་དང་བྲན་པ་ཆེན་པོ་དང་། ནད་དང་ནད་<ref folio="F.119.b"/>ཆེན་པོ་དང་། བརྗེད་བྱེད་དང་བརྗེད་བྱེད་ཆེན་པོ་དང་། གདོན་དང་གདོན་ཆེན་པོ་དང་། ནམ་མཁའི་མ་མོ་དང་ནམ་མཁའི་མ་མོ་ཆེན་མོ་དང་། གཟུགས་ཅན་མ་དང་གཟུགས་ཅན་མ་ཆེན་མོ་དང་། ངུ་འབོད་དང་ངུ་འབོད་ཆེན་པོ་དང་། གྲིབ་གནོན་དང་གྲིབ་གནོན་ཆེན་པོ་དང་། སྦོད་གཏོང་དང་སྦོད་གཏོང་ཆེན་པོ་དང་། མངག་གཞུག་མ་དང་མངག་གཞུག་མ་ཆེན་མོ་དང་། གནོད་སྦྱིན་མོ་དང་གནོད་སྦྱིན་མོ་ཆེན་མོ་དང་། ཤ་ཟ་མོ་དང་ཤ་ཟ་མོ་ཆེན་མོ་དང་། རིམས་ནད་དང་རིམས་ནད་ཆེན་པོ་དང་། རིམས་ཉིན་བཞི་པ་དང་ཉིན་བཞི་པ་ཆེན་པོ་དང་། རྟག་པའི་རིམས་དང་རིམས་མི་བཟད་པ་དང་། རྟག་པ་ལས་བྱུང་བའི་རིམས་དང་། ཡུད་ཙམ་ལས་བྱུང་བ་དང་རླུང་ལས་གྱུར་པ་དང་། མཁྲིས་པ་ལས་གྱུར་པ་དང་། བད་ཀན་ལས་གྱུར་པ་དང་། འདུས་པ་ལས་གྱུར་པ་དང་། གཅོང་ཆེན་པོ་དང་། གྲུབ་པ་དང་གྲུབ་པ་ཆེན་པོ་དང་། རྣལ་འབྱོར་དང་ལྡན་པ་དང་། རྣལ་འབྱོར་དང་ལྡན་པ་ཆེན་པོ་དང་། དྲང་སྲོང་རྣམས་དང་། དྲང་སྲོང་ཆེན་པོ་རྣམས་དང་། མིའམ་ཅི་དང་། མིའམ་ཅི་ཆེན་པོ་དང་། བྲང་འགྲོ་དང་བྲང་འགྲོ་ཆེན་པོ་དང་། དྲི་ཟ་དང་དྲི་ཟ་ཆེན་པོ་དང་། ལྷ་དང་ལྷ་ཆེན་པོ་དང་། མི་དང་མི་ཆེན་པོ་དང་། ཡུལ་མི་དང་ཡུལ་མི་ཆེན་པོ་དང་། རྒྱ་མཚོ་དང་རྒྱ་མཚོ་ཆེན་པོ་དང་། ཆུ་བོ་དང་ཆུ་བོ་ཆེན་པོ་དང་། རི་དང་རི་ཆེན་པོ་དང་། གཏེར་དང་གཏེར་ཆེན་པོ་དང་། ས་དང་ས་ཆེན་པོ་དང་། ཤིང་དང་ཤིང་ཆེན་པོ་དང་། འདབ་ཆགས་ཅན་དང་འདབ་ཆགས་ཅན་ཆེན་པོ་དང་། རྒྱལ་པོ་དང་རྒྱལ་པོ་ཆེན་པོ་དང་། བརྒྱ་བྱིན་དང་བརྒྱ་བྱིན་ཆེན་པོ་དང་། ནོར་ལྷའི་བུ་དང་། ངུ་ཞིག་དང་འབྱུང་བ་ཆེན་པོའི་བདག་པོ་དང་། དབང་ལྡན་དང་། གཤིན་རྗེ་དང་། ཚངས་པ་དང་ཚངས་པ་ཆེན་པོ་དང་། ལྷ་སྣ་ཚོགས་བཟོ་བོ་དང་། ནོར་སྦྱིན་དང་། ཡུལ་འཁོར་སྐྱོང་དང་། འཕགས་སྐྱེས་པོ་དང་། མིག་མི་བཟང་དང་། ལུས་ངན་པོ་དང་། གང་བ་བཟང་དང་། ནོར་བུ་བཟང་དང་། ལྔས་རྩེན་དང་། ཛམ་བྷ་ལ་དང་། སྟམ་བྷ་ལ་དང་། ཀུམ་བྷ་ལ་དང་། སྔོན་པོ་དང་། སྐྲ་སྔོན་པོ་དང་། སེང་གེ་དང་། འཕྲོག་མ་དང་། སེར་སྐྱ་མ་དང་། དགའ་བྱེད་དང་། ནོར་བྱེད་<ref folio="F.120.a"/>དང་། ཆུ་དབང་དང་། འཇིག་རྟེན་དབང་པོ་དང་ཉེ་དབང་དང་། གསང་བ་པ་དང་། གསང་བ་པ་ཆེན་པོ་དང་། གཡོ་དང་། གཡོ་བྱེད་དང་། ཆུ་ན་སྤྱོད་པ་དང་། གཡུང་དྲུང་རི་དང་། ཟླ་བའི་རི་དང་། རི་བོ་ཆེན་པོ་དང་། བརྩེགས་མིག་དང་། མགོ་བོ་གསུམ་པ་སྟེ། </s>
  </p>
  <p id="188">
    <s id="188:1" flag="alternateSource">དེ་དག་དང་གཞན་ཡང་གནོད་སྦྱིན་གྱི་སྡེ་དཔོན་ཆེན་པོ་གནོད་སྦྱིན་བྱེ་བ་ཁྲི་ཕྲག་བརྒྱ་སྟོང་དུ་མའི་འཁོར་དེ་དག་དང་། བྱང་ཆུབ་སེམས་དཔའ་ཆེན་པོས་བྱིན་གྱིས་བརླབས་པའི་གནས་གཙང་མའི་གཞལ་མེད་ཁང་གི་འཁོར་གྱི་དཀྱིལ་འཁོར་ཆེན་པོ་དེར་རྫུ་འཕྲུལ་གྱི་སྟོབས་བསྐྱེད་པས་འདུས་པར་གྱུར་ཏེ་</s>
  </p>
  <p id="189">
    <s id="189:1" flag="alternateSource">ཆོས་མཉན་པའི་ཕྱིར་འཁོད་དོ། །</s>
  </p>
  <p id="190">
    <s id="190:1" flag="alternateSource">གང་ཡང་སྲིན་པོའི་རྒྱལ་པོ་ཆེན་པོ་དེ་དག་གནོད་སྦྱིན་བྱེ་བ་ཁྲི་ཕྲག་བརྒྱ་སྟོང་དུ་མའི་འཁོར་དང་ལྡན་པ། ཁྲོ་བོའི་རྒྱལ་པོ་ཆེན་པོས་བཀུག་པ་ལ་</s>
    <s id="190:2">འདི་ལྟ་སྟེ། </s>
  </p>
  <p id="191">
    <s id="191:1" flag="alternateSource">སྒྲ་སྒྲོགས་དང་ནོར་ལྡན་དང་རྣམ་པར་འཇུ་བྱེད་དང་། གཟེར་རྣ་དང་བུམ་རྣ་དང་ཀུན་ནས་རྣ་བ་དང་། གཤིན་རྗེ་དང་རྣམ་པར་འཇིགས་བྱེད་དང་འཇིགས་བྱེད་དང་མི་བཟད་པ་དང་སྡིག་ལྡན་དང་། དབང་པོ་རྒྱལ་དང་འཐབ་པ་དང་ལེགས་པར་འཐབ་པ་དང་། མདུང་དང་མདུང་རྩེ་གསུམ་པ་དང་། མགོ་གསུམ་པ་དང་མགོ་མཐའ་ཡས་པ་ཡང་ཆོས་མཉན་པའི་ཕྱིར་འདུས་པར་གྱུར་ཏོ། །</s>
  </p>
  <p id="192">
    <s id="192:1" flag="alternateSource">གང་ཡང་ཤ་ཟ་ཆེན་པོ། ཤ་ཟའི་འཁོར་བྱེ་བ་ཁྲི་ཕྲག་བརྒྱ་སྟོང་དུ་མ་དང་ལྡན་པ་དེ་དག་ཀྱང་</s>
    <s id="192:2">འདི་ལྟ་སྟེ། </s>
  </p>
  <p id="193">
    <s id="193:1" flag="alternateSource">པཱི་ལུ་དང་ཉེ་བའི་པཱི་ལུ་དང་། པཱི་ལུ་བཟང་པོ་དང་། པཱི་ལུ་མཐའ་ཡས་དང་། བསམ་པ་དང་བསམ་པ་མ་ཡིན་པ་དང་། གདུང་བ་བཟང་པོ་དང་ཟ་བྱེད་དང་། གཟི་བརྗིད་བཟང་པོ་དང་མི་བཟད་པ་དང་མི་བཟད་པའི་གཟུགས་ཅན་ཡང་ཆོས་མཉན་པའི་ཕྱིར་འདུས་པར་གྱུར་ཏོ། །</s>
  </p>
  <p id="194">
    <s id="194:1" flag="alternateSource">གང་ཡང་ཀླུའི་རྒྱལ་པོ་ཆེན་པོ་ཀླུ་བྱེ་བ་ཁྲི་ཕྲག་བརྒྱ་སྟོང་དུ་མའི་འཁོར་དང་ལྡན་པ། ཁྲོ་བོའི་རྒྱལ་པོ་ཆེན་པོས་བྱང་ཆུབ་སེམས་དཔའ་ཆེན་པོའི་རྫུ་འཕྲུལ་གྱི་སྟོབས་ཀྱིས་བཀུག་པ་ལ་</s>
    <s id="194:2">འདི་ལྟ་སྟེ། </s>
  </p>
  <p id="195">
    <s id="195:1" flag="alternateSource">དགའ་བོ་དང་། ཉེ་དགའ་བོ་དང་། ལ་བ་དང་ཉེ་བའི་ལ་བ་དང་། ནོར་ལྡན་དང་། མཐའ་ཡས་དང་། འཇོག་པོ་དང་པདྨ་དང་། པདྨ་ཆེན་པོ་དང་འདུས་པ་སྐྱོང་དང་། དུང་དང་དུང་སྐྱོང་དང་ཀཀྐོ་ཊ་དང་། རིགས་<ref folio="F.120.b"/>ལྡན་དང་། རིགས་མེད་ལྡན་དང་། ང་རྒྱལ་ཅན་དང་། བུམ་ཆུ་ཅན་དང་། རྡོ་རྗེ་ཅན་དང་མེ་ཏོག་ཙམ་པ་ཀ་ལས་བྱུང་བ་དང་ནོར་ལྡན་ཀླུ་དང་། ང་རྒྱལ་འཇོམས་དང་། མཚོན་དཔུས་དང་ཉེ་བའི་དཔུས་དང་། དབྱིག་པ་དང་དབྱིག་པ་ཆེན་པོ་དང་། དཀར་པོ་དང་དཀར་པོ་བཟང་དང་། སྔོ་བ་དང་ཆུ་སྦྱིན་སྔོ་བ་དང་འོ་མའི་ཆུ་དང་སོག་མ་མེད་དང་། རྒྱ་མཚོ་དང་ཉེ་བའི་རྒྱ་མཚོ་སྟེ། </s>
  </p>
  <p id="196">
    <s id="196:1" flag="alternateSource">དེ་དག་དང་གཞན་ཡང་ཀླུའི་རྒྱལ་པོ་བརྒྱ་སྟོང་ཕྲག་དུ་མའི་འཁོར་དང་ལྡན་པ་དེ་དག་ཀྱང་ཆོས་མཉན་པའི་ཕྱིར་འཁོར་གྱི་དཀྱིལ་འཁོར་ཆེན་པོ་དེར་འདུས་ཤིང་འཁོད་པར་གྱུར་ཏོ། །</s>
  </p>
  <p id="197">
    <s id="197:1" flag="alternateSource">གང་ཡང་དྲང་སྲོང་དང་དྲང་སྲོང་ཆེན་པོ་དེ་དག་ལ་</s>
    <s id="197:2">འདི་ལྟ་སྟེ། </s>
  </p>
  <p id="198">
    <s id="198:1" flag="alternateSource">རྒྱུན་ཤེས་ཀྱི་བུ་དང་། གནས་འཇོག་དང་། གཽ་ཏ་མ་དང་། བྷ་གོ་ར་ཐ་དང་། ཛ་ཧྣུ་དང་། ཨང་གི་རས་དང་། ཨ་མ་ཏི་དང་། པུ་ལ་སྟི་དང་། རི་བྱི་དང་། རྒྱས་པ་དང་། ནག་པོ་དང་། གཽ་ཏ་མ་ནག་པོ་དང་། མེ་དང་། མེའི་རྒྱུད་དང་། ཛ་མ་ད་གྣི་དང་ཡོད་པ་པ་དང་ཐུབ་པ་མཆོག་དང་། གོས་ཅན་དང་བཻ་ཤམ་པཱ་ཡཱ་ན་དང་རྩིབ་ལོགས་སྐྱེས་དང་། མོ་མཚན་གཉིས་ལས་སྐྱེས་དང་དགྲ་སྟ་དང་རྣལ་འབྱོར་དབང་ཕྱུག་དང་། ཤིང་པི་པ་ལ་གནས་པ་དང་། ཤིང་པི་པ་ལ་ཟ་བ་དང་། གྲོག་མཁར་སྐྱེས་དང་ཉི་མའི་རིགས་ཏེ</s>
  </p>
  <p id="199">
    <s id="199:1" flag="alternateSource">དེ་དག་དང་གཞན་ཡང་དྲང་སྲོང་ཆེན་པོ་བརྒྱ་སྟོང་ཕྲག་དུ་མའི་འཁོར་དང་ལྡན་པ་དེ་དག་ཀྱང་། འཁོར་གྱི་དཀྱིལ་འཁོར་དེར་ཉེ་བར་ཕྱིན་ཏེ། </s>
  </p>
  <p id="200">
    <s id="200:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་ནས་སྔགས་སྤྱོད་པའི་དོན་བྱང་ཆུབ་སེམས་དཔའི་སྡེ་སྣོད་མཉན་པའི་ཕྱིར་དང་། རྗེས་སུ་ཡི་རང་བའི་དོན་དུ་འཁོད་པར་གྱུར་ཏོ། །</s>
  </p>
  <p id="201">
    <s id="201:1" flag="alternateSource">གང་ཡང་ལྟོ་འཕྱེ་ཆེན་པོའི་རྒྱལ་པོ་དེ་དག་ཀྱང་འཁོར་གྱི་དཀྱིལ་འཁོར་ཆེན་པོ་དེར་ཆོས་མཉན་པའི་ཕྱིར་རབ་ཏུ་ཞུགས་ཏེ། </s>
  </p>
  <p id="202">
    <s id="202:1" flag="alternateSource">འཁོད་པ་ལ་</s>
    <s id="202:2">འདི་ལྟ་སྟེ། ཨེ་རཎྜ་དང་། ཏེ་རཎྜ་དང་། འོད་ཟེར་གྱི་བུ་དང་འོད་ཟེར་དང་སྣང་བ་དང་སྣང་བ་བཟང་པོའོ། །</s>
  </p>
  <p id="203">
    <s id="203:1" flag="alternateSource">གང་ཡང་ནམ་མཁའ་ལྡིང་གི་རྒྱལ་པོ་དེ་དག་ཀྱང་ནམ་མཁའ་ལྡིང་བརྒྱ་སྟོང་དུ་མའི་འཁོར་དང་ལྡན་པ་འཁོར་གྱི་དཀྱིལ་འཁོར་དེར་འདུས་པ་ལ་</s>
    <s id="203:2">འདི་ལྟ་སྟེ། </s>
  </p>
  <p id="204">
    <s id="204:1" flag="alternateSource">འོད་བཟང་དང་། འདབ་དཀར་དང་། རྐང་མེད་འགྲོ་དང་། འདབ་འགྲོ་<ref folio="F.121.a"/>དང་། འདབ་བཟངས་སྐྱེས་དང་། འདབ་མེད་སྐྱེས་དང་། ཡིད་ལྟར་མགྱོགས་དང་། ཀླུ་རྣམ་འཇིགས་དང་། རྣམ་འདུད་བུ་དང་། བ་ར་དྭ་ཛ་དང་། བྱ་དང་། བྱ་ཆེན་པོ་དང་། འདབ་ལྡན་ཚོགས་ཏེ། </s>
  </p>
  <p id="205">
    <s id="205:1" flag="alternateSource">དེ་དག་ཀྱང་འཁོར་གྱི་དཀྱིལ་འཁོར་དུ་འདུ་བར་གྱུར་ཏོ། །</s>
  </p>
  <p id="206">
    <s id="206:1" flag="alternateSource">གང་ཡང་མིའམ་ཅིའི་རྒྱལ་པོ་མིའམ་ཅིའི་འཁོར་བརྒྱ་སྟོང་ཕྲག་དུ་མ་དང་ལྡན་པ་དེ་དག་ཀྱང་འཁོར་གྱི་དཀྱིལ་འཁོར་དེར་འདུས་པ་ལ་</s>
    <s id="206:2">འདི་ལྟ་སྟེ། </s>
  </p>
  <p id="207">
    <s id="207:1" flag="alternateSource">ལྗོན་པ་དང་ཉེ་བའི་ལྗོན་པ་དང་ལྗོན་པ་བཟང་པོ་དང་། ལྗོན་པ་མཐའ་ཡས་དང་འཇིག་རྟེན་ལྗོན་པ་དང་ལྗོན་པ་བྲལ་དང་། བྲང་རྒྱས་དང་བྲང་ཆེན་པོ་དང་གཟི་བརྗིད་ཆེན་པོ་དང་རྫུ་འཕྲུལ་ཆེན་པོ་དང་། ཁྱད་པར་སྒྲ་དང་། སྐད་སྙན་དང་ཡིད་དུ་འོང་བའི་སེམས་སྐྱེད་པར་བྱེད་པ་དང་རིགས་མཐོ་བ་དང་མཐོ་སྒྲ་དང་། བཏང་སྙོམས་པ་དང་། སྙིང་རྗེ་ལྡན་དང་ཆུ་ལྷ་དང་། </s>
    <s id="207:2">དེ་དག་དང་གཞན་ཡང་མིའམ་ཅིའི་རྒྱལ་པོ་རྫུ་འཕྲུལ་ཆེ་བ་མིའམ་ཅིའི་འཁོར་བརྒྱ་སྟོང་ཕྲག་དུ་མ་དང་ལྡན་པ་ཆོས་མཉན་པའི་ཕྱིར་འཁོར་གྱི་དཀྱིལ་འཁོར་དེར་འདུས་པར་གྱུར་ཏོ། །</s>
  </p>
  <p id="208">
    <s id="208:1" flag="alternateSource">དེ་བཞིན་དུ་མི་མཇེད་ཀྱི་བདག་པོ་ཚངས་པ་དང་། ཚངས་པ་ཆེན་པོ་དང་། འོད་གསལ་དང་། འོད་ཀྱི་སྒྲ་དང་། དག་པའི་འོད་དང་། བསོད་ནམས་འོད་དང་མི་ཆེ་བ་དང་། མི་གདུང་བ་དང་། འོག་མིན་དང་འོག་བཟང་དང་། །ཅི་ཡང་མེད་པ་དང་། ཅི་ཡང་མེད་མིན་དང་། ནམ་མཁའ་མཐའ་ཡས་དང་ལེགས་ལྡན་དང་ལེགས་ལྡན་མཐོང་དང་། སྤྲུལ་པ་བཟང་པོ་དང་ཡོངས་སུ་སྤྲུལ་པ་དང་གནས་གཙང་མ་དང་། </s>
    <s id="208:2">དགའ་ལྡན་དང་འཐབ་བྲལ་དང་སུམ་ཅུ་རྩ་གསུམ་དང་རྒྱལ་པོ་ཆེན་པོ་བཞིའི་རིས་དང་། </s>
    <s id="208:3">རྟག་ཏུ་མྱོས་དང་ཕྲེང་ཐོགས་དང་གཞོང་ཐོགས་དང་པི་བང་གསུམ་པ་དང་རི་བོར་གནས་པ་དང་ཁང་རྩེག་གནས་པ་དང་། རྩེ་མོར་གནས་པ་དང་ལྕང་ལོ་ཅན་ན་གནས་པ་དང་གྲོང་ཁྱེར་ན་གནས་པ་དང་གཞལ་མེད་ཁང་ན་གནས་པ་དང་བར་སྣང་ལ་གནས་པ་དང་། ས་ལ་གནས་པ་དང་ཤིང་ལ་གནས་པ་དང་ཁྱིམ་ན་གནས་པ་དང་། </s>
    <s id="208:4">དེ་བཞིན་དུ་ལྷ་མ་ཡིན་གྱི་དབང་པོ་རབ་ཏུ་ཚིམ་བྱེད་དང་། སྟོབས་ལྡན་དང་ཐགས་བཟངས་རིས་དང་ཤིན་ཏུ་བཀྲ་དང་བདེ་བཀྲ་དང་རིག་བྱེད་བཀྲ་དང་། སྒྲ་གཅན་དང་ལག་པ་དང་དེ་དག་ལ་སོགས་པ་ལྷ་མ་ཡིན་བྱེ་བ་ཁྲི་ཕྲག་བརྒྱ་སྟོང་དུ་མའི་འཁོར་<ref folio="F.121.b"/>དང་ལྡན་པ་འགྲོས་སྣ་ཚོགས་དང་། ནོར་སྣ་ཚོགས་དང་ལྷ་དང་འཐབ་པའི་ལྷ་མ་ཡིན་དེ་དག་ཀྱང་སངས་རྒྱས་ཀྱི་བྱིན་གྱིས་བརླབས་དང་། བྱང་ཆུབ་སེམས་དཔའི་རྣམ་པར་འཕྲུལ་པ་བལྟ་བ་དང་། ཕྱག་བྱ་བ་དང་བསྙེན་བཀུར་བྱ་བའི་ཕྱིར་འཁོར་གྱི་དཀྱིལ་འཁོར་དེར་འདུས་པར་གྱུར་ཏོ། །</s>
  </p>
  <p id="209">
    <s id="209:1" flag="alternateSource">གང་ཡང་གཟའ་དང་གཟའ་ཆེན་པོ་དེ་དག་འཇིག་རྟེན་གྱི་ཁམས་སུ་སྤྱོད་པ། བར་སྣང་ལ་སྤྱོད་པ་ལ་</s>
    <s id="209:2">འདི་ལྟ་སྟེ། </s>
  </p>
  <p id="210">
    <s id="210:1" flag="alternateSource">ཉི་མ་དང་ཟླ་བ་དང་མིག་དམར་དང་གཟའ་ལྷག་དང་ཕུར་བུ་དང་པ་བ་སངས་དང་སྤེན་པ་དང་སྒྲ་གཅན་དང་ས་འགུལ་དང་མཇུག་རིངས་དང་། གནམ་ལྕགས་འབྱིན་དང་སྐར་མ་དང་རྒྱལ་མཚན་དང་། མི་བཟད་དང་དུད་ལྡན་དང་དུད་པ་དང་རྡོ་རྗེ་དང་འབྱོར་པ་དང་། ཆར་འབེབས་དང་ཉེ་བའི་ཆར་འབེབས་དང་། ནོར་འཛིན་དང་མི་སྣང་བྱེད་དང་རྒོད་ལྡན་དང་རྟིང་བར་ལྡན་དང་འདོད་པ་དང་། མ་རུངས་པ་དང་འཇིག་རྟེན་མཐར་བྱེད་དང་རྣམ་པར་ལྟུང་བྱེད་དང་། ཀུན་དུ་ལྟུང་བྱེད་དང་། རྟོག་པ་དང་གླ་སྒང་ཅན་དང་དུས་ཀྱི་མཐའ་དང་དུར་ཁྲོད་དང་ཤ་དྲག་ལྡན་དང་དཀར་པོ་དང་། བྱི་བཞིན་དང་བྱི་བཞིན་གྱི་བུ་དང་བྱམས་ལྡན་དང་གཟེར་བུ་དང་། གཟེར་བུ་གསུམ་དང་རྔོན་པ་དང་གསེང་ཕྲོམ་དང་། བརྟན་པ་དང་འཇིག་བྱེད་དང་སྟོབས་ལྡན་དང་མི་བཟད་པ་དང་སྐྱ་རེངས་དང་རྣམ་པར་རྒོད་པ་དང་འཆི་ལྟས་མིན་དང་། སྐེམ་བྱེད་དང་ཀུན་བགེད་དང་། ཉེ་བའི་ཀུན་བགེད་དང་། གཞོན་ནུ་དང་། རྩེ་མེད་དང་། རྒོད་བྱེད་དང་། རབ་ཏུ་རྒོད་བྱེད་དང་། སེམས་པར་བྱེད་པ་དང་། གར་བྱེད་དང་། འཐེང་པོ་དང་། གཟུགས་ངན་ཏེ། </s>
  </p>
  <p id="211">
    <s id="211:1" flag="alternateSource">གཟའ་ཆེན་པོ་དེ་དག་ཀྱང་རྒྱུ་སྐར་བརྒྱ་སྟོང་ཕྲག་དུ་མའི་འཁོར་གྱི་དཀྱིལ་འཁོར་དང་ལྡན་པ་ལ་</s>
    <s id="211:2">འདི་ལྟ་སྟེ། </s>
  </p>
  <p id="212">
    <s id="212:1" flag="alternateSource">ཐ་སྐར་དང་། བྲ་ཉེ་དང་། སྨིན་དྲུག་དང་། སྣར་མ་དང་། མགོ་དང་། ལག་དང་། ན་བ་སོ་དང་། རྒྱལ་དང་། སྐག་དང་། མཆུ་དང་། གྲེ་དང་། དབོ་དང་། མེ་བཞི་དང་། ནག་པ་དང་། ས་རི་དང་། ས་ག་དང་། ལྷ་མཚམས་དང་། སྣྲོན་དང་། སྣྲུབས་དང་། ཆུ་སྟོད་དང་། ཆུ་སྨད་དང་། གྲོ་བཞིན་དང་། མོན་གྲུ་དང་། མོན་གྲེ་དང་། ཁྲུམས་སྟོད་དང་། ཁྲུམས་སྨད་དང་། ནམ་གྲུ་དང་། ལྷ་མོ་འདྲ་དང་། བྱི་བཞིན་དང་པུ་ན་རྣ་བ་དང་། འོད་དང་། ཨང་གི་ར་སི་དང་། རྒྱུ་སྐར་དང་ཉེ་བའི་གྲེ་དང་། གྲེ་ལྡན་དང་། འཇིག་རྟེན་རབ་མཆོག་དང་། རབ་མཆོག་ལྡན་དང་། དཔལ་ལྡན་<ref folio="F.122.a"/>དང་། འཇིག་རྟེན་མགོན་པོ་དང་། ཆང་ལྡན་དང་། རྒྱལ་བྱེད་དང་། ནོར་ལྡན་དང་ལྷ་དོན་ཏེ། </s>
  </p>
  <p id="213">
    <s id="213:1" flag="alternateSource">དེ་ལྟར་རྒྱུ་སྐར་གྱི་རྒྱལ་པོ་དེ་དག་ཀྱང་དེའི་ཚེ་གནས་གཙང་མའི་གཞལ་མེད་ཁང་དུ་རྒྱུ་སྐར་བརྒྱ་སྟོང་ཕྲག་དུ་མའི་འཁོར་དང་ལྡན་པ། སངས་རྒྱས་ཀྱི་བྱིན་གྱིས་བརླབས་ཀྱིས་འཁོར་གྱི་དཀྱིལ་འཁོར་ཆེན་པོ་དེར་འདུས་ཏེ་</s>
  </p>
  <p id="214">
    <s id="214:1" flag="alternateSource">འཁོད་པར་གྱུར་ཏོ། །</s>
  </p>
  <p id="215">
    <s id="215:1" flag="alternateSource">ཁྱིམ་སུམ་ཅུ་རྩ་དྲུག་ལ་འདི་ལྟ་སྟེ། </s>
  </p>
  <p id="216">
    <s id="216:1" flag="alternateSource">ལུག་དང་། གླང་དང་། སྦྱོར་བ་དང་། སྦལ་པ་དང་། སེང་གེ་དང་། བུ་མོ་དང་། སྲང་དང་། སྡིག་པ་དང་། གཞུ་དང་། ཆུ་སྲིན་དང་། བུམ་པ་དང་། ཉ་དང་། མིའུ་ཐུང་དང་། ཉེ་བའི་བུམ་པ་དང་། བྷྲིང་ག་ར་དང་། རལ་གྲི་དང་། གླང་པོ་ཆེ་དང་། མ་ཧེ་དང་། ལྷ་དང་། མི་དང་། དགེ་ལྟས་དང་། དྲི་ཟ་དང་། འཇིག་རྟེན་དང་། གཡུང་དྲུང་རྒྱལ་དང་། དྲག་པོའི་གཟི་བརྗིད་དང་། ཟླ་བའི་འོད་དང་། ས་དང་། མུན་པ་དང་། རྡུལ་དང་། ཉེ་བའི་རྡུལ་དང་། སྡུག་བསྔལ་དང་། བདེ་བ་དང་། བྱང་ཆུབ་དང་། སོ་སོ་གཅིག་དང་། ཉན་ཐོས་དང་། དམྱལ་བའི་རིག་པ་འཛིན་པ་དང་། གཟི་བརྗིད་ཆེན་པོ་དང་། གཟི་བརྗིད་ཆེན་པོ་ལྡན་དང་། དུད་འགྲོ་དང་། ཡི་དགས་དང་། ལྷ་མ་ཡིན་དང་། ཤ་ལྡན་དང་། ཤ་ཟ་དང་། །གནོད་སྦྱིན་སྲིན་པོ་དང་། འབྱུང་པོ་ཐམས་ཅད་པ་དང་། འབྱུང་བ་པ་དང་། ཕྱོགས་ཀྱི་གླང་པོ་དང་། སྟེང་འགྲོ་དང་། ཐད་ཀར་འགྲོ་དང་། ཁ་བྱེ་བ་དང་། བསམ་གཏན་འགྲོ་དང་། རྣལ་འབྱོར་འགྲོ་དང་། རབ་ཏུ་གནས་དང་། མཆོག་དང་། བར་མ་དང་ཐ་མ་སྟེ། </s>
  </p>
  <p id="217">
    <s id="217:1" flag="alternateSource">ཁྱིམ་ཆེན་པོ་དེ་དག་ཀྱང་ཁྱིམ་བརྒྱ་སྟོང་ཕྲག་དུ་མའི་འཁོར་དང་ལྡན་པ་གང་ན་གནས་གཙང་མའི་གཞལ་མེད་ཁང་གང་ན་བར་འཁོར་གྱི་དཀྱིལ་འཁོར་ཆེན་པོ་དེར་ལྷགས་ཤིང་ཕྱིན་ཏེ</s>
  </p>
  <p id="218">
    <s id="218:1" flag="alternateSource">བཅོམ་ལྡན་འདས་ཀྱི་ཞབས་གཉིས་ལ་བཏུད་ནས་རང་རང་གི་གནས་སུ་འཁོད་པར་གྱུར་ཏོ། །</s>
  </p>
  <p id="219">
    <s id="219:1" flag="alternateSource">གང་ཡང་གནོད་སྦྱིན་མོ་དག་གནོད་སྦྱིན་མོ་བརྒྱ་སྟོང་ཕྲག་དུ་མའི་འཁོར་དང་བཅས་པ་ལ་འདི་ལྟ་སྟེ། </s>
  </p>
  <p id="220">
    <s id="220:1" flag="alternateSource">མིག་བཟང་མ་དང་། སྨིན་བཟང་མ་དང་། སྐྲ་བཟང་མ་དང་། སྐད་སྙན་མ་དང་། བློ་བཟང་མ་དང་། དགེ་ལྡན་མ་དང་། སྣ་ཚོགས་མིག་<ref folio="F.122.b"/>ལྡན་མ་དང་། རྫོགས་བྱེད་མ་དང་། གསང་བ་མ་དང་། བཟང་པོ་མ་དང་། སྐ་རགས་བཟང་པོ་མ་དང་། པདྨ་ལྟར་སྨྲ་བ་དང་། འཇིགས་བྱེད་མ་དང་། མི་འཇིགས་སྦྱིན་མ་དང་། རྒྱལ་མ་དང་། རྣམ་པར་རྒྱལ་མ་དང་། ནམ་གྲུ་མ་དང་། སྒྲ་གཅན་མ་དང་། སྒྲ་མཐར་བྱེད་མ་དང་། རླུང་མ་དང་། ཡིད་འཕྲོག་མ་དང་། ཡིད་ལྡན་མ་དང་། མེ་ཏོག་ལྡན་མ་དང་། མེ་ཏོག་གི་གྲོང་ཁྱེར་ལ་གནས་མ་དང་། སེར་སྐྱ་མ་དང་། འཕྲོག་མ་དང་། དཔལ་ལྡན་མ་དང་། དཔའ་མོ་དང་། དཔའ་བཟང་མོ་དང་། ཤིན་ཏུ་མི་བཟད་མ་དང་། མི་བཟད་ལྡན་མ་དང་། ལྷ་མཛེས་མ་དང་། རོ་བཟང་མ་དང་། གསང་བ་དམ་པ་མ་དང་། ཤིང་ལ་མུ་ལ་གནས་མ་དང་། མྱ་ངན་མེད་མ་དང་། མུན་པར་མཛེས་མ་དང་། སྣང་བར་མཛེས་མ་དང་། འོད་ལྡན་མ་དང་། ལྷག་པར་ལྡན་མ་དང་། གཟུགས་མཛེས་མ་དང་། དཀར་མེད་མ་དང་། ཞི་བ་མ་དང་། ཕྱོགས་མཚམས་མ་དང་། སྟུག་མ་དང་། དགའ་བྱེད་མ་དང་། ཉེ་བའི་དགའ་བྱེད་མ་དང་། འཇིག་རྟེན་ལས་འདས་མ་སྟེ། </s>
  </p>
  <p id="221">
    <s id="221:1" flag="alternateSource">གནོད་སྦྱིན་མོ་ཆེན་མོ་འདི་དག་གནོད་སྦྱིན་མོ་བརྒྱ་སྟོང་ཕྲག་དུ་མའི་འཁོར་དང་ལྡན་པ་འཁོར་གྱི་དཀྱིལ་འཁོར་ཆེན་པོ་དེར་རྒྱང་རིང་པོ་ཉིད་ནས་བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་ཞིང་འཁོད་པར་གྱུར་ཏོ། །</s>
  </p>
  <p id="222">
    <s id="222:1" flag="alternateSource">གང་ཡང་ཤ་ཟ་མོ་དག་ཤ་ཟ་མོ་བརྒྱ་སྟོང་ཕྲག་དུ་མའི་འཁོར་དང་ལྡན་པ། འཁོར་གྱི་དཀྱིལ་འཁོར་ཆེན་པོ་དེར་རྒྱང་རིང་པོ་ཉིད་ནས་བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་ཞིང་འཁོད་པར་གྱུར་པ་ལ་འདི་ལྟ་སྟེ། </s>
  </p>
  <p id="223">
    <s id="223:1" flag="alternateSource">སྡུད་མ་དང་ཕྱག་དར་ཁྲོད་ཀྱི་ཤ་ཟ་མོ་དང་། ཤ་ཟ་མོ་དྲག་མོ་དང་ཤ་ཟ་མོ་སྐར་མདའ་མ་དང་ཤ་ཟ་མོ་འབར་མ་དང་ཐལ་བ་ཟ་མ་དང་ཤ་ཟ་མ་དང་། དུག་མ་དང་བུང་བ་མ་དང་རྨོངས་བྱེད་མ་དང་སྡིགས་མཛུབ་མ་དང་། དམར་ལྡན་མ་དང་གླང་དམར་མ་དང་འཇིག་རྟེན་ཉེ་གནས་མ་དང་ཐལ་བར་ཉེ་གནས་མ་དང་ཤིང་པི་ལུ་དང་ལྡན་མ་དང་། མང་ལྡན་མ་དང་མང་མ་དང་གདུལ་དཀའ་མ་དང་། ཨེ་ལ་མ་དང་མཚོན་བྱེད་མ་དང་དུ་བ་ལ་གནས་མ་དང་དུ་བ་མ་སྟེ། </s>
  </p>
  <p id="224">
    <s id="224:1" flag="alternateSource">ཤ་ཟ་མོ་ཆེན་མོ་འདི་དག་ཤ་ཟ་མོའི་འཁོར་བྱེ་བ་བརྒྱ་སྟོང་ཕྲག་དུ་མ་དང་བཅས་པ་དེ་དག་ཀྱང་འཁོར་གྱི་དཀྱིལ་འཁོར་ཆེན་པོ་དེར་འདུས་ཤིང་རབ་ཏུ་ཞུགས་པར་གྱུར་ཏོ། །</s>
  </p>
  <p id="225">
    <s id="225:1" flag="alternateSource">གང་ཡང་མ་མོ་དང་མ་མོ་ཆེན་མོ་དག་འཇིག་<ref folio="F.123.a"/>རྟེན་གྱི་རྗེས་སུ་རྣམ་པར་སྤྱོད་ཅིང་། སེམས་ཅན་རྣམས་ལ་འཚེ་བར་བྱེད་ཅིང་། གཏོར་མ་དང་། མེ་ཏོག་དམན་མ་ལ་སྤྱོད་པར་བྱེད་པ་དག་ལ་འདི་ལྟ་སྟེ། </s>
  </p>
  <p id="226">
    <s id="226:1" flag="alternateSource">ཚངས་པ་མ་དང་། དབང་ཕྱུག་ཆེན་མོ་མ་དང་། ཁྱབ་འཇུག་མ་དང་། གཞོན་ནུ་མ་དང་། རྒན་བྱད་མ་དང་། ཕག་མོ་དང་། དབང་མོ་དང་། གཤིན་རྗེ་མོ་དང་། མེ་ཕྱོགས་མ་དང་། ཉི་མའི་བུ་མོ་དང་། འཇིག་རྟེན་མཐར་བྱེད་མ་དང་། ཆུ་ལྷ་མ་དང་། དབང་ལྡན་མ་དང་། རླུང་ཕྱོགས་མ་དང་། གཞན་གྱི་སྲོག་འཕྲོག་མ་དང་། མགོ་བྲེགས་མ་དང་། བྱ་མ་དང་། བྱ་མ་ཆེན་མོ་དང་། སྲུལ་མོ་དང་། ལུས་སྲུལ་མོ་དང་། སྐེམ་བྱེད་མ་སྟེ། </s>
  </p>
  <p id="227">
    <s id="227:1" flag="alternateSource">མ་མོ་ཆེན་མོ་དེ་དག་ཀྱང་མ་མོའི་འཁོར་བྱེ་བ་ཁྲི་ཕྲག་བརྒྱ་སྟོང་དུ་མ་དང་བཅས་པ་དེ་དག་ཀྱང་འཁོར་གྱི་དཀྱིལ་འཁོར་ཆེན་པོ་དེར་སངས་རྒྱས་ལ་ཕྱག་འཚལ་ལོ་ཞེས་བྱ་བའི་ཚིག་འདོན་ཅིང་འཁོད་པར་གྱུར་ཏོ། །</s>
  </p>
  <p id="228">
    <s id="228:1" flag="alternateSource">དེ་བཞིན་དུ་མི་དང་མི་མ་ཡིན་པ་བྱེ་བ་ཁྲི་ཕྲག་བརྒྱ་སྟོང་དུ་མ་དང་། སེམས་ཅན་དང་སེམས་ཅན་མ་ཡིན་པ་ནས་དམྱལ་བ་ཆེན་པོ་མནར་མེད་པ་ནས་སྲིད་པའི་རྩེ་མོའི་བར་དུ་ཐམས་ཅད་ཀྱང་སྐབས་འདིར་ནམ་མཁའི་དཀྱིལ་དུ་སྣང་བར་གྱུར་ཏོ། །</s>
  </p>
  <p id="229">
    <s id="229:1" flag="alternateSource">སེམས་ཅན་གྱི་རིས་ན་སྲོག་ཆགས་སུ་ལ་ཡང་ཕན་ཚུན་མི་མཐུན་པ་མེད་པར་གྱུར་ཏོ། །</s>
  </p>
  <p id="230">
    <s id="230:1" flag="alternateSource">སངས་རྒྱས་ཀྱི་བྱིན་གྱི་རླབས་དང་བྱང་ཆུབ་སེམས་དཔའི་ཆོ་འཕྲུལ་གྱི་རྒྱན་གྱིས་སངས་རྒྱས་བཅོམ་ལྡན་འདས་དང་འཇམ་དཔལ་གཞོན་ནུར་གྱུར་པ་སེམས་ཅན་ཐམས་ཅད་ཀྱི་སྤྱི་བོའི་གཙུག་ན་བཞུགས་པར་མཐོང་བར་གྱུར་ཏོ། །</s>
  </p>
  <p id="231">
    <s id="231:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་འཇིག་རྟེན་གྱི་ཁམས་སུ་སངས་རྒྱས་ཀྱི་སྤྱན་གྱིས་རྣམ་པར་གཟིགས་ནས་</s>
  </p>
  <p id="232">
    <s id="232:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="232:2">དག་པའི་སེམས་དཔའ་སྔགས་ཀྱི་སྤྱོད་པའི་དོན་རྣམ་པར་གཏན་ལ་དབབ་པ་དང་ཏིང་ངེ་འཛིན་གྱི་ལེའུ་རབ་འབྱམ་བྱང་ཆུབ་སེམས་དཔའི་སྡེ་སྣོད་གང་འདི་བཤད་པའི་དུས་ལ་བབ་པར་སེམས་ན་ཤོད་ཅིག །</s>
  </p>
  <p id="233">
    <s id="233:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པ་བཅོམ་ལྡན་འདས་ཤཱཀྱ་ཐུབ་པས་རྗེས་སུ་གནང་བར་མཛད་པ་ན། </s>
  </p>
  <p id="234">
    <s id="234:1" flag="alternateSource">ནམ་མཁའི་ངོ་བོ་དང་འདྲ་བའི་རྡོ་རྗེ་<ref folio="F.123.b"/>མཐུག་ཅིང་སྲ་བའི་རྒྱུད་བཀོད་པའི་རྒྱན་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། </s>
  </p>
  <p id="235">
    <s id="235:1" flag="alternateSource">འཇམ་དཔལ་གཞོན་ནུར་གྱུར་པ་དེ་སྙོམས་པར་ཞུགས་མ་ཐག་ཏུ་གནས་གཙང་མའི་གཞལ་མེད་ཁང་དེ་དཔག་ཚད་བརྒྱ་སྟོང་དུ་མ་རྒྱ་ཆེ་བའི་རྡོ་རྗེའི་རང་བཞིན་དུ་ལྷག་པར་གནས་པར་གྱུར་ཏོ། །</s>
  </p>
  <p id="236">
    <s id="236:1" flag="alternateSource">གང་དུ་གནོད་སྦྱིན་དང་སྲིན་པོ་དང་དྲི་ཟ་དང་རླུང་ལྷ་དང་ཤ་ཟ་དེ་དག་དང་། མདོར་ན་སེམས་ཅན་གྱི་ཁམས་ཐམས་ཅད་བྱང་ཆུབ་སེམས་དཔའི་བྱིན་གྱི་རླབས་ཀྱིས་གཞལ་མེད་ཁང་དེ་དག་རྡོ་རྗེའི་ནོར་བུ་རིན་པོ་ཆེ་ལྟ་བུར་གྱུར་ཏེ</s>
  </p>
  <p id="237">
    <s id="237:1" flag="alternateSource">དེར་རབ་ཏུ་ཞུགས་ནས་འཁོད་པར་གྱུར་ཀྱང་ཕན་ཚུན་རྣམ་པར་འཚེ་བར་བྱེད་པ་མེད་དོ། །</s>
  </p>
  <p id="238">
    <s id="238:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་འཁོར་གྱི་དཀྱིལ་འཁོར་ཆེན་པོ་དེ་འདུས་པར་གྱུར་པར་ཤེས་ནས་</s>
  </p>
  <p id="239">
    <s id="239:1" flag="alternateSource">ཁྲོ་བོའི་རྒྱལ་པོ་གཤིན་རྗེའི་གཤེད་ལ་སྨྲས་པ། </s>
    <s id="239:2">ཀྱེ་ཁྲོ་བོ་ཆེན་པོ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་རྗེས་སུ་ངེས་པར་འབྱུང་བར་བྱེད་པ། </s>
    <s id="239:3">འཁོར་གྱི་དཀྱིལ་འཁོར་ཆེན་པོ་འདུས་པ་འདིའི་སེམས་ཅན་ཐམས་ཅད་ལ་སྲུངས་ཤིག་སྲུངས་ཤིག །དབང་དུ་གྱིས་ཤིག་</s>
    <s id="239:4">མ་རུངས་པ་གདུལ་བར་གྱིས་ཤིག་སེམས་ཅན་ཞི་བ་དག་སད་པར་གྱིས་ཤིག །</s>
    <s id="239:5">སེམས་ཅན་ཐམས་ཅད་དད་པར་གྱིས་ཤིག །</s>
    <s id="239:6">ཅི་སྲིད་དུ་ངའི་རང་གི་སྔགས་ཀྱི་སྤྱོད་པ་རྗེས་སུ་སྒྲུབ་པ། བྱང་ཆུབ་སེམས་དཔའི་སྡེ་སྣོད་རྒྱ་ཆེ་བ་དག་ལས་སྔགས་སྤྱོད་པའི་དཀྱིལ་འཁོར་གྱི་ཆོ་ག་འཆད་པར་བྱེད་པ་དེ་སྲིད་ཀྱི་བར་དུ་འདི་དག་གི་ཕྱི་རོལ་དུ་སོང་ལ་སྲུང་བ་གྱིས་ཤིག །</s>
    <s id="239:7">དེ་སྐད་ཅེས་སྨྲས་པ་དང་། ཁྲོ་བོའི་རྒྱལ་པོ་ཆེན་པོས་བཀའ་མཉན་ནས</s>
  </p>
  <p id="240">
    <s id="240:1" flag="alternateSource">ཁྲོ་བོ་ཆེན་པོའི་གཟུགས་ཀྱིས་སེམས་ཅན་ཐམས་ཅད་རྗེས་སུ་བསྲུང་བ་དང་རྗེས་སུ་བསྟན་པའི་ཕྱིར་འཁོར་གྱི་དཀྱིལ་འཁོར་ཐམས་ཅད་དུ་ཁྲོ་བོའི་རྒྱལ་པོ་གཤིན་རྗེ་གཤེད་ཁྲོ་བོའི་འཁོར་བརྒྱ་སྟོང་ཕྲག་དུ་མ་ཕྱོགས་བཞི་ཀུན་དང་སྟེང་དང་འོག་དང་ཐད་ཀ་དག་ཏུ་ཤིན་ཏུ་མི་བཟད་པའི་སྒྲ་རབ་ཏུ་འདོན་ཅིང་གནས་པར་གྱུར་ཏོ། །</s>
  </p>
  <p id="241">
    <s id="241:1" flag="alternateSource">དེ་ནས་སེམས་ཅན་དེ་དག་ཞི་བ་དང་ཡིད་དང་སེམས་བཟང་པོ་དང་ལྡན་པར་གྱུར་ཏེ་བཀའ་ལས་མི་འདའ་བར་བྱེད་པར་གྱུར་ཏོ། །</s>
  </p>
  <p id="242">
    <s id="242:1" flag="alternateSource">འདི་ལྟ་བུའི་སྒྲ་ཡང་ཐོས་པར་གྱུར་ཏེ། </s>
  </p>
  <p id="243">
    <s id="243:1" flag="alternateSource">གང་དམ་ཚིག་འདི་ལས་འདའ་བར་བྱེད་པ་དེ་དག་ནི་ཨ་རྫ་ཀའི་<ref folio="F.124.a"/>དོག་པ་བཞིན་དུ་མགོ་ཚལ་པ་བརྒྱར་འགས་པར་འགྱུར་ཏེ། </s>
  </p>
  <p id="244">
    <s id="244:1" flag="alternateSource">དེ་ནི་བྱང་ཆུབ་སེམས་དཔའི་བྱིན་གྱི་རླབས་ཀྱང་དེ་ཡིན་ནོ། །</s>
  </p>
  <p id="245">
    <s id="245:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་རང་གི་སྔགས་ཀྱི་སྤྱོད་པའི་དོན་དུ་ཆོས་ཀྱི་ཚིག་སྨྲས་པ། </s>
    <s id="245:2">ཆོས་གཅིག་ལ་ཡང་དག་པར་བསམས་ན་</s>
  </p>
  <p id="246">
    <s id="246:1" flag="alternateSource">བྱང་ཆུབ་སེམས་དཔའ་སེམས་དཔའ་ཆེན་པོའི་སྔགས་འགྲུབ་པར་འགྱུར་ཏེ</s>
  </p>
  <p id="247">
    <s id="247:1" flag="alternateSource">གཅིག་པོ་གང་ཞེ་ན་འདི་ལྟ་སྟེ། </s>
    <s id="247:2">ཆོས་ཐམས་ཅད་སྤྲོས་པ་མེད་པའི་རྣམ་པར་རྗེས་སུ་མཐོང་བའོ། །</s>
  </p>
  <p id="248">
    <s id="248:1" flag="alternateSource">བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་གཉིས་ལ་རབ་ཏུ་གནས་ན་སྔགས་འགྲུབ་པར་འགྱུར་ཏེ། </s>
  </p>
  <p id="249">
    <s id="249:1" flag="alternateSource">གཉིས་པོ་གང་ཞེ་ན་</s>
    <s id="249:2">བྱང་ཆུབ་ཀྱི་སེམས་མི་གཏོང་བ་ཉིད་དང་། སེམས་ཅན་ཐམས་ཅད་ལ་སེམས་མཉམ་པའོ། །</s>
  </p>
  <p id="250">
    <s id="250:1" flag="alternateSource">ཆོས་གསུམ་དང་ལྡན་ན་སྔགས་ཀྱི་སྤྱོད་པ་ཡོངས་སུ་རྫོགས་པར་འགྱུར་ཏེ། </s>
  </p>
  <p id="251">
    <s id="251:1" flag="alternateSource">གསུམ་པོ་གང་ཞེ་ན། </s>
    <s id="251:2">སེམས་ཅན་ཐམས་ཅད་ཡོངས་སུ་མི་གཏོང་བ་ཉིད་དང་། </s>
    <s id="251:3">བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་སྲུང་བ་དང་། </s>
    <s id="251:4">རང་གི་སྔགས་ཡོངས་སུ་མི་གཏོང་བ་ཉིད་དོ། །</s>
  </p>
  <p id="252">
    <s id="252:1" flag="alternateSource">ཆོས་བཞི་དང་ཡང་དག་པར་ལྡན་ན་དང་པོ་སེམས་བསྐྱེད་པའི་བྱང་ཆུབ་སེམས་དཔའི་སྔགས་འགྲུབ་པར་འགྱུར་ཏེ། </s>
  </p>
  <p id="253">
    <s id="253:1" flag="alternateSource">བཞི་པོ་གང་ཞེ་ན། </s>
    <s id="253:2">རང་གི་སྔགས་ཡོངས་སུ་མི་གཏོང་བ་ཉིད་དང་། </s>
    <s id="253:3">གཞན་གྱི་སྔགས་རྗེས་སུ་སྤྱོད་པ་མེད་པ་ཉིད་དང་། </s>
    <s id="253:4">སེམས་ཅན་ཐམས་ཅད་ལ་བྱམས་པས་གནས་པ་ཉིད་དང་། </s>
    <s id="253:5">སྙིང་རྗེ་ཆེན་པོས་ཡོངས་སུ་བསྒོས་པའི་སེམས་པ་ཉིད་དོ། །</s>
  </p>
  <p id="254">
    <s id="254:1" flag="alternateSource">ཆོས་བཞི་པོ་འདི་དག་དང་ལྡན་ན་དང་པོ་སེམས་བསྐྱེད་པའི་བྱང་ཆུབ་སེམས་དཔའི་སྔགས་འགྲུབ་པར་འགྱུར་རོ། །</s>
  </p>
  <p id="255">
    <s id="255:1" flag="alternateSource">ཆོས་ལྔ་དང་ལྡན་ན་བྱང་ཆུབ་སེམས་དཔའི་སྡེ་སྣོད་ལ་འཇུག་ཅིང་སྔགས་ཀྱི་སྤྱོད་པ་སྒྲུབ་པ་ཡོངས་སུ་རྫོགས་པར་འགྱུར་ཏེ། </s>
  </p>
  <p id="256">
    <s id="256:1" flag="alternateSource">ལྔ་པོ་གང་ཞེ་ན། </s>
    <s id="256:2">རྣམ་པར་དབེན་པའི་ཕྱོགས་ཡང་དག་པར་བསྟེན་པ་ཉིད་དང་། །</s>
    <s id="256:3">བས་མཐའ་དགོན་པ་སྟེན་པར་བྱེད་པ་ཉིད་དང་། </s>
    <s id="256:4">སེམས་ཅན་གཞན་ལ་ཞེ་སྡང་མེད་པ་ཉིད་དང་། </s>
    <s id="256:5">འཇིག་རྟེན་པའི་སྔགས་ལ་མི་ལྟ་བ་ཉིད་དང་། </s>
    <s id="256:6">ཚུལ་ཁྲིམས་དང་ཐོས་པ་དང་སྤྱོད་པ་ལ་གནས་པར་བྱེད་པ་ཉིད་དེ་</s>
    <s id="256:7">ཆོས་ལྔ་པོ་འདི་དག་དང་ལྡན་ན་</s>
  </p>
  <p id="257">
    <s id="257:1" flag="alternateSource">སྔགས་སྤྱོད་པའི་དོན་<ref folio="F.124.b"/>འགྲུབ་ཅིང་ཡོངས་སུ་རྫོགས་པར་འགྱུར་རོ། །</s>
  </p>
  <p id="258">
    <s id="258:1" flag="alternateSource">ཆོས་དྲུག་དང་ལྡན་ན་སྔགས་ཀྱི་སྤྱོད་པ་འགྲུབ་ཅིང་ཡོངས་སུ་རྫོགས་པར་འགྱུར་ཏེ། </s>
  </p>
  <p id="259">
    <s id="259:1" flag="alternateSource">དྲུག་པོ་གང་ཞེ་ན། </s>
    <s id="259:2">དཀོན་མཆོག་གསུམ་ལ་དད་པ་རྗེས་སུ་མི་གཅོད་པ་ཉིད་དང་། </s>
    <s id="259:3">བྱང་ཆུབ་སེམས་དཔའ་ལ་དང་བ་རྗེས་སུ་མི་གཅོད་པ་ཉིད་དང་། </s>
    <s id="259:4">འཇིག་རྟེན་དང་འཇིག་རྟེན་ལས་འདས་པའི་སྔགས་ལ་ཀུན་དུ་དགའ་བ་ཉིད་དང་། </s>
    <s id="259:5">ཆོས་ཀྱི་དབྱིངས་སྤྲོས་པ་མེད་པ་ལ་ལྟ་བ་ཉིད་དང་། </s>
    <s id="259:6">ཐེག་པ་ཆེན་པོའི་མདོ་སྡེ་ཟབ་མོའི་ཚིག་གི་དོན་མི་སྤོང་ཞིང་སྐྱོ་བ་མེད་པའི་སེམས་ཉིད་དང་། </s>
    <s id="259:7">སྔགས་ཀྱི་སྤྱོད་པ་ཡོངས་སུ་བཙལ་བ་དང་། </s>
    <s id="259:8">དགེ་བའི་ཕྱོགས་ཡོངས་སུ་མི་གཏོང་བ་ཉིད་དེ། </s>
  </p>
  <p id="260">
    <s id="260:1" flag="alternateSource">ཆོས་དྲུག་པོ་འདི་དག་དང་ལྡན་ན་རིག་པའི་སྤྱོད་པ་དང་སྔགས་འགྲུབ་ཅིང་ཡང་དག་པར་སྒྲུབ་པ་ཉིད་དུ་འགྱུར་རོ། །</s>
  </p>
  <p id="261">
    <s id="261:1" flag="alternateSource">ཆོས་བདུན་དང་ལྡན་ན་རིག་པ་སྒྲུབ་པའི་དུས་ཀྱི་ཐབས་ཐོབ་པར་འགྱུར་ཞིང་། སྔགས་ཀྱི་སྤྱོད་པ་ལ་རྗེས་སུ་སྤྱོད་པ་ཉིད་དུ་འགྱུར་ཏེ། </s>
  </p>
  <p id="262">
    <s id="262:1" flag="alternateSource">བདུན་པོ་གང་ཞེ་ན། </s>
    <s id="262:2">ཐེག་པ་ཟབ་མོ་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་སྒོམ་པ་དང་། </s>
    <s id="262:3">ཀློག་པ་དང་། སྟོན་པ་དང་། འདོན་དུ་འཇུག་པ་དང་། འདྲི་བ་དང་། བྱང་ཆུབ་སེམས་དཔའི་སྤྱོད་པ་ལ་མོས་པ་ཉིད་དང་། </s>
    <s id="262:4">དུས་དང་། ཕྱོགས་དང་། ངེས་པར་སྡོམ་པ་དང་། བཟླས་པ་དང་། སྦྱིན་སྲེག་དང་། མི་སྨྲ་བ་དང་། དཀའ་ཐུབ་ལ་གཞོལ་བ་ཉིད་དང་། རྟོགས་པ་དང་། བློ་དང་། དྲན་པ་དང་། ཤེས་རབ་དང་། བསྟན་པ་ལ་བསྙེན་པ་ཉིད་དང་། </s>
    <s id="262:5">བྱང་ཆུབ་ཀྱི་ཚོགས་དང་། ཐེག་པ་ཆེན་པོ་དང་ཟབ་པའི་ཆོས་ཀྱི་ཚུལ་ལ་ཡང་དག་པར་རབ་ཏུ་ཞུགས་པ་ཉིད་དང་</s>
    <s id="262:6">རང་དགའི་སྔགས་དགུག་པའི་བྱ་བ་ལ་མཁས་པ་ཉིད་དང་། </s>
    <s id="262:7">སྙིང་རྗེ་ཆེན་པོ་དང་། བྱམས་པ་ཆེན་པོ་དང་། བཏང་སྙོམས་ཆེན་པོ་དང་། དགའ་བ་ཆེན་པོ་ཉིད་ཡོངས་སུ་བསྒོམ་པ་ཉིད་དང་</s>
    <s id="262:8">སྤྲོས་པ་མེད་པའི་སེམས་ཅན་གྱི་ཁམས་ཀྱི་ཆོས་ཀྱི་དབྱིངས་ཀྱི་དེ་བཞིན་ཉིད་ལ་འཇུག་པ་གཉིས་སུ་མེད་པའི་ངོ་བོའི་ཐམས་ཅད་མཁྱེན་པའི་ཡེ་ཤེས་ཡོངས་སུ་ཚོལ་བ་ཉིད་དང་། </s>
    <s id="262:9">སེམས་ཅན་ཐམས་ཅད་ཡོངས་སུ་མི་གཏོང་བ་ཉིད་དང་</s>
    <s id="262:10">ཐེག་པ་དམན་པ་ལ་དགའ་བ་མེད་པ་ཉིད་དེ། </s>
  </p>
  <p id="263">
    <s id="263:1" flag="alternateSource">ཆོས་བདུན་པོ་དེ་དག་གིས་ནི་རིག་པ་དང་སྔགས་འགྲུབ་ཅིང་ཡོངས་སུ་རྫོགས་པར་<ref folio="F.125.a"/>འགྱུར་རོ། །</s>
  </p>
  <p id="264">
    <s id="264:1" flag="alternateSource">ཆོས་བརྒྱད་དང་ལྡན་ན་རིག་པ་དང་སྔགས་ཀྱི་སྤྱོད་པའི་དོན་འགྲུབ་ཅིང་ལམ་དུ་འགྲོ་བར་འགྱུར་ཏེ། </s>
  </p>
  <p id="265">
    <s id="265:1" flag="alternateSource">བརྒྱད་པོ་གང་ཞེ་ན། </s>
    <s id="265:2">མཐོང་བ་དང་མ་མཐོང་བའི་འབྲས་བུ་དག་ལ་བལྟ་བ་དང་སེམས་པར་འདོད་པ་ཉིད་དང་། </s>
    <s id="265:3">བྱང་ཆུབ་སེམས་དཔའི་འབྲས་བུ་དང་བཅས་པའི་རྫུ་འཕྲུལ་དང་རྣམ་པར་འཕྲུལ་པ་ཉིད་ལ་ཐེ་ཚོམ་མེད་ཅིང་དང་བ་ཉིད་དང་། </s>
    <s id="265:4">ཕྱིན་ཅི་མ་ལོག་པའི་སྔགས་གཟུང་བ་དང་བླ་མ་ལ་གུས་པ་ཉིད་དང་། </s>
    <s id="265:5">སངས་རྒྱས་དང་བྱང་ཆུབ་སེམས་དཔའ་ཉིད་ཀྱི་སྔགས་དང་། </s>
    <s id="265:6">རྒྱུད་དང་སྤྱོད་པ་བསྟན་པ་མི་སླུ་བ་བཟུང་ཞིང་བདོག་པ་ཐམས་ཅད་ཡོངས་སུ་གཏོང་བ་ཉིད་དང་། </s>
    <s id="265:7">སངས་རྒྱས་ཀྱི་ཞིང་གནས་དང་གནས་མ་ཡིན་པ་རྨི་ལམ་ན་མཐོང་བ་རབ་ཏུ་སྟོན་པ་ལ་མཁས་པ་ཉིད་དང་། </s>
    <s id="265:8">སེར་སྣ་དང་གཉིད་དང་རྨུགས་པ་མཐའ་དག་དང་བྲལ་བར་བྱེད་ཅིང་རྟག་ཏུ་བརྩོན་འགྲུས་རྩོམ་ལ། </s>
    <s id="265:9">སངས་རྒྱས་དང་བྱང་ཆུབ་སེམས་དཔའ་ལ་བདག་ཉིད་འབུལ་བར་བྱེད་པ་ཉིད་དང་། </s>
    <s id="265:10">མདོར་བསྡུ་ན་</s>
  </p>
  <p id="266">
    <s id="266:1" flag="alternateSource">དགེ་བའི་རྩ་བས་ཆོག་མི་ཤེས་ཤིང་གོ་ཆ་ཆེན་པོ་བགོས་པ་དང་། བགེགས་ཐམས་ཅད་རབ་ཏུ་སེལ་བར་འདོད་པ་ཉིད་དང་། བྱང་ཆུབ་ཀྱི་སྙིང་པོ་གནོན་པ་དང་ལོངས་སྤྱོད་ཆེན་པོ་དང་། </s>
    <s id="266:2">དབང་ཆེ་བར་གྲགས་པར་བདག་ཉིད་འདོད་པ་ཉིད་དང་དབང་ཆེ་བར་གྲགས་པའི་གང་ཟག་ལ་བསྙེན་པ་དང་དགེ་བའི་བཤེས་གཉེན་དང་མི་འབྲལ་བར་བྱ་བ་དང་། བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པ་ལ་ཉེ་བར་གནས་པ་ཉིད་དེ། </s>
  </p>
  <p id="267">
    <s id="267:1" flag="alternateSource">ཆོས་བརྒྱད་པོ་འདི་དག་དང་ལྡན་ན་སྔགས་སྤྱད་པའི་དོན་འགྲུབ་པའི་ཡང་དག་པའི་ལམ་དུ་འགྱུར་རོ། །</s>
  </p>
  <p id="268">
    <s id="268:1" flag="alternateSource">གྲོགས་པོ་དག་མདོར་ན་</s>
  </p>
  <p id="269">
    <s id="269:1" flag="alternateSource">བྱང་ཆུབ་ཀྱི་སེམས་དང་མི་འབྲལ་བ་དང་། དཀོན་མཆོག་གསུམ་ལ་དད་པ་དང་མཆོག་ཏུ་སྡུག་བསྔལ་ཞིང་ཚུལ་ཁྲིམས་ཉམས་པ་ལ་ཡང་མི་སྐྱོ་བའི་ཡིད་ཀྱིས་རྟག་ཏུ་མངོན་པར་བརྩོན་པ་ལ། ངའི་སྔགས་ཀྱི་ལེའུ་རབ་འབྱམ་མཐའ་ཡས་ཤིང་རྨད་དུ་བྱུང་བ། བྱང་ཆུབ་སེམས་དཔའི་སྤྱོད་པའི་རྒྱུ་མཐུན་པའི་ཡིད་ལས་བྱུང་བ་འགྲུབ་པར་འགྱུར་ཏེ་</s>
  </p>
  <p id="270">
    <s id="270:1" flag="alternateSource">དེ་ལས་གཞན་དུ་ཤེས་པར་བྱ་བ་མ་ཡིན་ནོ། །</s>
  </p>
  <p id="271">
    <s id="271:1" flag="alternateSource">རྣམ་པར་རྟོག་པ་མེད་པའི་ཡིད་དུ་བྱས་ནས་ཉམ་སད་པའི་ཕྱིར་ཡང་བསྒྲུབ་<ref folio="F.125.b"/>པར་བྱ་བ་ཡིན་ནོ། །</s>
  </p>
  <p id="272">
    <s id="272:1" flag="alternateSource">དེ་ནས་ཐམས་ཅད་དང་ལྡན་པའི་འཁོར་སངས་རྒྱས་དང་བྱང་ཆུབ་སེམས་དཔའ་དང་རང་སངས་རྒྱས་དང་འཕགས་པ་ཉན་ཐོས་རྣམས་ཀྱིས་བྱིན་གྱིས་བརླབས་པ་དག་གིས་འདི་སྐད་དུ་ཚིག་རྗོད་པར་བྱེད་དེ་</s>
  </p>
  <p id="273">
    <s id="273:1" flag="alternateSource">ཀྱེ་རྒྱལ་བའི་སྲས་ལེགས་སོ་ལེགས་སོ། །</s>
  </p>
  <p id="274">
    <s id="274:1" flag="alternateSource">སྔགས་ཀྱི་སྤྱོད་པའི་དོན་རྣམ་པ་སྣ་ཚོགས་པའི་བྱ་བ་ཆོས་ཀྱི་ཚུལ་ལ་རྗེས་སུ་འཇུག་པ་དང་མཐུན་ཞིང་ཆོས་བསྟན་པ་ལེགས་པར་བསྟན་པ་ནི་སེམས་ཅན་ཐམས་ཅད་ཀྱི་དོན་གྱི་ཕྱིར་རོ། །</s>
  </p>
  <p id="275">
    <s id="275:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་ཆོས་རྣམ་པ་སྣ་ཚོགས་བསྟན་པ་དང་རྗེས་སུ་མཐུན་ཞིང་སྔགས་ཀྱི་སྤྱོད་པ་དང་རྗེས་སུ་མཐུན་པ་ལེགས་པར་བསྟན་པ་ཉིད་དོ། །</s>
  </p>
  <p id="276">
    <s id="276:1" flag="alternateSource">རྒྱལ་པོ་ཆེན་པོ་གང་ལ་ལ་ཞིག་འདུས་པའི་ལེའུ་འདི་ཀློག་པར་འགྱུར་བ་དང་། འཛིན་པར་འགྱུར་བ་དང་། ཡིད་ལ་བྱེད་པར་འགྱུར་བའམ། </s>
    <s id="276:2">གཡུལ་གྱི་ཐོག་མར་གླང་པོ་ཆེའི་སྟེང་དུ་བཞག་པ་དང་། མེ་ཏོག་དང་། བདུག་པ་དང་། དྲི་དང་། ཕྲེང་བ་དང་། བྱུག་པ་རྣམ་པ་སྣ་ཚོགས་ཀྱིས་མཆོད་པར་བྱེད་ན</s>
  </p>
  <p id="277">
    <s id="277:1" flag="alternateSource">དེ་ལ་བདག་ཅག་བྱིན་གྱིས་རློབ་པར་བྱེད་ཅིང་ཕྱིར་རྒོལ་བ་དང་། </s>
    <s id="277:2">དགྲ་བོ་དག་ཀྱང་དབང་དུ་འགྱུར་ལ་གཞན་གྱི་དམག་གི་དཔུང་ཡང་གཞིག་པར་བགྱིའོ། །</s>
  </p>
  <p id="278">
    <s id="278:1" flag="alternateSource">གླེགས་བམ་ལ་བྲིས་པ་བྱས་ཏེ་</s>
  </p>
  <p id="279">
    <s id="279:1" flag="alternateSource">རང་གི་ཁྱིམ་ཏུ་བཞག་ན་</s>
  </p>
  <p id="280">
    <s id="280:1" flag="alternateSource">དེ་ལ་རིགས་ཀྱི་བུའམ་རིགས་ཀྱི་བུ་མོའམ་རྒྱལ་པོའམ་རྒྱལ་པོ་ཆེན་པོའམ་རྒྱལ་མོའམ་རྒྱལ་མོ་ཆེན་མོའམ། དགེ་སློང་ངམ་དགེ་སློང་མའམ། དགེ་བསྙེན་ནམ་དགེ་བསྙེན་མ་དག་ལ་སྲུང་བ་ཆེན་པོ་དང་ལོངས་སྤྱོད་ཆེན་པོ་དང་ལྡན་པ་དང་། ཚེ་རིང་བ་ཉིད་དང་། ནད་མེད་པ་ཉིད་དང་། ལོངས་སྤྱོད་རྟག་ཏུ་མངོན་པར་འཕེལ་བ་ཉིད་ཀྱང་བགྱིའོ། །</s>
  </p>
  <p id="281">
    <s id="281:1" flag="alternateSource">དེ་སྐད་ཅེས་སྨྲས་ནས་ཐམས་ཅད་དང་ལྡན་པའི་འཁོར་ཅང་མི་སྨྲ་བར་གྱུར་ཏོ། །</s>
  </p>
  <p id="282">
    <s id="282:1" flag="alternateSource">ཐེག་པ་ཆེན་པོ་སྔགས་ཀྱི་སྤྱོད་པ་བསྟན་པའི་ཆོ་ག་ཞིབ་མོ་ཆེན་པོ་ལས། བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པའི་རྣམ་པར་འཕྲུལ་པའི་ལེའུ་རབ་འབྱམ་རྩ་བའི་ཆོ་ག་ཞིབ་མོ་ལས་འདུས་པའི་ལེའུ་སྟེ་དང་པོའོ།། །།</s>
  </p>
  <p id="283">
    <s id="283:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ལ་བལྟས་<ref folio="F.126.a"/>ནས། །</s>
  </p>
  <p id="284">
    <s id="284:1" flag="alternateSource">སེམས་ཅན་ཐམས་ཅད་ཀྱི་དམ་ཚིག་ལ་རྗེས་སུ་འཇུག་ཅིང་ཀུན་དུ་ལྟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="285">
    <s id="285:1" flag="alternateSource">འཇམ་དཔལ་གཞོན་ནུར་གྱུར་པ་སྙོམས་པར་ཞུག་མ་ཐག་ཏུ་ལྟེ་བའི་དཀྱིལ་འཁོར་གྱི་ཕྱོགས་ནས་</s>
    <s id="285:2">འོད་ཟེར་བྱེ་བ་བརྒྱ་སྟོང་དུ་མའི་འཁོར་དང་ལྡན་པའི་འོད་ཟེར་ཕྱུང་སྟེ། </s>
  </p>
  <p id="286">
    <s id="286:1" flag="alternateSource">སེམས་ཅན་གྱི་ཁམས་ཐམས་ཅད་ཀུན་དུ་སྣང་བར་བྱས་ནས་སླར་ལོག་སྟེ། </s>
  </p>
  <p id="287">
    <s id="287:1" flag="alternateSource">གནས་གཙང་མའི་གཞལ་མེད་ཁང་སྣང་བར་བྱས་ནས་འཁོད་པར་གྱུར་ཏོ། །</s>
  </p>
  <p id="288">
    <s id="288:1" flag="alternateSource">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེས་འཇམ་དཔལ་གཞོན་ནུར་གྱུར་པ་ལ་སྨྲས་པ། </s>
    <s id="288:2">སེམས་ཅན་ཐམས་ཅད་ཀྱི་དམ་ཚིག་ལ་རྗེས་སུ་ཞུགས་པ་ཞེས་བྱ་བའི་དཀྱིལ་འཁོར་གྱི་ལེའུ་རབ་འབྱམ་གྱི་སྤྱོད་པ་སྒྲུབ་པ། སེམས་ཅན་ཐམས་ཅད་ཀྱི་ཐུན་མོང་དུ་གྱུར་པ། ཁྱོད་ཀྱི་སྔགས་ཀྱི་ཚོགས་གང་དུ་སེམས་ཅན་ཡང་དག་པར་ཞུགས་ན་</s>
  </p>
  <p id="289">
    <s id="289:1" flag="alternateSource">འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཀྱི་སྔགས་འགྲུབ་པ་ཡང་དག་པར་ཐོབ་པར་འགྱུར་བས། སེམས་དཔའ་ཆེན་པོ་ཁྱོད་སྨྲོས་ཤིག་སྨྲོས་ཤིག །</s>
    <s id="289:2">དེ་སྐད་ཅེས་སྨྲས་པ་དང་། གསང་བ་པའི་བདག་པོ་གནོད་སྦྱིན་གྱི་བདག་པོ་ལ་འཇམ་དཔལ་གཞོན་ནུར་གྱུར་པས་མཆོག་ཏུ་གསང་བའི་དཀྱིལ་འཁོར་གྱི་རྒྱུད་སྨྲས་སོ། །</s>
  </p>
  <p id="290">
    <s id="290:1" flag="alternateSource">རིག་པ་ཐམས་ཅད་ཡང་དག་པར་བསྐུལ་བ་ཞེས་བྱ་བའི་རྫུ་འཕྲུལ་གྱི་རྣམ་པར་འཕྲུལ་པ་སྟོན་པར་ཡང་བྱེད་དོ། །</s>
  </p>
  <p id="291">
    <s id="291:1" flag="alternateSource">ལག་པ་གཡས་པ་བཏེག་ནས་སོར་མོའི་རྩེ་མོས་འཁོར་གྱི་དཀྱིལ་འཁོར་ལ་སྟོན་པར་བྱེད་དེ། </s>
  </p>
  <p id="292">
    <s id="292:1" flag="alternateSource">སོར་མོའི་རྩེ་མོ་དེ་ལས་རིག་པའི་རྒྱལ་པོ་བྱེ་བ་ཁྲི་ཕྲག་བརྒྱ་སྟོང་དུ་མ་བྱུང་སྟེ། </s>
  </p>
  <p id="293">
    <s id="293:1" flag="alternateSource">བྱུང་ནས་ཀྱང་གནས་གཙང་མའི་གནས་ཀྱི་གཞལ་མེད་ཁང་ཐམས་ཅད་སྣང་བ་ཆེན་པོས་གནས་པར་གྱུར་ཏོ། །</s>
  </p>
  <p id="294">
    <s id="294:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་སྙིང་པོ་ལས་ཐམས་ཅད་བྱེད་པ་དང་། དཔའ་བོ་གཅིག་པ་སྤྱན་དྲང་བ་དང་གཤེགས་སུ་གསོལ་བ་དང་། ཞི་བ་དང་རྒྱས་པ་དང་། མངོན་སྤྱོད་དང་མི་སྣང་བ་དང་། ནམ་མཁའ་ལ་འགྲོ་བ་དང་། ས་འོག་ཏུ་འཇུག་པ་དང་། ཆུ་ལ་མི་ནུབ་པར་འགྲོ་བ་དང་དགུག་པ་དང་། རྣམ་པར་དབྱེ་བ་དང་དབང་དུ་བྱེད་པ་<ref folio="F.126.b"/>དང་། །དྲི་ཐམས་ཅད་དང་ཕྲེང་བ་དང་། མར་མེ་དག་ཀྱང་</s>
    <s id="294:2">རང་གི་རྒྱུད་ཀྱི་སྔགས་ཀྱིས་སྦྱིན་པར་བྱེད་དེ</s>
  </p>
  <p id="295">
    <s id="295:1" flag="alternateSource">མདོར་ན་ཇི་ལྟ་ཇི་ལྟར་སྦྱར་བ་དེ་ལྟ་དེ་ལྟར་སྒྲུབ་པར་བྱེད་པ་ནི་ཡི་གེ་གསུམ་ཞེས་བྱ་བ། </s>
    <s id="295:2">སྟོབས་ཆེན་པོ་དོན་ཐམས་ཅད་སྒྲུབ་པར་བྱེད་པ། </s>
    <s id="295:3">ཁྲོ་བོའི་རྒྱལ་པོའི་སྔགས་སྨྲས་པ་དེ་གང་ཞེ་ན། </s>
  </p>
  <p id="296">
    <s id="296:1" flag="alternateSource">ཨོྃ་ཨཱཿཧཱུྃ། </s>
    <s id="296:2">འདི་ནི་ཁྲོ་བོ་ཆེན་པོ་དེའི་སྙིང་པོ་སྟེ་ལས་ཐམས་ཅད་བྱེད་པ་དཀྱིལ་འཁོར་ཐམས་ཅད་དང་སྔགས་ཐམས་ཅད་ཀྱི་སྤྱོད་པ་ལ་སེམས་དཔའ་ཆེན་པོ་འཇམ་པའི་དབྱངས་ཀྱིས་སྨྲས་ཏེ</s>
  </p>
  <p id="297">
    <s id="297:1" flag="alternateSource">བགེགས་ཐམས་ཅད་འཇིགས་པར་བྱེད་པའོ། །</s>
  </p>
  <p id="298">
    <s id="298:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་ལག་པ་གཡས་པ་བཏེག་སྟེ། </s>
  </p>
  <p id="299">
    <s id="299:1" flag="alternateSource">ཁྲོ་བོའི་སྤྱི་བོར་གཞག་པ་བྱས་སོ། །</s>
  </p>
  <p id="300">
    <s id="300:1" flag="alternateSource">འདི་སྐད་དུ་ཡང་སྨྲས་ཏེ། </s>
  </p>
  <p id="301">
    <s id="301:1" flag="alternateSource">སངས་རྒྱས་ཐམས་ཅད་ལ་ཕྱག་འཚལ་ལོ། །</s>
  </p>
  <p id="302">
    <s id="302:1" flag="alternateSource">སངས་རྒྱས་བཅོམ་ལྡན་འདས་རྣམས་དགོངས་སུ་གསོལ། </s>
  </p>
  <p id="303">
    <s id="303:1" flag="alternateSource">གང་སུ་དག་ཕྱོགས་བཅུའི་འཇིག་རྟེན་གྱི་ཁམས་ན་རྣམ་པར་གནས་ཤིང་མཐའ་ཡས་མུ་མེད་པའི་རྫུ་འཕྲུལ་དང་ལྡན་པའི་བྱང་ཆུབ་སེམས་དཔའ་རྣམས་དམ་ཚིག་ལ་ལྷག་པར་གནས་པར་གྱིས་ཤིག །</s>
    <s id="303:2">དེ་སྐད་ཅེས་སྨྲས་ནས</s>
  </p>
  <p id="304">
    <s id="304:1" flag="alternateSource">ཁྲོ་བོའི་རྒྱལ་པོ་ལ་ལག་པ་བསྐོར་ནས་བཏང་བར་གྱུར་ཏོ། །</s>
  </p>
  <p id="305">
    <s id="305:1" flag="alternateSource">ཁྲོ་བོའི་རྒྱལ་པོ་ཆེན་པོ་བཏང་མ་ཐག་ཏུ་ཐམས་ཅད་དང་ལྡན་པའི་འཇིག་རྟེན་གྱི་ཁམས་དག་ཏུ་སོང་ནས། </s>
  </p>
  <p id="306">
    <s id="306:1" flag="alternateSource">སྐད་ཅིག་ཙམ་གྱིས་གང་དག་སྡང་བའི་བསམ་པ་དང་ལྡན་པའི་སེམས་ཅན་རྫུ་འཕྲུལ་ཆེ་བ་དག་ཚར་བཅད་ཅིང་དེར་བཀུག་པར་གྱུར་ནས། </s>
  </p>
  <p id="307">
    <s id="307:1" flag="alternateSource">འཁོར་གྱི་དཀྱིལ་འཁོར་ཆེན་པོ་གནས་གཙང་མའི་གཞལ་མེད་ཁང་དེར་ཡང་དག་པར་བཅུག་སྟེ། </s>
  </p>
  <p id="308">
    <s id="308:1" flag="alternateSource">གནས་ཇི་ལྟ་བ་བཞིན་དུ་གནས་པར་བྱས་ནས་</s>
  </p>
  <p id="309">
    <s id="309:1" flag="alternateSource">སེམས་ཅན་མ་རུངས་པ་དག་ལ་ཡང་ཀུན་ནས་འབར་བའི་ཕྲེང་བའི་ཚོགས་སུ་བྱས་ཤིང་། </s>
    <s id="309:2">སྤྱི་བོ་ལ་ཡང་དག་པར་གནས་པར་བྱས་སོ། །</s>
  </p>
  <p id="310">
    <s id="310:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་འཁོར་གྱི་དཀྱིལ་འཁོར་དེ་ལ་ཡང་བལྟས་ནས། </s>
  </p>
  <p id="311">
    <s id="311:1" flag="alternateSource">སེམས་ཅན་ཁྱེད་ཅག་ཐམས་ཅད་ཉོན་ཅིག །</s>
  </p>
  <p id="312">
    <s id="312:1" flag="alternateSource">གང་ཡང་དམ་ཚིག་འདི་ལས་འདས་པར་གྱུར་ན་དེ་ལ་ཁྲོ་བོའི་རྒྱལ་པོ་འདིས་ཆད་པ་གཅོད་པར་འགྱུར་ཏེ་གང་</s>
    <s id="312:2">གི་ཕྱིར་ཞེ་ན། </s>
  </p>
  <p id="313">
    <s id="313:1" flag="alternateSource">སངས་རྒྱས་བཅོམ་ལྡན་འདས་ཀྱི་དམ་ཚིག་ནི་<ref folio="F.127.a"/>འདའ་བར་བྱ་བ་མ་ཡིན་ཏེ། </s>
  </p>
  <p id="314">
    <s id="314:1" flag="alternateSource">སྔགས་ཀྱི་དོན་གྱི་ཚིག་གསང་བ་བྱང་ཆུབ་སེམས་དཔའ་རྫུ་འཕྲུལ་ཆེན་པོ་དང་ལྡན་པ་རྣམས་ཀྱི་མདོར་བསྟན་པ་བརྗོད་པར་བྱ་ཡིས། </s>
    <s id="314:2">དེ་ལེགས་པར་རབ་ཏུ་ཉོན་ལ་ཡིད་ལ་ཟུང་ཤིག་དང་བཤད་པར་བྱའོ། །</s>
  </p>
  <p id="315">
    <s id="315:1" flag="alternateSource">ན་མཿསརྦ་བུད་དྷཱ་ནཱཾ། </s>
    <s id="315:2">ཨྃ་ར་ར་སྨྲ་ར་ཨ་པྲ་ཏི་ཧ་ཏ་ཤཱ་ས་ན། </s>
  </p>
  <p id="316">
    <s id="316:1" flag="alternateSource">ཀུ་མཱ་ར་རཱུ་པ་དྷཱ་རི་ཎེ་ཧཱུྃ་ཧཱུྃ་ཕཊ་སྭཱ་ཧཱ། </s>
    <s id="316:2">གྲོགས་པོ་དག་འདི་ནི་རྩ་བའི་སྔགས་ཡིན་ཏེ་འཕགས་པ་འཇམ་དཔལ་ཞེས་བྱ་བ་ཡིན་ནོ། །</s>
  </p>
  <p id="317">
    <s id="317:1" flag="alternateSource">ཕྱག་རྒྱ་ནི་གཙུག་ཕུད་ལྔ་པ་ཞེས་གྲགས་ཏེ་དེ་ལ་རབ་ཏུ་སྦྱར་བར་བྱའོ། །</s>
  </p>
  <p id="318">
    <s id="318:1" flag="alternateSource">རྩ་བའི་སྔགས་འདི་ནི་ལས་ཐམས་ཅད་པ་ཞེས་བྱའོ། །</s>
  </p>
  <p id="319">
    <s id="319:1" flag="alternateSource">སྙིང་པོའི་སྔགས་འདི་ནི་ལས་ཐམས་ཅད་བྱེད་ཅིང་ཤེས་པ་ཡིན་ཏེ། </s>
  </p>
  <p id="320">
    <s id="320:1" flag="alternateSource">ཨོཾ་བཱ་ཀྱེ་དཾ་ན་མཿ། </s>
    <s id="320:2">འདིར་ཕྱག་རྒྱར་འགྱུར་བ་ནི་གཙུག་ཕུད་གསུམ་ཞེས་བྱ་བ་ཡིན་ཏེ། </s>
  </p>
  <p id="321">
    <s id="321:1" flag="alternateSource">ལོངས་སྤྱོད་ཐམས་ཅད་མངོན་པར་འཕེལ་བར་བྱེད་པའོ། །</s>
  </p>
  <p id="322">
    <s id="322:1" flag="alternateSource">འདིར་ཉེ་བའི་སྙིང་པོར་འགྱུར་བ་ནི། </s>
    <s id="322:2">བཱཀྱེ་ཧཱུྃ། </s>
    <s id="322:3">འདིར་ཕྱག་རྒྱར་འགྱུར་བ་ནི་གཙུག་ཕུད་གསུམ་པ་ཞེས་གྲགས་པ་ཡིན་ཏེ། </s>
  </p>
  <p id="323">
    <s id="323:1" flag="alternateSource">སེམས་ཅན་ཐམས་ཅད་འགུགས་པར་བྱེད་པ་ཡིན་ནོ། །</s>
  </p>
  <p id="324">
    <s id="324:1" flag="alternateSource">འདིར་སྙིང་པོ་མཆོག་ཏུ་འགྱུར་བ་ནི་མཾ། </s>
    <s id="324:2">འདིར་ཕྱག་རྒྱར་འགྱུར་བ་ནི་རྨ་བྱའི་གདན་ཞེས་བྱ་བར་བསྟན་པ་ཡིན་ཏེ། </s>
  </p>
  <p id="325">
    <s id="325:1" flag="alternateSource">སེམས་ཅན་ཐམས་ཅད་དབང་དུ་བྱེད་པའོ། །</s>
  </p>
  <p id="326">
    <s id="326:1" flag="alternateSource">གཞན་ཡང་ཕྱག་རྒྱ་ཐམས་ཅད་ཀྱི་སྙིང་པོ་དཔའ་བོ་ཆེན་པོ་ཞེས་བྱ་བ་ཡི་གེ་བརྒྱད་ཡོད་དེ། </s>
  </p>
  <p id="327">
    <s id="327:1" flag="alternateSource">དཔལ་མཆོག་ཏུ་བྱེད་པ། </s>
    <s id="327:2">དག་བྱེད་ཆེན་པོ་སྲིད་པ་གསུམ་གྱི་ཆོས་ཉེ་བར་གཅོད་པར་བྱེད་པ། ངན་འགྲོ་ཐམས་ཅད་ཟློག་པར་བྱེད་པ། ཞི་བ་ཐམས་ཅད་བྱེད་པ། ལས་ཐམས་ཅད་བྱེད་པ། མྱ་ངན་ལས་འདས་པའི་བདེ་བ་ཐོབ་པར་བྱེད་པ། </s>
    <s id="327:3">སངས་རྒྱས་མངོན་སུམ་དུ་མཐོང་བ་བཞིན་དུ་ཉེ་བར་གནས་པ། </s>
    <s id="327:4">བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པ་ཉིད་བཞིན་དུ་ཉེ་བར་གནས་པ། སེམས་ཅན་ཐམས་ཅད་ཀྱི་དོན་གྱི་ཕྱིར། </s>
    <s id="327:5">མཆོག་ཏུ་གསང་བའི་ངོ་བོས་ཉེ་བར་གནས་པ་རེ་བ་ཐམས་ཅད་ཡོངས་སུ་རྫོགས་པར་བྱེད་པ། གང་དུ་དྲན་པ་ཙམ་གྱིས་མཚམས་མེད་པ་ལྔ་ཡང་ཡོངས་སུ་སྦྱོང་བར་བྱེད་ན་</s>
  </p>
  <p id="328">
    <s id="328:1" flag="alternateSource">བཟླས་པས་ལྟ་སྨོས་ཀྱང་ཅི་དགོས། </s>
  </p>
  <p id="329">
    <s id="329:1" flag="alternateSource">དེ་ཡང་གང་ཞེ་ན། </s>
    <s id="329:2">ཨོཾ་ཨཱ་བཱི་ར་ཧཱུྃ། ཁེ་ཙ་ར། </s>
    <s id="329:3">གྲོགས་པོ་དག་འདི་ནི་ཡི་གེ་བརྒྱད་<ref folio="F.127.b"/>པོ་དཔའ་བོ་ཆེན་པོ་ཞེས་བྱ་བ། </s>
    <s id="329:4">གསང་བའི་སྙིང་པོའི་བདག་ཉིད་ཡིན་ཏེ། </s>
  </p>
  <p id="330">
    <s id="330:1" flag="alternateSource">སངས་རྒྱས་ཉིད་བཞིན་དུ་རབ་ཏུ་ཉེ་བར་གནས་པ་ཡིན་ནོ། །</s>
  </p>
  <p id="331">
    <s id="331:1" flag="alternateSource">མདོར་ན་བྱ་བ་ཐམས་ཅད་ལ་ཡོན་ཏན་གྱི་མཐའ་རྒྱ་ཆེན་པོ་བརྗོད་པར་ནི་བསྐལ་པ་བྱེ་བ་ཁྲི་ཕྲག་བརྒྱ་སྟོང་དུ་མར་ཡང་མི་ནུས་ཏེ། </s>
  </p>
  <p id="332">
    <s id="332:1" flag="alternateSource">འདིར་ཕྱག་རྒྱ་ཡང་སྟོབས་པོ་ཆེ་ཞེས་པར་རྣམ་པར་གྲགས་པ། རེ་བ་ཐམས་ཅད་ཡོངས་སུ་རྫོགས་པའོ། །</s>
  </p>
  <p id="333">
    <s id="333:1" flag="alternateSource">སྤྱན་དྲང་བའི་སྔགས་ནི། </s>
    <s id="333:2">ཨོཾ་ཧེ་ཧེ་ཀུ་མཱ་ར་བི་ཤྭ་རཱུ་པི་ཎཱི། སརྦ་བཱ་ལ་བྷཱ་ཥི་ཏ་པྲ་བོ་དྷ་ནེ། ཨེ་ཧྱེ་ཧི་བྷ་ག་བཱན། ཨེ་ཧྱེ་ཧི་ཀུ་མཱ་ར། ཀྲཱི་ཌ་ནུཏྤ་ལ་དྷཱ་རི་ཎེ་མཎྜ་ལ་མ་དྷྱེ་ཏིཥྛ་ཏིཥྛ་ས་མ་ཡ་མ་ནུ་སྨ་ར། ཨ་པྲ་ཏི་ཧ་ཏ་ཤཱ་ས་ནཱ་ནཱཾ་ཧཱུཾ། མཱ་བི་ལཾ་བ་ཀུ་རུ་ཕཊ་སྭཱ་ཧཱ། </s>
    <s id="333:3">འདི་ནི་བཅོམ་ལྡན་འདས་འཇམ་དཔལ་གྱི་སྤྱན་དྲང་བའི་སྔགས་སོ། །</s>
  </p>
  <p id="334">
    <s id="334:1" flag="alternateSource">སངས་རྒྱས་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་དང་། རང་སངས་རྒྱས་ཐམས་ཅད་དང་། འཕགས་པ་ཉན་ཐོས་དང་། ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་དང་། ཤ་ཟ་དང་། སྲིན་པོ་དང་། འབྱུང་པོ་ཐམས་ཅད་ཀྱིའང་ཡིན་ནོ། །</s>
  </p>
  <p id="335">
    <s id="335:1" flag="alternateSource">ཙནྡན་གྱི་ཆུར་བྱས་ཏེ། </s>
  </p>
  <p id="336">
    <s id="336:1" flag="alternateSource">ལན་བདུན་བསྔགས་ནས། </s>
  </p>
  <p id="337">
    <s id="337:1" flag="alternateSource">ཕྱོགས་བཞི་དང་། སྟེང་དང་། འོག་དང་། ཐམས་ཅད་དུ་གཏོར་ན་</s>
  </p>
  <p id="338">
    <s id="338:1" flag="alternateSource">སངས་རྒྱས་དང་། བྱང་ཆུབ་སེམས་དཔའ་དང་། འཇམ་དཔལ་གཞོན་ནུར་གྱུར་པ་རང་ཉིད་འཁོར་དང་བཅས་པ་ཐམས་ཅད་དང་། འཇིག་རྟེན་དང་འཇིག་རྟེན་ལས་འདས་པ་ཐམས་ཅད་དང་། སྔགས་དང་དེ་བཞིན་དུ་འབྱུང་པོའི་ཚོགས་དང་སེམས་ཅན་ཐམས་ཅད་འགུགས་པར་འགྱུར་རོ། །</s>
  </p>
  <p id="339">
    <s id="339:1" flag="alternateSource">ན་མཿསརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། </s>
    <s id="339:2">ཨོཾ་དྷུ་དྷུ་ར་དྷུ་ར་དྷུ་མ་བཱ་སི་ནི། དྷུ་མ་ར་ཙི་ཤི་ཧཱུཾ་ཏིཥྛ་ས་མ་ཡ་མ་ནུ་སྨ་ར་སྭཱ་ཧཱ། </s>
    <s id="339:3">བདུག་པའི་སྔགས་སོ། </s>
  </p>
  <p id="340">
    <s id="340:1" flag="alternateSource">ཙནྡན་དང་། ག་པུར་དང་། གུར་གུམ་གཅིག་ཏུ་བྱས་ཏེ། </s>
  </p>
  <p id="341">
    <s id="341:1" flag="alternateSource">བདུག་པས་བདུགས་ན་དེ་བཞིན་གཤེགས་པ་རྣམས་དང་། བྱང་ཆུབ་སེམས་དཔའ་ཐམས་ཅད་དང་། སེམས་ཅན་ཐམས་ཅད་བདུག་པས་ཚིམ་ཞིང་དགྱེས་ནས་བཞུགས་པར་འགྱུར་རོ། །</s>
  </p>
  <p id="342">
    <s id="342:1" flag="alternateSource">འདིར་ཡང་ཕྱག་རྒྱར་འགྱུར་བ་ནི། །པདྨའི་ཕྲེང་བ་ཞེས་གྲགས་པ། །</s>
    <s id="342:2">ཐམས་ཅད་འགུགས་བྱེད་ཞི་བ་ཡིན། །</s>
  </p>
  <p id="343">
    <s id="343:1" flag="alternateSource">སྤྱན་<ref folio="F.128.a"/>དྲང་བ་ཡི་སྔགས་ལ་ཡང་། །པདྨའི་ཕྲེང་བ་བཟང་པོ་ཞེས། །བྱ་བའི་ཕྱག་རྒྱ་འདི་ཉིད་དོ། །</s>
  </p>
  <p id="344">
    <s id="344:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། སེམས་ཅན་ཐམས་ཅད་བྱོན་པ་ལ་མཆོད་ཡོན་དབུལ་བར་བྱ་སྟེ། </s>
  </p>
  <p id="345">
    <s id="345:1" flag="alternateSource">ག་བུར་དང་ཙནྡན་དང་གུར་གུམ་ཆུ་དང་སྦྱར་ནས། </s>
  </p>
  <p id="346">
    <s id="346:1" flag="alternateSource">མེ་ཏོག་ཀུ་སུ་དང་མ་ལི་ཀ་དང་། དབྱར་གྱི་མེ་ཏོག་དང་མེ་ཏོག་པུན་ནཱ་ག་དང་མེ་ཏོག་བ་ཀུ་ལ་དང་། མེ་ཏོག་པཎྜཱི་ཏ་ག་རུ་འདི་དག་གང་ཡང་རུང་བའི་མེ་ཏོག་གམ། དུས་ཅི་ལྟ་བའི་མེ་ཏོག་དྲི་ཞིམ་པོ་བཅུག་སྟེ</s>
  </p>
  <p id="347">
    <s id="347:1" flag="alternateSource">སྔགས་འདིས་མཆོད་ཡོན་དབུལ་བར་བྱའོ། </s>
  </p>
  <p id="348">
    <s id="348:1" flag="alternateSource">ན་མཿསརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། </s>
    <s id="348:2">ཧེ་ཧེ་མ་ཧཱ་ཀཱ་རུ་ཎི་ཀ་བི་ཤྭ་རཱུ་པ་དྷཱ་ར་ནི། ཨརྒྷཾ་པྲ་ཏཱིཙྪ་པ་ཡ། ས་མ་ཡ་མ་ནུ་སྨ་ར། ཏིཥྛ་ཏིཥྛ། མཎྜ་ལ་མ་དྷྱེ་པྲ་བེ་ཤ་ཡ་པྲ་བེ་ཤ་ཡ། སརྦ་བྷུ་ཏཱ་ནུ་ཀཾ་པ་ཀ་གྲིཧྣ་གྲིཧྣ་ཧཱུཾ། ཨཾ་བ་ར་བི་ཙཱ་རི་ཎེ་སྭཱ་ཧཱ། </s>
    <s id="348:3">འདིར་ཡང་ཕྱག་རྒྱ་ནི་གང་བ་ཞེས་བྱ་བར་གྲགས་པ་སེམས་ཅན་ཐམས་ཅད་དང་རྗེས་སུ་མཐུན་ཞིང་བརྟན་པའོ། །</s>
  </p>
  <p id="349">
    <s id="349:1" flag="alternateSource">འདིར་ཡང་དྲིའི་སྔགས་སུ་འགྱུར་བ་ནི། </s>
    <s id="349:2">ན་མཿས་མནྟ་བུད་དྷཱ་ནཱཾ། ན་མཿས་མནྟ་གནྡྷཱ་བ་བྷཱ་ས་ཤྲི་ཡེ། ཏ་ཐཱ་ག་ཏཱ་ཡ། ཏདྱ་ཐཱ། གནྡྷེ་གནྡྷེ་གན་ངྷྱཱ་དེ། </s>
  </p>
  <p id="350">
    <s id="350:1" flag="alternateSource">གནྡྷ་མ་ནོ་ར་ཐེ། པྲ་ཏཱིཙྪ་པྲ་ཏཱིཙྪ་མཾ། གནྡྷཾ་ས་མ་ཏཱ་ནུ་ཙཱ་རི་ཎི་སྭཱ་ཧཱ། </s>
    <s id="350:2">འདིར་ཕྱག་རྒྱར་འགྱུར་བ་ནི་ལོ་མ་ཞེས་བྱ་བ་རེ་བ་ཐམས་ཅད་ཡོངས་སུ་རྫོགས་པར་བྱེད་པའོ། །</s>
  </p>
  <p id="351">
    <s id="351:1" flag="alternateSource">འདིར་མེ་ཏོག་གི་སྔགས་སུ་འགྱུར་བ་ནི། </s>
    <s id="351:2">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ན་མཿསཾ་ཀུ་སུ་མི་ཏ་རཱ་ཛ་སྱ། ཏ་ཐཱ་ག་ཏ་སྱ། ཏདྱ་ཐཱ། ཀུ་སུ་མེ་ཀུ་སུ་མེ་ཀུ་སུ་མཱ་དྷྱེ། ཀུ་སུ་མ་པཱུ་ར་བཱ་སི་ནི། ཀུ་སུ་མ་བ་ཏི་སྭཱ་ཧཱ། </s>
    <s id="351:3">བདུག་པའི་སྔགས་འདི་ཉིད་དང་གོང་དུ་བསྟན་པའི་བདུག་པས་བདུག་པར་བྱའོ། །</s>
  </p>
  <p id="352">
    <s id="352:1" flag="alternateSource">སྐུ་ནི་རྨད་བྱུང་བསམ་མི་ཁྱབ། །</s>
  </p>
  <p id="353">
    <s id="353:1" flag="alternateSource">སངས་རྒྱས་ཐམས་ཅད་ཕྱག་འཚལ་ཏེ། །</s>
  </p>
  <p id="354">
    <s id="354:1" flag="alternateSource">རྫོགས་སངས་རྒྱས་ཀྱིས་གསུངས་པ་ཡི། །གཏོར་མའི་སྔགས་ནི་བཤད་པར་བྱ། </s>
  </p>
  <p id="355">
    <s id="355:1" flag="alternateSource">ན་མཿསརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། </s>
    <s id="355:2">ཧེ་ཧེ་བྷ་ག་བཱན། མ་ཧ་ས་ཏྭ་སརྦ་ལོ་ཀི་ཏེ་ཨི་མཾ་བ་ལི་གྲྀཧྞཱ་པ་ཡ་གྲྀཧྞཱ་པ་ཡ་ཧཱུཾ་ཧཱུཾ། སརྦ་བི་ཤྭ་ར་ར་ཊ་ཊ་སྥ་ཊ་སྭཱ་ཧཱ། </s>
    <s id="355:3">འདིས་ནི་བཤོས་དབུལ་བར་བྱ་སྟེ</s>
  </p>
  <p id="356">
    <s id="356:1" flag="alternateSource">འབྱུང་པོ་ཐམས་ཅད་ཀྱི་གཏོར་མ་ཡང་བྱའོ། །</s>
  </p>
  <p id="357">
    <s id="357:1" flag="alternateSource"><ref folio="F.128.b"/>འདིར་ཡང་ཕྱག་རྒྱར་འགྱུར་བ་ནི། །མདུང་ཞེས་བྱ་བ་མ་རུངས་པ། །ཐམས་ཅད་ཟློག་པར་བྱེད་པའོ། །</s>
  </p>
  <p id="358">
    <s id="358:1" flag="alternateSource">ན་མཿས་མནྟ་བུདྡྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། སརྦ་ཏ་མོ་྅ནྡྷ་ཀཱ་ར་བིདྷཱན་ས་ནཱཾ། </s>
    <s id="358:2">ན་མཿས་མནྟ་ཛྱོ་ཏི་གན་དྷཱ་བ་བྷཱ་ས་ཤྲི་ཡེ། ཏ་ཐཱ་ག་ཏཱ་ཡ། ཏདྱ་ཐཱ། </s>
    <s id="358:3">ཧེ་ཧེ་བྷ་ག་བཱན། ཛྱོ་ཏི་ར་སྨི་ཤ་ཏ་ས་ཧ་སྲ་པྲ་ཏི་མཎྜི་ཏ་ཤ་རཱི་ར་བི་ཀུརྦ་བི་ཀུརྦ་མ་ཧ་བོ་དྷི་ས་ཏྭཱ་ས་མནྟ་ཛྭ་ལོད་དྱོ་ཏི་ཏ་མཱུར་ཏི་ཁུརྡ་ཁུརྡ། ཨ་བ་ལོ་ཀ་ཡ། ཨ་བ་ལོ་ཀ་ཡ་མཱན། བཾ་སརྦ། ས་ཏྭཱ་ནཱཾ་ཙ་སྭཱ་ཧཱ། </s>
    <s id="358:4">མར་མེའི་སྔགས་ཏེ་</s>
  </p>
  <p id="359">
    <s id="359:1" flag="alternateSource">འདིས་མར་མེ་དབུལ་བར་བྱའོ། །</s>
  </p>
  <p id="360">
    <s id="360:1" flag="alternateSource">ཁ་བྱེ་བ་ཞེས་བྱ་བའི་ཕྱག་རྒྱ་ནི། །སེམས་ཅན་ཀུན་གྱིས་མཐོང་བའོ། །</s>
  </p>
  <p id="361">
    <s id="361:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། </s>
    <s id="361:2">ཛྭ་ལ་ཛྭ་ལ། ཛྭ་ལཱ་ཡ་ཛྭ་ལཱ་ཡ། ཧཱུཾ་བི་བྷོ་ད་ཀ་ཧ་རི་ཀྲྀཥྞ་པིངྒ་ལ་སྭཱ་ཧཱ། </s>
    <s id="361:3">མེའི་བྱ་བ་བྱེད་པའི་སྔགས་སོ། །</s>
  </p>
  <p id="362">
    <s id="362:1" flag="alternateSource">འདིར་ཡང་ཕྱག་རྒྱར་འགྱུར་བ་ནི། །</s>
    <s id="362:2">སེམས་ཅན་ཀུན་ལ་འོད་གསལ་བྱེད། །</s>
  </p>
  <p id="363">
    <s id="363:1" flag="alternateSource">ཁ་སྦྱར་ཞེས་བྱར་འཇིག་རྟེན་གྲགས། །</s>
  </p>
  <p id="364">
    <s id="364:1" flag="alternateSource">བྱང་ཆུབ་སེམས་དཔའ་བློ་ལྡན་གྱིར། །ཐུབ་པ་མཆོག་གིས་སྔོན་བཤད་པའོ། །</s>
  </p>
  <p id="365">
    <s id="365:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ཕྱག་ན་རྡོ་རྗེ་ལ་སྨྲས་པ་གསང་བ་པའི་བདག་པོ་སྔགས་ཀྱི་ཚིག་འདི་ནི་གསང་བ་དང་བཅས་ཤིང་མཆོག་ཏུ་གསང་བར་བྱ་བ་ཡིན་ཏེ</s>
  </p>
  <p id="366">
    <s id="366:1" flag="alternateSource">ཁྱོད་བུ་འཇིག་རྟེན་རྣམས་གྲགས་པའི། །མི་བཟད་པ་ནི་གང་ཡིན་པ། །སྔགས་རྣམས་དག་ནི་ཐམས་ཅད་ཀྱིས། །མཁས་པ་རྣམས་ཀྱིས་བསྒྲུབས་པ་སྟེ། །</s>
  </p>
  <p id="367">
    <s id="367:1" flag="alternateSource">སྤྱི་བོའི་གདུ་བུ་ཞེས་གྲགས་པ། །རྡོ་རྗེ་པདྨའི་རིགས་ཀྱང་ཡིན། །</s>
  </p>
  <p id="368">
    <s id="368:1" flag="alternateSource">དེ་ནི་རྣམ་པར་གཞིག་བྱའི་ཕྱིར། །རིག་པ་འདི་ནི་ཡང་དག་བརྗོད། །</s>
  </p>
  <p id="369">
    <s id="369:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། </s>
    <s id="369:2">ཨོཾ་ཀ་ར་ཀ་ར། ཀུ་རུ་ཀུ་རུ། མ་མ་ཀཱརྱཾ་བྷཉྫ་བྷཉྫ། སརྦ་བིགྷྣ་ད་ཧ་ད་ཧ་སརྦ་བཛྲ་བི་ནཱ་ཡ་ཀཾ་མཱུརྞྷ་ག་ཊཾ་ཛྲི་བི་ཏཱནྟ་ཀ་ར་མ་ཧཱ་བི་ཀྲྀ་ཏ་རཱུ་པ་དྷཱ་རི་ཎི། པ་ཙ་པ་ཙ་སརྦ་དུཥྚཱ་ན། </s>
  </p>
  <p id="370">
    <s id="370:1" flag="alternateSource">མ་ཧཱ་ག་ན་པ་ཏི་ཛཱི་བི་ཏཱནྟ་ཀ་ར་བན་དྷ་བན་དྷ་སརྦ་གྲ་ཧཱན། ཥཊ་མུ་ཁ་ཥཊ་བྷུ་ཛ། ཥཊ་ཙ་ར་ཎ་རུ་དྲ་མཱ་ན་ཡ། བིཥྞུ་མཱ་ན་ཡ་བྲ་ཧྨཱ་དྱ་དེ་བ་མཱ་ན་ཡ་མཱ་བི་ལཾ་བ། ལ་ཧུ་ལ་ཧུ་མཎྜ་ལ་མ་དྷྱེ་པྲ་བེ་ཤ་ཡ། ས་མ་ཡ་མ་ནུ་སྨ་ར་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་སྥ་ཊ་སྥ་ཊ་<ref folio="F.129.a"/>སྭཱ་ཧཱ། </s>
    <s id="370:2">གསང་བ་པའི་བདག་པོ་འདི་ནི་འཇམ་དཔལ་གཞོན་ནུར་གྱུར་པའི་མཆོག་ཏུ་གསང་བའི་སྔགས་ཆེན་པོ་གདོང་དྲུག་པ་ཞེས་བྱ་བ་ཡིན་ཏེ</s>
  </p>
  <p id="371">
    <s id="371:1" flag="alternateSource">ཁྲོ་བོའི་རྒྱལ་པོ་བགེགས་ཐམས་ཅད་འཇིག་པར་བྱེད་པ་སྟེ། </s>
  </p>
  <p id="372">
    <s id="372:1" flag="alternateSource">འདི་བརྗོད་པ་ཙམ་གྱིས་ས་བཅུའི་དབང་ཕྱུག་ལ་གནས་པའི་བྱང་ཆུབ་སེམས་དཔའ་ཡང་འཇིགས་པར་བྱེད་པ་ཡིན་ན། </s>
  </p>
  <p id="373">
    <s id="373:1" flag="alternateSource">བགེགས་མ་རུངས་པ་ལྟ་སྨོས་ཀྱང་ཅི་དགོས་འདི་</s>
    <s id="373:2">བརྗོད་པ་ཙམ་ཉིད་ཀྱིས་སྲུང་བ་ཆེན་པོ་བྱས་པར་འགྱུར་རོ། །</s>
  </p>
  <p id="374">
    <s id="374:1" flag="alternateSource">འདིར་ཡང་ཕྱག་རྒྱར་འགྱུར་བ་ནི། །ནག་པོ་ཆེན་པོ་ཞེས་བྱ་བའི། །བགེགས་རྣམས་ཐམས་ཅད་འཇིག་བྱེད་པའོ། །</s>
  </p>
  <p id="375">
    <s id="375:1" flag="alternateSource">འདི་ཉིད་ཀྱི་ཁྲོ་བོའི་རྒྱལ་པོའི་སྙིང་པོ་ནི། </s>
    <s id="375:2">ཨོཾ་ཧྲཱིཿཥྚཱིཿབི་ཀྲྀ་ཏཱ་ན་ན་ཧཱུྃ་སརྦ་ཤ་ཏྲཱུཾ་ནཱ་ཤ་ཡ་སྟཾ་བྷ་ཡ་ཕཊ་ཕཊ་སྭཱ་ཧཱ། </s>
    <s id="375:3">སྔགས་འདི་བརྗོད་པས་དགྲ་ཐམས་ཅད་ཟུག་གཟེར་ཆེན་པོ་དང་། ནད་ཆེན་པོ་དང་ཉིན་བཞི་པའི་རིམས་ཀྱིས་ཐེབས་པར་འགྱུར་རོ། །</s>
  </p>
  <p id="376">
    <s id="376:1" flag="alternateSource">རྟག་ཏུ་དགའ་བ་མེད་པ་དང་། བྱམས་པ་མེད་པ་དང་། སྙིང་རྗེའི་སེམས་ཐོབ་པར་མི་འགྱུར་ཏེ། </s>
  </p>
  <p id="377">
    <s id="377:1" flag="alternateSource">བཟླས་པ་ཟིན་གྱི་བར་དུ་གྲོལ་བར་མི་འགྱུར་ཞིང་འཆི་བར་འགྱུར་རོ། །</s>
  </p>
  <p id="378">
    <s id="378:1" flag="alternateSource">དཀོན་མཆོག་གསུམ་ལ་གནོད་པ་བྱེད་པ་དག་ལ་བྱའི། ཞི་བའི་སེམས་ཡོད་པ་གཞན་དག་ལ་ནི་མ་ཡིན་ནོ། །</s>
  </p>
  <p id="379">
    <s id="379:1" flag="alternateSource">ཕྱག་རྒྱ་ནི་རྩེ་གསུམ་ཆེན་པོ་ཞེས་བྱ་བ་སྦྱར་བར་བྱའོ། །</s>
  </p>
  <p id="380">
    <s id="380:1" flag="alternateSource">འདིར་ཉེ་བའི་སྙིང་པོར་འགྱུར་བ་ནི། </s>
    <s id="380:2">ཨོཾ་ཏྲི་ཀཱ་ལ་རཱུ་པ་ཧཱུྃ་ཁཾ་སྭཱ་ཧཱ། </s>
    <s id="380:3">ཕྱག་རྒྱ་ནི་རྩེ་གསུམ་ཆེན་པོ་ཞེས་བྱ་བ་ཉིད་སྦྱར་བར་བྱའོ། །</s>
  </p>
  <p id="381">
    <s id="381:1" flag="alternateSource">མ་རུངས་པ་ཐམས་ཅད་ལ་གང་འདོད་པ་དེ་བྱེད་པར་འགྱུར་རོ། །</s>
  </p>
  <p id="382">
    <s id="382:1" flag="alternateSource">སྙིང་པོའི་མཆོག་སངས་རྒྱས་ཐམས་ཅད་ཀྱིས་བྱིན་གྱིས་བརླབས་པའི་ཡི་གེ་གཅིག་པ་ཞེས་བྱའོ། །</s>
  </p>
  <p id="383">
    <s id="383:1" flag="alternateSource">ཧཱུྃ །_</s>
    <s id="383:2">འདི་ནི་ལས་ཐམས་ཅད་བྱེད་པའོ། །</s>
  </p>
  <p id="384">
    <s id="384:1" flag="alternateSource">ཕྱག་རྒྱ་ཡང་རྩེ་གསུམ་ཆེན་པོ་ཞེས་བྱ་བར་སྦྱར་བར་བྱའོ། །</s>
  </p>
  <p id="385">
    <s id="385:1" flag="alternateSource">ཕུང་ཁྲོལ་ཐམས་ཅད་ཟློག་པར་བྱེད་པ། འབྱུང་པོ་ཐམས་ཅད་དབང་དུ་བྱེད་པ་སྟེ། </s>
  </p>
  <p id="386">
    <s id="386:1" flag="alternateSource">མདོར་ན་ཁྲོ་བོའི་རྒྱལ་པོ་འདི་ནི་ལས་ཐམས་ཅད་ལ་སྦྱར་བར་བྱའོ། །</s>
  </p>
  <p id="387">
    <s id="387:1" flag="alternateSource">དཀྱིལ་འཁོར་གྱི་དབུས་སུ་བཟླས་པ་བྱས་ན་གྲུབ་པའི་དུས་སུ་ཁྱད་པར་དུ་འཕགས་པར་འགྱུར་རོ། །</s>
  </p>
  <p id="388">
    <s id="388:1" flag="alternateSource">འདིར་གཤེགས་སུ་གསོལ་བའི་སྔགས་སུ་འགྱུར་བ་ནི། </s>
    <s id="388:2">ན་མཿསརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། <ref folio="F.129.b"/></s>
    <s id="388:3">ཛ་ཡ་ཛ་ཡ་སུ་ཛ་ཡ། མ་ཧཱ་ཀཱ་རུ་ཎི་ཀ་བི་ཤྭ་རཱུ་པི་ཎི་གཙྪ་སརྦ་བུད་དྷཱཤྩ། བི་སརྫྫ་ཡ་ས་པ་རཱི་བཱ་རཾ་སྭ་བྷཱ་བ་ནཱཾ་ཙ་པྲ་བེ་ཤ་ཡ་ས་མ་ཡ་མ་ནུ་སྨ་ར་སརྦཱརྠཱཤྩ་མེ་སིད་དྷྱནྟུ་མནྟྲ་པ་ད་མ་ནོ་ར་ཐཉྩ། མེ་པ་རི་པཱུ་ར་ཡནྟུ་སྭཱ་ཧཱ། </s>
    <s id="388:4">འདི་ནི་གཤེགས་སུ་གསོལ་བའི་སྔགས་ཏེ</s>
  </p>
  <p id="389">
    <s id="389:1" flag="alternateSource">ལས་ཐམས་ཅད་ལ་སྦྱར་བར་བྱའོ། །</s>
  </p>
  <p id="390">
    <s id="390:1" flag="alternateSource">ཕྱག་རྒྱ་ནི་བཟང་པོའི་གདན་ཞེས་བྱ་བ་ཡིན་ཏེ། </s>
  </p>
  <p id="391">
    <s id="391:1" flag="alternateSource">འདིས་གདན་ལ་ཡང་སྦྱར་བར་བྱའོ། །</s>
  </p>
  <p id="392">
    <s id="392:1" flag="alternateSource">ཡིད་ཀྱིས་བཟླས་པ་བདུན་བྱས་ཏེ་གཤེགས་སུ་གསོལ་ལོ། །</s>
  </p>
  <p id="393">
    <s id="393:1" flag="alternateSource">འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཀྱི་དཀྱིལ་འཁོར་དང་སྔགས་དང་སྔགས་གྲུབ་པ་དག་དང་། </s>
    <s id="393:2">དམ་ཚིག་དང་། བཟླས་པ་དང་། དུས་དང་ངེས་པར་སྡོམ་པ་དག་ལ་ཡང་སྦྱར་བར་བྱའོ། །</s>
  </p>
  <p id="394">
    <s id="394:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་གནས་གཙང་མའི་གཞལ་མེད་ཁང་ལ་ཡང་བལྟས་ཏེ། </s>
  </p>
  <p id="395">
    <s id="395:1" flag="alternateSource">འཁོར་གྱི་དཀྱིལ་འཁོར་ཆེན་པོ་དང་། </s>
    <s id="395:2">རང་གི་རིག་པའི་ཚོགས་ཀྱི་སྔགས་ཀྱི་ལེའུ་རབ་འབྱམ་སྨྲས་སོ། །</s>
  </p>
  <p id="396">
    <s id="396:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་གཱ་ཏྲཱ་ཎཱཾ། </s>
    <s id="396:2">ཨོཾ་རི་ཊི་ནི་སྭཱ་ཧཱ། </s>
    <s id="396:3">འདི་ནི་འཇམ་དཔལ་གྱི་རྗེས་སུ་འབྲང་བ་སྐྲ་ཅན་མ་ཞེས་བྱ་བའི་རིག་པ། ལས་ཐམས་ཅད་བྱེད་པ། </s>
    <s id="396:4">ཕྱག་རྒྱ་ཆེན་པོ་གཙུག་ཕུད་ལྔ་ཞེས་བྱ་བ་དུག་གི་ལས་ཐམས་ཅད་ལ་སྦྱར་བར་བྱའོ། །</s>
  </p>
  <p id="397">
    <s id="397:1" flag="alternateSource">ན་མཿསརྦ་བུདྡྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། </s>
    <s id="397:2">ཨོཾ་ནི་ཏི་ཊི། </s>
    <s id="397:3">འདི་ནི་ཉེ་བའི་སྐྲ་ཅན་མ་ཞེས་བྱ་བའི་རིག་པ་ཡིན་ཏེ་</s>
  </p>
  <p id="398">
    <s id="398:1" flag="alternateSource">ལས་ཐམས་ཅད་བྱེད་པའོ། །</s>
  </p>
  <p id="399">
    <s id="399:1" flag="alternateSource">ཕྱག་རྒྱ་ནི་ཁ་བྱེ་བ་ཞེས་བྱ་བ་གཟའ་ཐམས་ཅད་ཀྱི་ལས་ལ་སྦྱར་བར་བྱའོ། །</s>
  </p>
  <p id="400">
    <s id="400:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ག་ཏཱི་ནཱཾ། </s>
    <s id="400:2">ལཾ་ནི། </s>
    <s id="400:3">རིག་པ་འདི་ནི་པདྨ་ཅན་ཞེས་བྱ་སྟེ། </s>
  </p>
  <p id="401">
    <s id="401:1" flag="alternateSource">ལས་ཐམས་ཅད་བྱེད་ཅིང་དགེ་བའོ། །</s>
  </p>
  <p id="402">
    <s id="402:1" flag="alternateSource">ཕྱག་རྒྱ་བཟང་པོའི་གདན་ཞེས་བྱ་བ་དང་ལྡན་པས་གནོད་སྦྱིན་མོ་ངེས་པར་དགུག་པར་བྱའོ། །</s>
  </p>
  <p id="403">
    <s id="403:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་ཙིན་ཏྱཱད་བྷུ་ཏ་རཱུ་པཱི་ཎཱཾ། </s>
    <s id="403:2">ཨོཾ་ཥྚཻ་ཥྚཻ་སྭཱ་ཧཱ། </s>
    <s id="403:3">ཕྱག་རྒྱ་མདུང་ནི་བསྡམ་པ་ཡིས། མཁའ་འགྲོ་མ་རྣམས་འཇོམས་པར་བྱེད། །</s>
  </p>
  <p id="404">
    <s id="404:1" flag="alternateSource">སངས་རྒྱས་དག་ནི་ཐམས་ཅད་ཀྱིས། །ཐམས་ཅད་གཟུགས་ཅན་རབ་བསྔགས་པ། །རིག་པ་ཐོད་ཅན་ཞེས་བྱ་བ། །འཇམ་པའི་དབྱངས་ཀྱིས་བཤད་པ་ཡིན། །</s>
  </p>
  <p id="405">
    <s id="405:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཙ་རཱི་ཎཱཾ། ཏདྱ་ཐཱ། <ref folio="F.130.a"/></s>
    <s id="405:2">ཨོཾ་བ་ར་དེ་སྭཱ་ཧཱ། །</s>
    <s id="405:3">ཕྱག་རྒྱ་གཙུག་ཕུད་གསུམ་ཉིད་ནི། །དཔལ་སྦྱིན་བྱེད་པས་སྦྱར་བར་བྱ། །</s>
  </p>
  <p id="406">
    <s id="406:1" flag="alternateSource">གཟུགས་མངའ་འཆང་བ་ལྷ་མོ་ནི། །མྱུར་དུ་ལོངས་སྤྱོད་སྒྲུབ་བྱེད་པའོ། །</s>
  </p>
  <p id="407">
    <s id="407:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་ཙིན་ཏྱཱད་བྷུ་ཏ་རཱུ་པཱི་ཎཱཾ། </s>
    <s id="407:2">ཨོཾ་བྷུ་རུ་སྭཱ་ཧཱ། </s>
    <s id="407:3">ཕྱག་རྒྱ་མདུང་རྩེ་ཡང་དག་སྦྱར། །</s>
  </p>
  <p id="408">
    <s id="408:1" flag="alternateSource">རིམས་ནད་ཐམས་ཅད་རྣམ་འཇིག་ཡིན། །</s>
  </p>
  <p id="409">
    <s id="409:1" flag="alternateSource">ན་མཿས་མནྟ་བུད་དྷཱ་ཎཱཾ། ཨ་ཙིན་ཏྱཱད་བྷུ་ཏ་རཱུ་པཱི་ཎཱཾ། </s>
    <s id="409:2">ཨོཾ་ཏཱ་རེ་སྭཱ་ཧཱ། </s>
    <s id="409:3">རིག་པ་ཕུག་རོན་ཞེས་བྱ་བ། །ལས་རྣམས་ཀུན་ལ་རབ་ཏུ་བསྔགས། །</s>
  </p>
  <p id="410">
    <s id="410:1" flag="alternateSource">ཕྱག་རྒྱ་མདུང་དང་ལྡན་པ་ཡིས། །བགེགས་ནི་འཇོམས་པར་བྱེད་པ་ཡིན། །</s>
  </p>
  <p id="411">
    <s id="411:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་ཙིན་ཏྱཱད་བྷུ་ཏ་རཱུ་པཱི་ཎཱཾ། </s>
    <s id="411:2">ཏདྱ་ཐཱ། </s>
    <s id="411:3">ཨོཾ་བི་ལོ་ཀི་ནི་སྭཱ་ཧཱ། །</s>
    <s id="411:4">རིག་པ་སྣང་ལྡན་ཞེས་བྱ་བ། །འཇིག་རྟེན་ཐམས་ཅད་དབང་དུ་བྱེད། །</s>
  </p>
  <p id="412">
    <s id="412:1" flag="alternateSource">བདེ་བ་ཐམས་ཅད་སྦྱིན་བྱེད་པ། །གདོང་གི་ཕྱག་རྒྱ་སྦྱར་བར་བྱ། །</s>
  </p>
  <p id="413">
    <s id="413:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་ཙིན་ཏྱཱད་བྷུ་ཏ་རཱུ་པཱི་ཎཱཾ། </s>
    <s id="413:2">ཏདྱ་ཐཱ། </s>
    <s id="413:3">ཨོཾ་བི་ཤྭེ་བི་ཤྭེ་སཾ་བྷཱ་བེ་བི་ཤྭ་རཱུ་པཱི་ཎི་ཀ་ཧ་ཀ་ཧ་ཨ་བེ་ཤྭ་བེ་ཤ་ས་མ་ཡ་མ་ནུ་སྨ་ར་རུ་རུ་ཏིཥྛ་སྭཱ་ཧཱ། </s>
    <s id="413:4">རིག་པ་ཆེན་པོ་སྟོབས་ཆེན་འདི། །འཇིག་རྟེན་འདྲེན་པས་བསྟན་པ་སྟེ། །</s>
  </p>
  <p id="414">
    <s id="414:1" flag="alternateSource">མཆེ་བའི་ཕྱག་རྒྱ་ལྡན་བྱས་ན། །</s>
  </p>
  <p id="415">
    <s id="415:1" flag="alternateSource">སེམས་ཅན་ཐམས་ཅད་འབེབས་ཤིང་དགེ། །</s>
  </p>
  <p id="416">
    <s id="416:1" flag="alternateSource">འབྱུང་པོ་ཀུན་ལ་མཆོག་སྦྱིན་པ། །ཐམས་ཅད་ཅེས་ནི་ཡང་དག་བསྒྲགས། །</s>
    <s id="416:2">ན་མཿས་མནྟ་བུད་དྷཱ་ནཱཾ། ཨ་ཙིན་ཏྱཱད་བྷུ་ཏ་རཱུ་པཱི་ནཱཾ། </s>
    <s id="416:3">ཨོཾ་ཤྭེ་ཏེ་ཤྲཱི་བ་སུ་སྭཱ་ཧཱ། </s>
    <s id="416:4">རྨ་བྱའི་གདན་གྱི་ཕྱག་རྒྱ་ཡིས། །རྣམ་དགོད་ལས་ནི་ཐམས་ཅད་བྱེད། །</s>
  </p>
  <p id="417">
    <s id="417:1" flag="alternateSource">དཀར་མོ་ཆེན་མོ་ཞེས་བྱ་བ། །རྨད་བྱུང་བསམ་མེད་གཟུགས་ཅན་ཏེ། །</s>
  </p>
  <p id="418">
    <s id="418:1" flag="alternateSource">འཇིག་རྟེན་རྣམས་ཀྱི་སྐལ་ལྡན་བྱེད། །</s>
  </p>
  <p id="419">
    <s id="419:1" flag="alternateSource">སྐྱེས་པ་བུད་མེད་དབང་དུ་འགྱུར། །</s>
  </p>
  <p id="420">
    <s id="420:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་ཙིན་ཏྱཱད་བྷུ་ཏ་རཱུ་པཱི་ཎཱཾ། </s>
    <s id="420:2">ཏདྱ་ཐཱ། </s>
    <s id="420:3">ཨོཾ་ཁི་ཁི་རི་ཁི་རི་བྷང་གུ་རི་སརྦ་ཤ་ཏྲུཾ་སྟཾ་བྷ་ཡ་ཛམ་བྷ་ཡ་མོ་ཧ་ཡ་བ་ཤ་མཱ་ན་ཡ་སྭཱ་ཧཱ། </s>
    <s id="420:4">རིག་པ་འདི་ནི་རིག་ཆེན་པོ། །རྣལ་འབྱོར་མ་ཞེས་རབ་ཏུ་བསྟན། །</s>
  </p>
  <p id="421">
    <s id="421:1" flag="alternateSource">ཕྱག་རྒྱ་གདོང་གསུམ་སྦྱར་བྱས་ན། །</s>
  </p>
  <p id="422">
    <s id="422:1" flag="alternateSource">མ་རུངས་སེམས་ཅན་འདུལ་བར་བྱེད། །</s>
  </p>
  <p id="423">
    <s id="423:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱཀྟི་པྲ་ཙ་རཱི་ཎཱཾ། </s>
    <s id="423:2">ཏདྱ་ཐཱ། </s>
    <s id="423:3">ཨོཾ་ཤྲཱིཿ། </s>
    <s id="423:4">རིག་པ་འདི་ནི་དཔལ་ཆེན་མོ། །</s>
  </p>
  <p id="424">
    <s id="424:1" flag="alternateSource">འཇིག་རྟེན་མགོན་གྱིས་བསྟན་པ་སྟེ། །</s>
  </p>
  <p id="425">
    <s id="425:1" flag="alternateSource"><ref folio="F.130.b"/>ཕྱག་རྒྱ་ཁ་སྦྱར་སྦྱར་བྱས་ན། །</s>
  </p>
  <p id="426">
    <s id="426:1" flag="alternateSource">རྒྱལ་སྲིད་ཆེན་པོ་སྦྱིན་བྱེད་པའོ། །</s>
  </p>
  <p id="427">
    <s id="427:1" flag="alternateSource">ན་མཿས་མནྟ་བུད་དྷཱ་ནཱཾ། སརྦ་སཏྭཱ་བྷ་ཡ་པྲ་ད་ཡི་ནཱཾ། </s>
    <s id="427:2">ཨོཾ་ཨ་ཛི་ཏེ་ཀུ་མཱ་ར་རཱུ་པཱི་ཎཱི་ཨེ་ཧྱེ་ཧི་ཨཱ་གཙྪ་མ་མ་ཀཱརྱཾ་ཀུ་རུ་སྭཱ་ཧཱ། </s>
    <s id="427:3">རྒྱལ་བྱེད་མ་ཞེས་རྣམ་གྲགས་པ། །</s>
    <s id="427:4">གཞོན་ནུ་བདུད་རྩི་ལས་བྱུང་བ། །</s>
    <s id="427:5">རྫོགས་པའི་ཕྱག་རྒྱ་ལྡན་པ་ཡིས། །དགྲ་རྣམས་ཐམས་ཅད་ཟློག་པར་བྱེད། །</s>
  </p>
  <p id="428">
    <s id="428:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་ཙིན་ཏྱཱད་བྷུ་ཏ་རཱུ་པཱི་ཎཱཾ། </s>
    <s id="428:2">ཏདྱ་ཐཱ། </s>
    <s id="428:3">ཨོཾ་ཛ་ཡེ་སྭཱ་ཧཱ། བི་ཛ་ཡེ་སྭཱ་ཧཱ། ཨ་ཛི་ཏེ་སྭཱ་ཧཱ། ཨ་པ་རཱ་ཛི་ཏེ་སྭཱ་ཧཱ། </s>
    <s id="428:4">སྲིང་མོ་བཞི་ཞེས་རྣམ་གྲགས་པ། །བྱང་ཆུབ་སེམས་དཔའི་རྗེས་འགྲོ་བ། །</s>
    <s id="428:5">ས་རྣམས་ཐམས་ཅད་ཀུན་འགྲོ་ཞིང་། །ཀུན་ལ་རྗེས་སུ་འཛིན་བྱེད་པའོ། །</s>
  </p>
  <p id="429">
    <s id="429:1" flag="alternateSource">མིང་པོ་གཏུམ་བུ་རུ་ཞེས་གྲགས། །</s>
  </p>
  <p id="430">
    <s id="430:1" flag="alternateSource">འདི་དག་གི་ནི་རྗེས་སུ་འབྲང་། །</s>
  </p>
  <p id="431">
    <s id="431:1" flag="alternateSource">གྲུ་ཡི་བཞོན་པ་ལ་ཞོན་ནས། །</s>
  </p>
  <p id="432">
    <s id="432:1" flag="alternateSource">རྒྱ་མཚོ་ལ་ནི་གནས་པ་ཡིན། །</s>
  </p>
  <p id="433">
    <s id="433:1" flag="alternateSource">ཁུ་ཚུར་ཕྱག་རྒྱ་བཅིངས་པ་ཡིས། །བསམ་པ་ཐམས་ཅད་ཡོངས་རྫོགས་བྱེད། །</s>
  </p>
  <p id="434">
    <s id="434:1" flag="alternateSource">ན་མཿས་མནྟ་བུད་དྷཱ་ནཱཾ། ལོ་ཀཱ་གྲཱ་དྷི་པ་ཏཱི་ནཱཾ། </s>
    <s id="434:2">ཏདྱ་ཐཱ། </s>
    <s id="434:3">ཨོཾ་ཀུ་མཱ་ར་མ་ཧཱ་ཀུ་མཱ་ར་ཀྲི་ཌ་ཀྲི་ཌ། ཤཾ་མུ་ཁ་བོ་དྷི་སཏྭཱ་ནུ་ཛྙཱ་ཏ། མ་ཡཱུ་རཱ་ས་ན། </s>
  </p>
  <p id="435">
    <s id="435:1" flag="alternateSource">ཤཀྟོ་དྱ་ཏ་པཱ་ཎེ། རཀྟཱཾ་ག་རཀྟ་གན་དྷཱ་ནུ་ལེ་པ་ན་པྲི་ཡ། ཁ་ཁ་ཁཱ་ཧི་ཁཱ་ཧི་ཧཱུཾ་ནྲྀ་ཏྱ་ནྲྀ་ཏྱ། རཀྟ་པུཥྤཱ་རྩི་ཏ་མཱུརྟི་ས་མ་ཡ་མ་ནུ་སྨ་ར། བྷྲ་མ་བྷྲ་མ། བྷྲཱ་མ་ཡ་བྷྲཱ་མ་ཡ། ལཱ་ཧུ་ལཱ་ཧུ་མཱ་བི་ལམྦ་སརྦ་ཀཱ་ཎི་མེ་ཀུ་རུ་ཀུ་རུ། བི་ཙི་ཏྲ་རཱུ་པ་དྷཱ་རི་ཎཱཾ། ཏིཥྛ་ཏིཥྛ་ཧཱུྃ་སརྦ་བུད་དྷཱ་ནུ་ཛྙཱ་ཏ་སྭཱ་ཧཱ། </s>
    <s id="435:2">སྐྱོབ་པ་བྱང་ཆུབ་སེམས་དཔའ་ནི། །འཇམ་པའི་དབྱངས་ཀྱིས་བཤད་པ་ན། །</s>
  </p>
  <p id="436">
    <s id="436:1" flag="alternateSource">ས་རྣམས་མ་ལུས་རྣམ་དྲུག་ཏུ། །ཀུན་ནས་ཡོངས་སུ་རབ་ཏུ་གཡོས། །</s>
    <s id="436:2">སེམས་ཅན་ཀུན་གྱི་དོན་ཕྱིར་དང་། །མ་རུངས་སེམས་ཅན་ཟློག་པའི་ཕྱིར། །མི་བཟད་དབང་ཕྱུག་བུའི་གཟུགས་སུ། །གདུལ་བའི་དོན་དུ་འདིར་སྟོན་ཏེ</s>
  </p>
  <p id="437">
    <s id="437:1" flag="alternateSource">སྐེམ་བྱེད་དང་ནི་མིག་དམར་གྱི། །ཕྱག་མཚན་གྱིས་ནི་མཚོན་པ་སྟེ། །</s>
  </p>
  <p id="438">
    <s id="438:1" flag="alternateSource">སྙིང་རྗེས་ཐུགས་ནི་བརླན་པ་ཡིས། །འཇམ་པའི་ངག་གིས་གསུངས་པ་ཡིན། །</s>
  </p>
  <p id="439">
    <s id="439:1" flag="alternateSource">སེམས་དཔའི་ནང་ན་བདག་ཉིད་ཆེ། །</s>
  </p>
  <p id="440">
    <s id="440:1" flag="alternateSource">བྱིས་པ་རྣམས་ལ་ཕན་བྱེད་གང་། །</s>
    <s id="440:2">སེམས་ཅན་སྤྱོད་ཕྱིར་བརྩོན་པ་ནི། །</s>
    <s id="440:3">འགྲོ་བ་ཀུན་ལ་རྣམ་པར་སྤྱོད། །</s>
  </p>
  <p id="441">
    <s id="441:1" flag="alternateSource">ཕྱག་རྒྱ་མདུང་དང་ལྡན་པ་ཡིས། །བདག་ཉིད་ཆེན་པོས་<ref folio="F.131.a"/>སྦྱར་ན་ནི། །</s>
    <s id="441:2">ཚངས་པ་སོགས་པའང་འགུགས་བྱེད་ན། །</s>
  </p>
  <p id="442">
    <s id="442:1" flag="alternateSource">མི་རྣམས་ལ་ནི་སྨོས་ཅི་དགོས། །</s>
  </p>
  <p id="443">
    <s id="443:1" flag="alternateSource">གཞོན་ནུའི་སེམས་སུ་མཐའ་དག་ནི། །བསྡུས་ནས་ཡོངས་སུ་བཤད་པར་བྱ། །</s>
  </p>
  <p id="444">
    <s id="444:1" flag="alternateSource">སྨིན་དྲུག་བུ་དང་འཇམ་དཔལ་གྱི། །སྔགས་སུ་འདི་ནི་ཡང་དག་བསྟན། །</s>
  </p>
  <p id="445">
    <s id="445:1" flag="alternateSource">སེམས་ཅན་རྗེས་སུ་གཟུང་བའི་ཕྱིར། །བྱང་ཆུབ་སེམས་དཔར་འདི་སྟོན་ཏོ། །</s>
  </p>
  <p id="446">
    <s id="446:1" flag="alternateSource">ཡིག་གསུམ་ཞེས་བྱའི་སྙིང་པོ་ནི། །འདི་ཡི་སྔགས་སུ་བརྗོད་པ་ཡིན། །</s>
  </p>
  <p id="447">
    <s id="447:1" flag="alternateSource">སེམས་ཅན་ཀུན་ལ་ཕན་པའི་ཕྱིར། །ལོངས་སྤྱོད་འདྲེན་པའི་མཆོག་དེ་ཡིན། །</s>
  </p>
  <p id="448">
    <s id="448:1" flag="alternateSource">ཕྱག་རྒྱ་མདུང་དང་ལྡན་པ་ཡིས། །བཀོད་ན་ལས་ཀུན་བྱེད་པ་ཡིན། །</s>
  </p>
  <p id="449">
    <s id="449:1" flag="alternateSource">ཨོཾ་ཧཱུཾ་ཛྫཿ། </s>
    <s id="449:2">སྔགས་འདི་མདོ་རུ་བསྡུ་བྱས་ན། །</s>
  </p>
  <p id="450">
    <s id="450:1" flag="alternateSource">མི་རྣམས་ཀྱི་ནི་དོན་བྱེད་དོ། །</s>
  </p>
  <p id="451">
    <s id="451:1" flag="alternateSource">ན་མཿས་མནྟ་བུད་དྷཱ་ནཱཾ། ས་མནྟ་དྱོ་ཏི་ཏ་མཱུ་རྟཱི་ནཱཾ། </s>
    <s id="451:2">ཨོཾ་བི་ཀྲྀ་ཏ་གྲ་ཧ་ཧཱུཾ་ཕཊ་སྭཱ་ཧཱ། འདི་ཡང་ཉེ་བའི་སྙིང་པོ་སྟེ། །</s>
  </p>
  <p id="452">
    <s id="452:1" flag="alternateSource">དེ་བཞིན་ཕྱག་རྒྱ་མདུང་ལྡན་པས། །འབྱུང་པོ་ཐམས་ཅད་འགུགས་བྱེད་ཅིང་། །དེ་བཞིན་གཟའ་དང་མ་མོར་བཅས། །</s>
  </p>
  <p id="453">
    <s id="453:1" flag="alternateSource">ཕྱག་རྒྱ་ཀུན་གྱིས་ཕྱག་རྒྱ་ལ། །བཀོད་ན་འབྲས་བུར་བཅས་པར་འགྱུར། །</s>
  </p>
  <p id="454">
    <s id="454:1" flag="alternateSource">འབྱུང་པོ་རྣམས་ནི་དངངས་བྱེད་ཅིང་། །མ་རུངས་འཇུག་པ་ཟློག་པར་བྱེད། །</s>
  </p>
  <p id="455">
    <s id="455:1" flag="alternateSource">འཇམ་དཔལ་གཞོན་ནུར་གྱུར་པ་འདིའི་གདོང་དྲུག་གི་བུ་ཞེས་བྱ་བའི་འཇམ་དཔལ་གཞོན་ནུའི་རྗེས་སུ་འབྲང་བ་སྟེ། </s>
  </p>
  <p id="456">
    <s id="456:1" flag="alternateSource">ལས་ཐམས་ཅད་བྱེད་པ་སྟེ། </s>
  </p>
  <p id="457">
    <s id="457:1" flag="alternateSource">བཟླས་པ་ཙམ་ཁོ་ནས་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="458">
    <s id="458:1" flag="alternateSource">འབྱུང་པོ་ཐམས་ཅད་དངངས་པར་བྱེད་པ་དང་། སྐྲག་པར་བྱེད་པ་དང་། འགུགས་པར་བྱེད་པ་དང་། དབང་དུ་བྱེད་པ་དང་སྐེམ་པར་བྱེད་པ་དང་། འཇིག་པར་བྱེད་པ་དང་རིག་པ་འཛིན་པ་ཇི་ལྟར་འདོད་པ་དེ་ཐམས་ཅད་སྒྲུབ་པར་བྱེད་པའོ། །</s>
  </p>
  <p id="459">
    <s id="459:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། </s>
    <s id="459:2">ཏདྱ་ཐཱ། </s>
    <s id="459:3">ཨོཾ་བྲ་ཧྨ་བྲ་ཧྨ་བར་ཙ་ས་ཤཱནྟིཾ་ཀུ་རུ་སྭཱ་ཧཱ། </s>
    <s id="459:4">སྔགས་འདི་ཚངས་པ་ཆེན་པོ་སྟེ། །</s>
  </p>
  <p id="460">
    <s id="460:1" flag="alternateSource">བྱང་ཆུབ་སེམས་དཔས་བཤད་པ་ཡིན། །</s>
  </p>
  <p id="461">
    <s id="461:1" flag="alternateSource">འབྱུང་པོས་ཞི་གྱུར་རབ་ཏུ་ཐོབ། །</s>
  </p>
  <p id="462">
    <s id="462:1" flag="alternateSource">སྐད་ཅིག་ཉིད་ལ་བསིལ་བར་གྱུར། །</s>
  </p>
  <p id="463">
    <s id="463:1" flag="alternateSource">ཕྱག་རྒྱ་གཙུག་ཕུད་ལྔ་སྦྱར་ན། །</s>
  </p>
  <p id="464">
    <s id="464:1" flag="alternateSource">མྱུར་དུ་དགེ་ལེགས་ཐོབ་པར་འགྱུར། །</s>
  </p>
  <p id="465">
    <s id="465:1" flag="alternateSource">མངོན་སྤྱོད་དག་ནི་ཐམས་ཅད་ལ། །སྲིད་སྲུང་གི་ནི་རིག་བྱེད་འདོད། །</s>
  </p>
  <p id="466">
    <s id="466:1" flag="alternateSource">འདི་ནི་<ref folio="F.131.b"/>མདོར་བསྡུ་བསྟན་པ་སྟེ། །</s>
  </p>
  <p id="467">
    <s id="467:1" flag="alternateSource">འདི་ཡི་ཆོ་ག་བསྡུས་པ་ཡིན། །</s>
  </p>
  <p id="468">
    <s id="468:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། </s>
    <s id="468:2">ཏདྱ་ཐཱ། </s>
    <s id="468:3">ཨོཾ་ག་རུ་ཌ་བཱ་ཧ་ན་ཙ་ཀྲ་པཱ་ཎི། ཙ་ཏུར་བྷུ་ཛ་ཧཱུཾ་ཧཱུཾ་ས་མ་ཡ་མ་ནུ་སྨ་ར། བྷོ་དྷི་སཏྭ་ཨཱ་ཛྙཱ་པ་ཡ་ཏི་སྭཱ་ཧཱ། </s>
    <s id="468:4">འཇམ་པའི་དབྱངས་ཀྱིས་བཀའ་སྩལ་པ། །ཞི་བའི་དོན་ནི་མྱུར་བྱེད་ཡིན། །</s>
  </p>
  <p id="469">
    <s id="469:1" flag="alternateSource">འབྱུང་པོ་རྣམས་ནི་རྣམ་འཇིག་ཅིང་། །ཁྱབ་འཇུག་གཟུགས་ཀྱི་ལུས་ཅན་ཡིན། །</s>
  </p>
  <p id="470">
    <s id="470:1" flag="alternateSource">ཕྱག་རྒྱ་གཙུག་ཕུད་གསུམ་སྦྱར་ན། །</s>
  </p>
  <p id="471">
    <s id="471:1" flag="alternateSource">ལས་རྣམས་ཀུན་བྱེད་བརྟན་པ་ཡིན། །</s>
  </p>
  <p id="472">
    <s id="472:1" flag="alternateSource">གང་དག་ཁྱབ་འཇུག་རྒྱུད་ལ་ནི། །བྱ་བ་རྒྱ་ཆེར་བསྟན་པ་དག ། </s>
  </p>
  <p id="473">
    <s id="473:1" flag="alternateSource">ཐབས་ཀྱིས་གདུལ་བྱའི་སེམས་ཅན་ལ། །འཇམ་པའི་དབྱངས་ཀྱིས་བཤད་པ་ཡིན། །</s>
  </p>
  <p id="474">
    <s id="474:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱཾ་ནཱཾ། ཏདྱ་ཐཱ། </s>
    <s id="474:2">ཨོཾ་མ་ཧཱ་མ་ཧེ་ཤྭ་ར་བྷཱུ་ཏཱ་དྷཱི་པ་ཏི་བྲྀ་ཥ་བྷ་དྷྭ་ཛ་པྲ་ལཾ་བ་ཛ་ཊ་ཛ་ཊ་མུ་ཀུ་ཊ་དྷཱ་རི་ཎེ། སི་ཏ་བྷསྨ་དྷུ་ས་རི་ཏ་མཱུརྟི་ཧཱུཾ་ཧཱུཾ་ཕཊ་ཕཊ་བོ་དྷི་ས་ཏྭ་ཨཱ་ཛྙཱ་པ་ཡ་ཏི་སྭཱ་ཧཱ། </s>
    <s id="474:3">སེམས་ཅན་རྣམས་ལ་ཕན་འདོད་པས། །སྔགས་འདི་བདག་གིས་སྨྲས་པ་སྟེ། །</s>
  </p>
  <p id="475">
    <s id="475:1" flag="alternateSource">ཕྱག་རྒྱ་མདུང་རྩེ་གསུམ་སྦྱར་ན། །</s>
  </p>
  <p id="476">
    <s id="476:1" flag="alternateSource">འབྱུང་པོ་ཐམས་ཅད་རྣམ་འཇིག་པའོ། །</s>
  </p>
  <p id="477">
    <s id="477:1" flag="alternateSource">བདག་གིས་སྔོན་ནི་གང་བསྟན་པ། །འདི་ཡི་ཆོ་ག་སྔོན་བྱུང་བ། །སེམས་ཅན་ས་སྟེང་གནས་པ་ལ། །ཞི་བ་པ་ཞེས་བརྗོད་པ་སྟེ། །</s>
  </p>
  <p id="478">
    <s id="478:1" flag="alternateSource">ཡོན་ཏན་སྣ་ཚོགས་རྒྱ་ཆེ་བ། །ཞི་བའི་རྒྱུད་ལས་ང་ཡིས་བསྟན། །</s>
  </p>
  <p id="479">
    <s id="479:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། </s>
    <s id="479:2">ཨོཾ་ཤཱ་ཀུ་ན་མ་ཧཱ་ཤཱ་ཀུ་ན། </s>
  </p>
  <p id="480">
    <s id="480:1" flag="alternateSource">པདྨ་བི་དཱ་ཏ་པ་ཀྵ་སརྦ་པནྣཱ་ག་ན་ཤཱ་ག་ཁ་ཁ་ཁཱ་ཧི་ཁཱ་ཧི་ས་མ་ཡ་མ་ནུ་སྨ་ར་ཧ་ཏིཥྛ་བོ་དྷི་ས་ཏྭ་ཨཱ་ཛྙཱ་པ་ཡ་ཏི་སྭཱ་ཧཱ། </s>
    <s id="480:2">སྔགས་འདིའི་མཐུ་ནི་ཆེན་པོ་སྟེ། །</s>
  </p>
  <p id="481">
    <s id="481:1" flag="alternateSource">ནམ་མཁའ་ལྡིང་ཞེས་རྣམ་པར་གྲགས། །</s>
  </p>
  <p id="482">
    <s id="482:1" flag="alternateSource">གདུལ་དཀའ་འདུལ་བྱེད་རྣམས་ཀྱི་མཆོག །གདེངས་ཀ་ཅན་གྱི་དུག་རྣམས་འཇོམས། །</s>
    <s id="482:2">ཕྱག་རྒྱ་ཆེ་དང་སྦྱར་བྱས་ན། །</s>
  </p>
  <p id="483">
    <s id="483:1" flag="alternateSource">ཕུང་ཁྲོལ་ཤིན་ཏུ་མི་བཟད་འཇོམས། །གནས་དང་འགྲོ་བའི་དུག་དག་ནི། །གསོ་བར་བྱེད་ལ་ཐེ་ཚོམ་མེད། །</s>
  </p>
  <p id="484">
    <s id="484:1" flag="alternateSource">སེམས་ཅན་གདུལ་བྱའི་ཐབས་སུ་ནི། །བྱང་ཆུབ་སེམས་དཔའི་ཡང་དག་བཀའ། །ནམ་མཁའ་ལྡིང་གཟུགས་ས་ལ་སྤྱོད། །</s>
  </p>
  <p id="485">
    <s id="485:1" flag="alternateSource">འདབ་ཆགས་དབང་པོ་འོད་ཆེན་ལྡན། །</s>
  </p>
  <p id="486">
    <s id="486:1" flag="alternateSource">ཅི་སྲིད་ནམ་མཁའ་ལྡིང་རྒྱུད་<ref folio="F.132.a"/>དུ། །ཆོ་ག་རྒྱ་ཆེར་བསྟན་དེ་དག །སེམས་ཅན་རྣམས་ལ་ཕན་པའི་ཕྱིར། །ཐམས་ཅད་ང་ཡིས་བསྟན་པ་སྟེ། །</s>
  </p>
  <p id="487">
    <s id="487:1" flag="alternateSource">བྱང་ཆུབ་སེམས་དཔའ་ནམ་མཁའ་ལྡིང་། །</s>
  </p>
  <p id="488">
    <s id="488:1" flag="alternateSource">དུལ་བའི་དོན་དུ་འདི་བསྟན་ཏོ། །</s>
  </p>
  <p id="489">
    <s id="489:1" flag="alternateSource">གདེངས་ཅན་དུག་ནི་གཞོམ་བྱའི་ཕྱིར། །འདབ་ཆགས་ཚུལ་གྱིས་རྣམ་པར་རྒྱུ། །</s>
    <s id="489:2">འཇིག་རྟེན་སྔགས་ནི་ཇི་སྲིད་པ། །ཆོ་ག་འདི་ནི་བསྟན་པ་ན། །</s>
  </p>
  <p id="490">
    <s id="490:1" flag="alternateSource">སེམས་ཅན་གདུལ་བྱའི་དོན་དུ་ནི། །དེ་ལྟ་དེ་ལྟར་རྣམ་པར་རྒྱུ། །</s>
    <s id="490:2">གང་ཡང་དེ་བཞིན་གཤེགས་སྔགས་དང་། །རྡོ་རྗེ་པདྨའི་རིགས་དག་ཀྱང་། །ང་ཡིས་ཆོ་ག་རབ་འབྱམ་དང་། །མདོ་དག་ཀྱང་ནི་བསྟན་པ་ཡིན། །</s>
  </p>
  <p id="491">
    <s id="491:1" flag="alternateSource">ཇི་ལྟར་མ་མོ་མང་པོ་ནི། །འབད་པས་བྱིས་པ་རྣམས་སྲུང་བ། །དེ་བཞིན་བྱིས་པའི་བློ་ཅན་ལ། །སྔགས་ཀྱི་ཚུལ་གྱིས་ང་ཡིས་བཤད། །</s>
  </p>
  <p id="492">
    <s id="492:1" flag="alternateSource">སྔོན་ནི་སྟོབས་བཅུ་ལྡན་པས་བསྟན། །</s>
  </p>
  <p id="493">
    <s id="493:1" flag="alternateSource">ད་ནི་ང་ཡིས་བསྟན་པ་ཡིན། །</s>
  </p>
  <p id="494">
    <s id="494:1" flag="alternateSource">སྔགས་རྒྱུད་དོན་ནི་མ་ལུས་པ། །འོད་ཆེན་གཞོན་ནུས་བསྟན་པ་ཡིན། །</s>
  </p>
  <p id="495">
    <s id="495:1" flag="alternateSource">རྒྱལ་བ་མཆོག་གིས་གང་གསུངས་དང་། །སྟོབས་བཅུ་ལྡན་པའི་སྲས་གསུངས་དང་། །རྨད་བྱུང་བསམ་མི་ཁྱབ་ཚུལ་གྱིས། །འཇམ་དབྱངས་ཀྱིས་གསུངས་དེ་དག་གོ། །</s>
  </p>
  <p id="496">
    <s id="496:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་དང་། འཁོར་གྱི་དཀྱིལ་འཁོར་ཆེན་པོ་ལ་གཟིགས་ནས། </s>
  </p>
  <p id="497">
    <s id="497:1" flag="alternateSource">དམ་ཚིག་ཐམས་ཅད་ཡང་དག་པར་བསྐུལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="498">
    <s id="498:1" flag="alternateSource">གང་དུ་ཏིང་ངེ་འཛིན་ལ་སྙོམས་པར་ཞུགས་པ་ན་སེམས་ཅན་མཐའ་དག་གི་སྒྲུབ་པའི་སྤྱོད་པ་སེམས་ལ་རབ་ཏུ་ཞུགས་པར་གྱུར་ཏོ། །</s>
  </p>
  <p id="499">
    <s id="499:1" flag="alternateSource">འཇམ་དཔལ་གཞོན་ནུར་གྱུར་པ་སྙོམས་པར་ཞུགས་མ་ཐག་ཏུ་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ནོར་བུ་རིན་པོ་ཆེ་སྣ་ཚོགས་པའི་རྒྱན་བཀོད་པའི་དཀྱིལ་འཁོར་དུ་གྱུར་ཏེ། </s>
  </p>
  <p id="500">
    <s id="500:1" flag="alternateSource">བསམ་གྱིས་མི་ཁྱབ་ཅིང་རྨད་དུ་བྱུང་བའི་བྱང་ཆུབ་སེམས་དཔའི་རྣམ་པར་འཕྲུལ་པ་རང་སངས་རྒྱས་ཐམས་ཅད་དང་། འཕགས་པ་ཉན་ཐོས་དང་། བྱང་ཆུབ་སེམས་དཔའ་སྤྱོད་པ་ལ་ཞུགས་པ་དང་། ས་བཅུའི་དབང་ཕྱུག་ལ་གནས་པ་དག་གིས་ཀྱང་དཀྱིལ་འཁོར་དེ་བྲི་བའམ་འདྲིར་གཞུག་པར་མི་<ref folio="F.132.b"/>ནུས་ན་སོ་སོའི་སྐྱེ་བོར་གྱུར་པའི་སེམས་ཅན་གྱིས་ལྟ་སྨོས་ཀྱང་ཅི་དགོས། </s>
  </p>
  <p id="501">
    <s id="501:1" flag="alternateSource">འཕགས་པའི་དཀྱིལ་འཁོར་བཟང་པོ་དེ་གྲུབ་པའི་གནས་སྐབས་ལ་གནས་པ་འཇམ་དཔལ་གཞོན་ནུར་གྱུར་པས་གཟིགས་ནས། </s>
  </p>
  <p id="502">
    <s id="502:1" flag="alternateSource">སངས་རྒྱས་བཅོམ་ལྡན་འདས་ཐམས་ཅད་དང་། རང་སངས་རྒྱས་ཐམས་ཅད་དང་། འཕགས་པ་ཉན་ཐོས་ཐམས་ཅད་དང་། བྱང་ཆུབ་སེམས་དཔའ་ས་བཅུ་ལ་རབ་ཏུ་གནས་པ། རྒྱལ་ཚབ་ཏུ་དབང་བསྐུར་བ་ཐམས་ཅད་དང་། སྤྱོད་པ་ལ་ཞུགས་པ་ཐམས་ཅད་དང་། ཟག་པ་དང་བཅས་པ་དང་། ཟག་པ་མེད་པ་ཐམས་ཅད་འཇམ་དཔལ་གཞོན་ནུར་གྱུར་པའི་བྱིན་གྱིས་བརླབས་ཀྱིས་སངས་རྒྱས་དང་། བྱང་ཆུབ་སེམས་དཔའི་མཛད་པ་བསམ་གྱིས་མི་ཁྱབ་པའི་རྒྱུ་མཐུན་པ་དང་ཏིང་ངེ་འཛིན་གྱི་ཁྱད་པར་གྱི་ཐུགས་ལས་བྱུང་བའི་དཀྱིལ་འཁོར་ལ་ཞུགས་པར་བདག་ཉིད་ཀྱིས་ཡང་དག་པར་ཤེས་པར་གྱུར་ཏོ། །</s>
  </p>
  <p id="503">
    <s id="503:1" flag="alternateSource">སེམས་ཅན་སོ་སོའི་སྐྱེ་བོའི་ཡིད་ཀྱིས་ཀྱང་དེ་དམིགས་པར་མི་ནུས་ན་བྲི་བའམ་འདྲིར་འཇུག་པ་ལྟ་སྨོས་ཀྱང་ཅི་དགོས། </s>
  </p>
  <p id="504">
    <s id="504:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་དཀྱིལ་འཁོར་ཆེན་པོ་བཟང་པོ་དེ་ལ་རབ་ཏུ་ཞུགས་པའི་སེམས་ཅན་དེ་དག་ལ་སྨྲས་པ། གྲོགས་པོ་དག་ཉོན་ཅིག་</s>
    <s id="504:2">འདི་ནི་དེ་བཞིན་གཤེགས་པ་རྣམས་དང་། བྱང་ཆུབ་སེམས་དཔའ་རྣམས་ཀྱིས་འདའ་བར་བྱ་བ་མ་ཡིན་ན</s>
  </p>
  <p id="505">
    <s id="505:1" flag="alternateSource">སེམས་ཅན་གཞན་འཕགས་པ་དང་། འཕགས་པ་མ་ཡིན་པ་རྣམས་ཀྱིས་ལྟ་སྨོས་ཀྱང་ཅི་དགོས། </s>
  </p>
  <p id="506">
    <s id="506:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་གས་གསང་བ་པའི་བདག་པོ་ཕྱག་ན་རྡོ་རྗེ་ལ་སྨྲས་པ། </s>
    <s id="506:2">ཀྱེ་རྒྱལ་བའི་སྲས་མི་ལས་འདས་པའི་དཀྱིལ་འཁོར་དམ་པ། ཡིད་ལས་བྱུང་བ་ནི་བསྟན་ཏོ། །</s>
  </p>
  <p id="507">
    <s id="507:1" flag="alternateSource">མི་རྣམས་ཀྱི་དཀྱིལ་འཁོར་བསྟན་པར་བྱ་སྟེ། </s>
  </p>
  <p id="508">
    <s id="508:1" flag="alternateSource">དེ་བཞིན་གཤེགས་པ་རྣམས་ཡོངས་སུ་མྱ་ངན་ལས་འདས་ནའང་། སེམས་ཅན་རྣམས་གང་དུ་ཡང་དག་པར་ཞུགས་ན། </s>
  </p>
  <p id="509">
    <s id="509:1" flag="alternateSource">འཇིག་རྟེན་དང་འཇིག་རྟེན་ལས་འདས་པའི་སྔགས་ཐམས་ཅད་འགྲུབ་པར་འགྱུར་རོ། །</s>
  </p>
  <p id="510">
    <s id="510:1" flag="alternateSource">དེ་ནས་གསང་བ་པའི་བདག་པོ་ལག་ན་རྡོ་རྗེས་འཇམ་དཔལ་གཞོན་ནུར་གྱུར་པ་ལ་སྨྲས་པ། </s>
    <s id="510:2">རྒྱལ་བའི་སྲས་གང་དེ་དུས་ལ་བབ་པར་ཤེས་ན་ </s>
  </p>
  <p id="511">
    <s id="511:1" flag="alternateSource"><ref folio="F.133.a"/>གསུངས་ཤིག་གསུངས་ཤིག །</s>
    <s id="511:2">ཤཱཀྱ་སེང་གེ་མགོན་པོ་ནི། །ཡོངས་སུ་མྱ་ངན་འདས་འོག་ན། །</s>
  </p>
  <p id="512">
    <s id="512:1" flag="alternateSource">སེམས་ཅན་རྣམས་ཀྱི་སངས་རྒྱས་ཉིད། །ས་སྟེང་ཁྱོད་ཀྱི་དཀྱིལ་འཁོར་བྱེད། །</s>
  </p>
  <p id="513">
    <s id="513:1" flag="alternateSource">མཐོང་བ་ཙམ་གྱིས་འཇིག་རྟེན་ན། །</s>
  </p>
  <p id="514">
    <s id="514:1" flag="alternateSource">སྔགས་ནི་རབ་ཏུ་འགྲུབ་པར་འགྱུར། །</s>
  </p>
  <p id="515">
    <s id="515:1" flag="alternateSource">མི་ཤེས་ཆོ་ག་ཉམས་པའམ། །དམ་ཚིག་བདག་པོར་མ་གྱུར་ན། །</s>
  </p>
  <p id="516">
    <s id="516:1" flag="alternateSource">བདག་ཉིད་ཆེན་པོ་ཚངས་པ་ཡང་། །སྔགས་རྣམས་འགྲུབ་པར་མི་འགྱུར་རོ། །</s>
  </p>
  <p id="517">
    <s id="517:1" flag="alternateSource">སྔགས་ལ་དད་པ་མེད་པས་ནི། །འབད་པ་དུ་མ་བྱས་གྱུར་ཀྱང་། །སྔགས་རྣམས་འགྲུབ་པར་མི་འགྱུར་བས། །མ་རུངས་དམ་ཚིག་མི་བསྟན་ཏོ། །</s>
  </p>
  <p id="518">
    <s id="518:1" flag="alternateSource">དམ་ཚིག་སྦྱོར་བ་ཉམས་པ་ནི། །རབ་འབྱམ་བརྒྱ་བྱིན་ཡིན་ན་ཡང་། །སྔགས་རྣམས་འགྲུབ་པར་མི་འགྱུར་ན། །</s>
  </p>
  <p id="519">
    <s id="519:1" flag="alternateSource">མི་རྣམས་སྨོས་ཀྱང་ཅི་ཞིག་དགོས། །</s>
  </p>
  <p id="520">
    <s id="520:1" flag="alternateSource">དམ་ཚིག་བསྟན་བཅོས་དེ་ཉིད་ཤེས། །</s>
  </p>
  <p id="521">
    <s id="521:1" flag="alternateSource">ལས་ཀྱི་སྤྱོད་པ་སྒྲུབ་པ་ལ། །འཇིག་རྟེན་འཇིག་རྟེན་འདས་པ་ཡི། །སྔགས་རྣམས་ཐམས་ཅད་འགྲུབ་པར་འགྱུར། །</s>
  </p>
  <p id="522">
    <s id="522:1" flag="alternateSource">འཇམ་པའི་དབྱངས་ཀྱི་དཀྱིལ་འཁོར་ནི། །ལས་ཀུན་བྱེད་ལ་རབ་ཞུགས་ན། །</s>
  </p>
  <p id="523">
    <s id="523:1" flag="alternateSource">བསྟན་པ་ལ་ནི་གཞོན་ནུ་བཞིན། །སྔགས་རྣམས་འགྲུབ་པར་འགྱུར་བ་ཡིན། །</s>
  </p>
  <p id="524">
    <s id="524:1" flag="alternateSource">དེ་ནས་གསང་བ་པའི་བདག་པོ་ལག་ན་རྡོ་རྗེས་སེམས་དཔའ་ཆེན་པོ་དེ་ལ་གསོལ་བ་བཏབ་པ། </s>
    <s id="524:2">ཀྱེ་སེམས་ཅན་ཆེན་པོ་སེམས་ཅན་གྱི་དོན་གྱི་ཕྱིར་མདོར་བསྡུས་པའི་དཀྱིལ་འཁོར་གསུངས་ཤིག་ཅེས་སོ། །</s>
  </p>
  <p id="525">
    <s id="525:1" flag="alternateSource">གསང་བ་པའི་བདག་པོས་དེ་སྐད་ཅེས་སྨྲས་པ་དང་། འཇམ་དཔལ་གཞོན་ནུར་གྱུར་བས་སེམས་ཅན་གྱི་དོན་གྱི་ཕྱིར། དཀྱིལ་འཁོར་གྱི་ཆོ་ག་སྨྲས་པ། </s>
    <s id="525:2">རེ་ཞིག་དང་པོ་ཆོ་འཕྲུལ་གྱི་ཟླ་ཕྱེད་དམ་དཔྱིད་ཟླ་འབྲིང་པོའམ་དཔྱིད་ཟླ་ཐ་ཆུངས་སམ་ཟླ་བ་ཡར་ངོ་འམ། ཉིན་ཞག་དགེ་བ་དང་གཟའ་བཟང་པོ་བལྟས་ཏེ</s>
  </p>
  <p id="526">
    <s id="526:1" flag="alternateSource">རྒྱུ་སྐར་བཟང་པོ་དང་ལྡན་པ་ཡར་ངོའི་ཚེས་གཅིག་དང་། ཟླ་བ་ཉ་བའམ་དུས་གཞན་ལ་དབྱར་གྱི་དུས་སྤངས་ལ། སྔ་དྲོ་ས་བྱིན་གྱིས་བརླབ་པར་བྱ་སྟེ། </s>
  </p>
  <p id="527">
    <s id="527:1" flag="alternateSource">གང་དུ་གྲོང་ཁྱེར་ཆེན་པོ་ལ་བརྟེན་པའམ། དཀྱིལ་འཁོར་གྱི་སློབ་དཔོན་རང་ཉིད་འདུག་པར་བྱའོ། །</s>
  </p>
  <p id="528">
    <s id="528:1" flag="alternateSource">རྒྱ་མཚོ་ཆེན་པོར་འཇུག་པའི་གནས་སམ། རྒྱ་མཚོའི་ངོགས་དང་ཉེ་བའི་གྲོང་ཁྱེར་ཆེན་པོའི་བྱང་ཤར་<ref folio="F.133.b"/>གྱི་ཕྱོགས་སུ་ཧ་ཅང་ཡང་མི་རིང་ཧ་ཅང་ཡང་མི་ཉེ་བར་དཀྱིལ་འཁོར་གྱི་སློབ་དཔོན་སོང་སྟེ་</s>
  </p>
  <p id="529">
    <s id="529:1" flag="alternateSource">ལོ་མའི་སྤྱིལ་བུ་བྱས་པ་ལ་ཞག་བདུན་ནམ་ཟླ་བ་ཕྱེད་ཀྱི་བར་དུ་གཅིག་པུ་རབ་ཏུ་གནས་པར་བྱ་སྟེ</s>
  </p>
  <p id="530">
    <s id="530:1" flag="alternateSource">གང་གནས་དེ་དག་ཏུའང་གཙང་མའི་ས་ཕྱོགས་རྡོ་བ་མེད་པ། གྱོ་མོ་དང་ཐལ་བ་དང་སོལ་བ་དང་། །ཕུབ་མ་དང་རུས་པ་སྤངས་པ་ཤིན་ཏུ་གཙང་བ་ཤིན་ཏུ་ཡོངས་སུ་སྦྱངས་པའི་ས་ཕྱོགས་སུ་སྲོག་ཆགས་མེད་པའི་ཆུ་ལ་བའི་རྣམ་ལྔའམ། ཙནྡན་དང་ག་པུར་དང་། </s>
    <s id="530:2">གུར་གུམ་གྱི་ཆུས་བསྲེས་པ་ཁྲོ་བོ་གཤིན་རྗེ་གཤེད་ཀྱི་སྔགས་སྟོང་རྩ་བརྒྱད་བཟླས་ཏེ། </s>
  </p>
  <p id="531">
    <s id="531:1" flag="alternateSource">གཙུག་ཕུད་ལྔའི་ཕྱག་རྒྱ་ཆེན་པོ་དང་ལྡན་པས་ས་ཕྱོགས་དེར་ཕྱོགས་བཞི་དང་སྟེང་དང་། འོག་དང་ཐད་ཀ་དང་ཕྱོགས་མཚམས་ཐམས་ཅད་དུ་བསང་གཏོར་བྱའོ། །</s>
  </p>
  <p id="532">
    <s id="532:1" flag="alternateSource">དེ་ནས་ཕྱོགས་དེར་ཀུན་ནས་གྲུ་བཞིར་ཁྲུ་བཅུ་དྲུག་གམ་ཁྲུ་བཅུ་གཉིས་སམ་ཁྲུ་བརྒྱད་པ་བྱ་སྟེ། </s>
  </p>
  <p id="533">
    <s id="533:1" flag="alternateSource">དེ་ལ་ཆེན་པོ་ནི་ཁྲུ་བཅུ་དྲུག་པའོ། །</s>
  </p>
  <p id="534">
    <s id="534:1" flag="alternateSource">འབྲིང་ནི་ཁྲུ་བཅུ་གཉིས་པའོ། །</s>
  </p>
  <p id="535">
    <s id="535:1" flag="alternateSource">ཆུང་ངུ་ནི་ཁྲུ་བརྒྱད་པའོ། །</s>
  </p>
  <p id="536">
    <s id="536:1" flag="alternateSource">དཀྱིལ་འཁོར་འདི་ནི་རྣམ་པ་གསུམ། །ཐམས་ཅད་གཟིགས་པས་གསུངས་པ་ཡིན། །</s>
  </p>
  <p id="537">
    <s id="537:1" flag="alternateSource">རྒྱལ་པོ་འདོད་པས་ཆེན་པོ་སྟེ། །</s>
  </p>
  <p id="538">
    <s id="538:1" flag="alternateSource">འབྲིང་ནི་ལོངས་སྤྱོད་འཕེལ་བྱེད་པ། །ཆུང་ངུའི་དམ་ཚིག་ཡང་དག་སྲུང་། །</s>
  </p>
  <p id="539">
    <s id="539:1" flag="alternateSource">ལས་རྣམས་ཀུན་བྱེད་ཞི་བ་ཡིན། །</s>
  </p>
  <p id="540">
    <s id="540:1" flag="alternateSource">དེ་དག་ལས་ཡིད་ལ་གང་འདོད་པའི་དཀྱིལ་འཁོར་བྲི་བ་ནི་དེ་ལ་ས་ཕྱོགས་དེར་ཁྲུ་དོ་ཙམ་བརྐོས་ལ། </s>
    <s id="540:2">དེར་རྡོ་བ་དང་སོལ་བ་དང་ཐལ་བ་དང་རུས་པ་དང་སྐྲ་ལ་སོགས་པ་དང་། སྲོག་ཆགས་ཀྱི་རིགས་རྣམ་པ་སྣ་ཚོགས་གལ་ཏེ་མཐོང་ན</s>
  </p>
  <p id="541">
    <s id="541:1" flag="alternateSource">སའི་ཕྱོགས་གཞན་དུ་བརྐོ་བ་བྱས་ན་གནོད་པ་མེད་པ་དང་འཚེ་བ་མེད་པར་འགྱུར་རོ། །</s>
  </p>
  <p id="542">
    <s id="542:1" flag="alternateSource">རི་བོའི་རྩེ་མོ་དང་ཆུ་བོའི་ངོགས་དང་རྒྱ་མཚོའི་འགྲམ་དང་ཆུ་བོ་ཆེན་པོའི་ངོགས་སུ་བྱེ་མའི་ཕུང་པོ་ཆེན་པོ་རྣམས་འབད་པས། </s>
    <s id="542:2">ཤིན་ཏུ་སོ་སོར་བརྟགས་ཏེ། </s>
  </p>
  <p id="543">
    <s id="543:1" flag="alternateSource">ཤིན་ཏུ་གཙང་བ་དང་སྲོག་ཆགས་མེད་པར་བྱས་ལ་བྲི་བར་བྱའོ། །</s>
  </p>
  <p id="544">
    <s id="544:1" flag="alternateSource">ས་ཕྱོགས་དེ་ཡང་སྲོག་ཆགས་མེད་པའི་ཆུ་ལ་བའི་རྣམ་ལྔ་བསྲེས་ཏེ། </s>
  </p>
  <p id="545">
    <s id="545:1" flag="alternateSource">ཆུ་བོའི་ཀླུང་གིས་གཙང་མའམ། གྲོག་མཁར་གྱི་ས་གང་དུ་སྲོག་ཆགས་མེད་པའི་ས་དེས་དགང་བར་བྱའོ། །</s>
  </p>
  <p id="546">
    <s id="546:1" flag="alternateSource">བཀང་ནས་ཀྱང་ལེགས་པར་བརྡུངས་ཏེ་ཀུན་ནས་མཉམ་པར་བྱས་<ref folio="F.134.a"/>ལ་དཀྱིལ་འཁོར་རྣམ་པ་གསུམ་གང་འདོད་པར་བྱའོ། །</s>
  </p>
  <p id="547">
    <s id="547:1" flag="alternateSource">སེང་ལྡེང་གི་ཕུར་བ་བཞི་ལ་ཁྲོ་བོའི་རྒྱལ་པོའི་སྔགས་ལན་བདུན་བཟླ་ཞིང་ཕྱོགས་བཞིར་གདབ་བོ། །ཚོན་སྣ་ལྔའི་སྐུད་པ་ལ་ཁྲོ་བོའི་སྙིང་པོ་ལན་བདུན་བཟླས་པ་བྱས་ཏེ</s>
  </p>
  <p id="548">
    <s id="548:1" flag="alternateSource">དཀྱིལ་འཁོར་ཕྱོགས་བཞི་ཀུན་ནས་བསྐོར་བར་བྱའོ། །</s>
  </p>
  <p id="549">
    <s id="549:1" flag="alternateSource">དེ་བཞིན་དུ་དབུས་ཀྱི་གནས་སུ་ནང་དུ་ཡང་ཟུར་བཞིར་བྱའོ། །</s>
  </p>
  <p id="550">
    <s id="550:1" flag="alternateSource">དབུས་ན་གནས་པའི་དཀྱིལ་འཁོར་གྱི་སློབ་དཔོན་གྱིས་རང་གི་རིག་པ་རྩ་བའི་སྔགས་སྟོང་རྩ་བརྒྱད་བཟླ་བར་བྱའོ། །</s>
  </p>
  <p id="551">
    <s id="551:1" flag="alternateSource">གཙུག་ཕུད་ལྔའི་ཕྱག་རྒྱ་ཆེན་པོ་བཅིངས་ནས་རྩ་བའི་སྔགས་ཀྱིས་གྲོགས་པོ་དང་། བདག་ཉིད་བསྲུང་བར་བྱས་ལ། </s>
    <s id="551:2">སྔགས་ཟློ་བཞིན་དུ་དཀྱིལ་འཁོར་གྱི་ཕྱི་རོལ་ཏུ་བྱུང་སྟེ། </s>
  </p>
  <p id="552">
    <s id="552:1" flag="alternateSource">དཀྱིལ་འཁོར་དེ་ལ་གཡས་སུ་བསྐོར་བ་བྱས་ནས་ཁ་ཤར་ཕྱོགས་སུ་བལྟས་ཏེ། </s>
  </p>
  <p id="553">
    <s id="553:1" flag="alternateSource">ཀུ་ཤའི་སྟན་ལ་འདུག་པར་བྱའོ། །</s>
  </p>
  <p id="554">
    <s id="554:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཡིད་ལ་བྱས་ཏེ། </s>
  </p>
  <p id="555">
    <s id="555:1" flag="alternateSource">དཀྱིལ་འཁོར་དེའི་གྲུ་བཞི་ཀུན་དུ་ཀུ་ཤས་བསྐོར་ཞིང་དགྲམ་པར་བྱའོ། །</s>
  </p>
  <p id="556">
    <s id="556:1" flag="alternateSource">དེ་ཉིད་ཀྱི་ཕྱི་རོལ་དུ་ཡང་བ་རྣམས་ཞག་གཅིག་གནས་པས་བསྙལ་ཞིང་དབྱུང་བར་བྱའོ། །</s>
  </p>
  <p id="557">
    <s id="557:1" flag="alternateSource">དེ་ལ་དཀྱིལ་འཁོར་གྱི་སློབ་དཔོན་གྱིས་སྔོན་དུ་བྱ་བ་རྣམས་བྱས་ནས་</s>
  </p>
  <p id="558">
    <s id="558:1" flag="alternateSource">རང་གི་རྒྱུད་ཀྱི་སྔགས་ལ་མཁས་པ་དང་། སེམས་ཅན་གྱི་དོན་གྱི་ཐབས་ཀྱི་ཕྱིར་ཐེག་པ་ཆེན་པོ་ལ་མོས་པ་དང་། ཞག་གཅིག་སྨྱུང་བར་བྱས་པ་དང་གྲོགས་བཟང་པོ་དང་ལྡན་པ་དང་། བསྟན་བཅོས་སྣ་ཚོགས་ཀྱི་ལས་མཐོང་བས། ཚོན་སྣ་ལྔའི་ཕྱེ་མ་ཞིབ་མོ་ཤིན་ཏུ་གསལ་ཞིང་ལེགས་པར་སྦྱར་བར་བྱས་ལ། </s>
    <s id="558:2">ཡི་གེ་དྲུག་པའི་སྙིང་པོ་མངོན་པར་བཟླས་པའི་ཕྱེ་མ་དཀྱིལ་འཁོར་གྱི་དབུས་སུ་གཞག་པར་བྱའོ། །</s>
  </p>
  <p id="559">
    <s id="559:1" flag="alternateSource">ཕྱི་རོལ་དུ་ཡང་རྒྱལ་མཚན་དང་བ་དན་བསྒྲེང་བ་དང་རྟ་བབས་བཞིས་བརྒྱན་པ་ཆུ་ཤིང་འབྲས་བུའི་ཚོགས་ཀྱིས་གཡུར་ཟ་བ་དང་རྔ་བོ་ཆེ་དང་རྫ་རྔ་བརྡུང་བ་དང་དུང་གི་སྒྲ་དང་དགའ་བ་དང་། བཀྲ་ཤིས་པའི་སྒྲ་སྒྲོགས་པ་དག་བྱའོ། །</s>
  </p>
  <p id="560">
    <s id="560:1" flag="alternateSource">ཟུར་བཞི་ནས་ཆོས་མཉན་པ་དག་ལ་བཤད་པར་བྱའོ། །</s>
  </p>
  <p id="561">
    <s id="561:1" flag="alternateSource">ཕྱོགས་བཞིར་ཐེག་པ་ཆེན་པོའི་མདོ་སྡེ་བཀླག་པར་བྱ་བ་ལ་འདི་ལྟ་སྟེ། </s>
  </p>
  <p id="562">
    <s id="562:1" flag="alternateSource">བཅོམ་ལྡན་འདས་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལྷོ་<ref folio="F.134.b"/>ཕྱོགས་སུ་བཀླག་པར་བྱའོ། །</s>
  </p>
  <p id="563">
    <s id="563:1" flag="alternateSource">འཕགས་པ་ཟླ་བའི་སྒྲོན་མའི་ཏིང་ངེ་འཛིན་ནུབ་ཕྱོགས་སུ་བཀླག་པར་བྱའོ། །</s>
  </p>
  <p id="564">
    <s id="564:1" flag="alternateSource">འཕགས་པ་སྡོང་པོས་བརྒྱན་པ་བྱང་ཕྱོགས་སུ་བཀླག་པར་བྱའོ། །</s>
  </p>
  <p id="565">
    <s id="565:1" flag="alternateSource">འཕགས་པ་གསེར་འོད་དམ་པའི་མདོ་སྡེ་ཤར་ཕྱོགས་སུ་བཀླག་པར་བྱའོ། །</s>
  </p>
  <p id="566">
    <s id="566:1" flag="alternateSource">གླེགས་བམ་དག་མེད་ན་མདོ་སྡེ་བཞི་པོ་ཤེས་པའི་གང་ཟག་ཆོས་འཆད་པ་པོ་ལ་ཆོས་མཉན་པའི་ཕྱིར་བསྐུལ་བར་བྱའོ། །</s>
  </p>
  <p id="567">
    <s id="567:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་ལངས་ནས་ཙནྡན་དང་ག་པུར་དང་གུར་གུམ་བསྲེས་པའི་མེ་ཏོག་དྲི་ཞིམ་པ་དཀར་པོ་ལ་རྩ་བའི་སྔགས་བཟླས་ཏེ། </s>
  </p>
  <p id="568">
    <s id="568:1" flag="alternateSource">དཀྱིལ་འཁོར་དེ་ཐམས་ཅད་དུ་ཆལ་པར་དགྲམ་པར་བྱའོ། །</s>
  </p>
  <p id="569">
    <s id="569:1" flag="alternateSource">མངོན་པར་བཀྲམ་པ་བྱས་ནས་ཕྱི་རོལ་ཏུ་བྱུང་སྟེ། </s>
  </p>
  <p id="570">
    <s id="570:1" flag="alternateSource">ཞག་བདུན་གྱི་བར་དུ་འདོད་པའི་ཁ་ཟས་བསྟེན་པའི་རི་མོ་མཁན་གཉིས་སམ་གསུམ་བྱང་ཆུབ་ཏུ་སེམས་བསྐྱེད་པ་གསོ་སྦྱོང་ཉེ་བར་བསྟེན་པ་མཁས་པ་དག་བཅུག་སྟེ། </s>
  </p>
  <p id="571">
    <s id="571:1" flag="alternateSource">རྩ་བའི་སྔགས་ཀྱིས་གཙུག་ཕུད་བཅིང་བ་བྱས་ལ། </s>
    <s id="571:2">དེ་ནས་གསེར་དང་དངུལ་དང་ཟངས་དང་རིན་པོ་ཆེ་རྣམ་པ་སྣ་ཚོགས་ལས་ཚོན་སྣ་ལྔ་ཤིན་ཏུ་མཛེས་པ་ཡིད་དུ་འོང་བའི་ཕྱེ་མ་ཞིབ་མོ་རབ་ཏུ་བླངས་ཏེ་</s>
  </p>
  <p id="572">
    <s id="572:1" flag="alternateSource">ལོངས་སྤྱོད་ཆེན་པོ་དང་ལྡན་པ་དང་ཆོས་དང་ལྡན་པའི་རྒྱལ་པོ་དག་འདྲིར་གཞུག་པ་བྱས་ན</s>
  </p>
  <p id="573">
    <s id="573:1" flag="alternateSource">དཀྱིལ་འཁོར་མཐོང་བ་ཙམ་གྱིས་ངེས་པར་བྱང་ཆུབ་འཐོབ་པ་ཡིན་ན། །</s>
  </p>
  <p id="574">
    <s id="574:1" flag="alternateSource">སྔགས་སྒྲུབ་པར་བྱེད་པ་ལྟ་སྨོས་ཀྱང་ཅི་དགོས། </s>
  </p>
  <p id="575">
    <s id="575:1" flag="alternateSource">ཤཱཀྱའི་སྐྱེས་མཆོག་འདས་གྱུར་ནས། །</s>
  </p>
  <p id="576">
    <s id="576:1" flag="alternateSource">སེམས་ཅན་བསོད་ནམས་ཆུང་བ་ལ། །འདི་འདྲའི་ལོངས་སྤྱོད་ག་ལ་ཡོད། །</s>
  </p>
  <p id="577">
    <s id="577:1" flag="alternateSource">དེ་བས་ཆོ་ག་འདི་བསྟན་བྱ། །</s>
  </p>
  <p id="578">
    <s id="578:1" flag="alternateSource">འཇམ་དབྱངས་འོད་ཆེན་ལྡན་པ་ཡིས། །སྐྱེ་བོ་ཕོངས་པར་གཟིགས་ནས་ནི། །ཉུང་ཞིང་དཀྱིལ་བསྡུས་དཀྱིལ་འཁོར་ནི། །མདོར་བསྡུས་ནས་ནི་བསྟན་པ་ཡིན། །</s>
  </p>
  <p id="579">
    <s id="579:1" flag="alternateSource">འབྲས་སཱ་ལུ་དང་ཐུག་པོ་ཆེའི་ཕྱེ་མ་ཤིན་ཏུ་ཞིབ་པའི་ཚོན་སྣ་ལྔ་བཟང་པོ། དཀར་བ་དང་སེར་བ་དང་དམར་བ་དང་ནག་པོ་དང་ལྗང་གུ་དག་གིས་བསྒྱུར་ཏེ། </s>
  </p>
  <p id="580">
    <s id="580:1" flag="alternateSource">སྔར་བཞག་པའི་ཚོན་གྱི་ཕྱེ་མ་སློབ་དཔོན་རང་གིས་བླངས་ནས། </s>
  </p>
  <p id="581">
    <s id="581:1" flag="alternateSource">གཙུག་ཕུད་ལྔའི་ཕྱག་རྒྱ་ཆེན་པོ་བཅིངས་ཏེ། </s>
  </p>
  <p id="582">
    <s id="582:1" flag="alternateSource">རྩ་བའི་སྔགས་ཀྱི་བཟླས་པ་བྱས་ནས་ཕྱེ་མ་དེ་ལ་ཕྱག་རྒྱ་བཅིང་ངོ་། །</s>
  </p>
  <p id="583">
    <s id="583:1" flag="alternateSource">སྒྲུབ་པའི་གྲོགས་མཆོག་གི་སློབ་དཔོན་གྱིས་དཀྱིལ་འཁོར་གྱི་ཕྱི་རོལ་ཤར་ལྷོ་མཚམས་ཀྱི་ཕྱོགས་སུ་ཆོ་ག་མཐོང་བའི་ལས་ཀྱིས་<ref folio="F.135.a"/>ཐབ་ཁུང་བྱ་སྟེ། </s>
  </p>
  <p id="584">
    <s id="584:1" flag="alternateSource">རྒྱར་ཁྲུ་དོ་ལ་ཟབས་སུ་ཁྲུ་གང་བ་ཀུན་ནས་འཁོར་བར་པདྨའི་ཟེ་བ་འདྲ་བ། ཕྱི་རོལ་ཡང་པདྨའི་ཟེ་བ་འདྲ་བ་ཤིང་པ་ལ་ཤའི་ཡམ་ཤིང་གིས་མེ་སྦར་བར་བྱ། </s>
  </p>
  <p id="585">
    <s id="585:1" flag="alternateSource">ཤིང་བིལ་བའི་ཡམ་ཤིང་མཐོ་གང་ཙམ་རློན་པ་ལ་</s>
    <s id="585:2">ཞོ་དང་སྦྲང་རྩི་དང་། མར་ལ་བཏགས་པ་ལ་རྩ་བའི་སྔགས་འབྲུ་དྲུག་པའམ་སྙིང་པོས་ཁུ་ཚུར་གྱི་ཕྱག་རྒྱ་བཅིངས་ཏེ་</s>
  </p>
  <p id="586">
    <s id="586:1" flag="alternateSource">མེ་ལྷ་སྤྱན་དྲང་བར་བྱའོ། །</s>
  </p>
  <p id="587">
    <s id="587:1" flag="alternateSource">སྤྱན་དྲངས་ནས་སྔར་བསྟན་པ་ཉིད་ཀྱི་རྩ་བའི་སྔགས་ཡི་གེ་གཅིག་པའི་སྙིང་པོས་ཕྱིར་ཡང་བརྒྱ་རྩ་བརྒྱད་སྦྱིན་སྲེག་བྱའོ། །</s>
  </p>
  <p id="588">
    <s id="588:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་གྱིས་ཅོད་པན་དང་འཚོག་ཆས་བྱས་ནས་བདག་ཉིད་དང་རི་མོ་མཁན་ཡང་རྩེ་གཅིག་པར་བྱས་ནས་སྦྱིན་སྲེག་བྱེད་དུ་གཞུག་གོ། །</s>
  </p>
  <p id="589">
    <s id="589:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་སངས་རྒྱས་དང་བྱང་ཆུབ་སེམས་དཔའ་རྣམས་ཡིད་ལ་བྱས་ཏེ། </s>
  </p>
  <p id="590">
    <s id="590:1" flag="alternateSource">སྔར་བསྟན་པའི་བདུག་པས་བདུགས་ནས་ཐལ་མོ་སྦྱར་ཏེ་བྱང་ཆུབ་སེམས་དཔའ་ཐམས་ཅད་ལ་རབ་ཏུ་བཏུད་ནས། </s>
  </p>
  <p id="591">
    <s id="591:1" flag="alternateSource">འཇམ་དཔལ་གཞོན་ནུར་གྱུར་པ་ལ་ཡང་</s>
    <s id="591:2">ཕྱག་བྱས་ཏེ། </s>
  </p>
  <p id="592">
    <s id="592:1" flag="alternateSource">ཚོན་གྱི་ཕྱེ་མ་བླངས་ནས་སྐུའི་གཟུགས་ཀྱིས་བཅད་པ་ལ། རི་མོ་མཁན་གྱིས་ཡོངས་སུ་རྫོགས་པར་བྱའོ། །</s>
  </p>
  <p id="593">
    <s id="593:1" flag="alternateSource">ཆོ་ག་འདི་དག་གིས་དང་པོར་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་ཉིད་རྣམ་པ་ཐམས་ཅད་ཀྱི་མཆོག་དང་ལྡན་པ། སེང་གེའི་ཁྲི་ལ་བཞུགས་པ་གནས་གཙང་མའི་གཞལ་མེད་ཁང་ན་ཆོས་སྟོན་ཅིང་བཞུགས་པ་བྲི་བར་བྱའོ། །</s>
  </p>
  <p id="594">
    <s id="594:1" flag="alternateSource">དཀྱིལ་འཁོར་གྱི་སློབ་དཔོན་རི་མོ་འདྲི་བ་ན་འདིར་སྒྲུབ་པའི་གྲོགས་མཆོག་གིས་སློབ་དཔོན་བདག་ཉིད་བསྲུང་བའི་ཕྱིར། རྩ་བའི་སྔགས་ཀྱིས་འབྱུང་པོ་ཐམས་ཅད་པའི་གཏོར་མ་གཏང་བར་བྱ་སྟེ། </s>
  </p>
  <p id="595">
    <s id="595:1" flag="alternateSource">ཕྱི་རོལ་གྱི་ཕྱོགས་བཞི་དང་སྟེང་དང་འོག་དག་ཏུ་གཏོར་བར་བྱའོ། །</s>
  </p>
  <p id="596">
    <s id="596:1" flag="alternateSource">དེ་ནས་ཁྲུས་བྱས་ཏེ་ཐབ་ཁུང་དུ་ཉེ་བར་སོང་ནས་གོས་གཙང་མ་བགོས་ཏེ། </s>
  </p>
  <p id="597">
    <s id="597:1" flag="alternateSource">གཙང་སྦྲ་དང་སྲུང་བའི་ཆོ་ག་བྱས་ནས་གུར་གུམ་དང་བསྲེས་པའི་མར་གྱི་སྦྱིན་སྲེག་སྟོང་རྩ་བརྒྱད་བྱའོ། །</s>
  </p>
  <p id="598">
    <s id="598:1" flag="alternateSource">དེ་ནས་ཀུ་ཤའི་ཁྲེས་ལ་འདུག་ནས་བཟླས་པ་བྱ་སྟེ། </s>
  </p>
  <p id="599">
    <s id="599:1" flag="alternateSource">དེ་ཉིད་དུ་གནས་པར་བྱའོ། །</s>
  </p>
  <p id="600">
    <s id="600:1" flag="alternateSource">ཡུངས་ཀར་ལ་ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་སྔགས་བརྒྱ་རྩ་བརྒྱད་ཀྱིས་མངོན་པར་བསྔགས་ལ་ཁམ་ཕོར་ཁ་སྦྱར་<ref folio="F.135.b"/>གྱི་ནང་དུ་གཞག་པར་བྱའོ། །</s>
  </p>
  <p id="601">
    <s id="601:1" flag="alternateSource">བགེགས་ཀྱི་རྣམ་པ་འཇིགས་སུ་རུང་བའི་གཟུགས་ཅན་མི་བཟད་པའི་སྒྲ་རྣམ་པ་དུ་མ་རླུང་དང་ཆར་དང་ཡུལ་ངན་གཞན་དང་གཞན་གང་གི་ཡང་རུང་བ་མཐོང་ན། </s>
  </p>
  <p id="602">
    <s id="602:1" flag="alternateSource">ཁྲོས་པས་ཡུངས་ཀར་ཁམ་ཕོར་ནས་ཕྱུང་ལ་ཆང་པར་བཅངས་ཏེ་ལན་བདུན་སྦྱིན་སྲེག་བྱས་པ་དེས་ནི་བགེགས་རབ་ཏུ་འཇོམས་པར་འགྱུར་རོ། །</s>
  </p>
  <p id="603">
    <s id="603:1" flag="alternateSource">མིའི་བགེགས་ལ་ནི་ལན་ལྔ་ཆང་པ་ནས་སྦྱིན་སྲེག་བྱས་ན་</s>
  </p>
  <p id="604">
    <s id="604:1" flag="alternateSource">སྐྱེས་བུ་དེ་རེངས་པར་འགྱུར་བའམ། </s>
    <s id="604:2">ནུས་པ་མེད་པར་འགྱུར་བའམ། འཆི་བར་འགྱུར་བའམ། སྐད་ཅིག་དེ་ཉིད་ལ་མི་མ་ཡིན་པས་ཟིན་པར་འགྱུར་བ་ལ་ནམས་ཀྱང་ཐེ་ཚོམ་མེད་དེ</s>
  </p>
  <p id="605">
    <s id="605:1" flag="alternateSource">བརྒྱ་བྱིན་ཡང་འཆི་བར་བྱེད་ན་མ་རུངས་བའི་སེམས་དང་ལྡན་པའི་མིའམ། བགེགས་ཐ་མལ་པ་ལྟ་སྨོས་ཀྱང་ཅི་དགོས། </s>
  </p>
  <p id="606">
    <s id="606:1" flag="alternateSource">ཁྲོ་བོ་གཤིན་རྗེ་གཤེད་ཀྱི་འཇིགས་པས་བགེགས་རྣམས་ཕན་ཚུན་དུ་འབྲོས་ཤིང་མི་སྣང་བར་འགྱུར་རོ། །</s>
  </p>
  <p id="607">
    <s id="607:1" flag="alternateSource">དེ་ནས་སྒྲུབ་པའི་གྲོགས་མཆོག་གིས་དེ་ཉིད་དུ་ཀུ་ཤའི་ཁྲེས་ལ་གནས་ནས་ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་བཟླས་པ་བྱེད་ཅིང་གནས་པར་བྱའོ། །</s>
  </p>
  <p id="608">
    <s id="608:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་གྱིས་བཅོམ་ལྡན་འདས་ཤཱཀྱ་ཐུབ་པའི་སྐུ་གཟུགས་ཀྱི་གཡས་ངོས་སུ། རང་སངས་རྒྱས་ཉིད་པདྨའི་གདན་ལ་བཞུགས་པར་བྱའོ། །</s>
  </p>
  <p id="609">
    <s id="609:1" flag="alternateSource">དེ་གཉིས་ཀྱི་འོག་ཏུ་ཉན་ཐོས་ཆེན་པོ་གཉིས་ཆོས་ཉན་པར་བྱའོ། །</s>
  </p>
  <p id="610">
    <s id="610:1" flag="alternateSource">དེ་དག་གི་ཡང་གཡས་སུ་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་རྒྱན་ཐམས་ཅད་ཀྱིས་བརྒྱན་པ། སྟོན་ཀའི་འདམ་བུའི་མདོག་ལྟར་དཀར་བ། པདྨའི་གདན་ལ་བཞུགས་པ། ཕྱག་གཡོན་པ་ན་པདྨ་བསྣམས་པ། ཕྱག་གཡས་པ་ན་མཆོག་སྦྱིན་པ། </s>
    <s id="610:2">དེའི་ཡང་གཡས་ན་བཅོམ་ལྡན་འདས་མ་ཡུམ་གོས་དཀར་མོ་ཕྱག་གཡོན་པ་ན་པདྨ་བསྣམས་པ། ཕྱག་གཡས་པས་བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་བ་པདྨའི་གདན་ལ་བཞུགས་པ་གསེར་གྱི་ཅོད་པན་འཆང་བ་དར་ལ་དཀར་པོའི་ན་བཟའ་མནབས་པ། ཐལ་བ་ནག་པོས་ཐིག་ལེ་གསུམ་བྱས་པ་དེ་བཞིན་དུ་སྒྲོལ་མ་དང་། ཁྲོ་གཉེར་ཅན་ཡང་རང་རང་གི་གནས་སུ་སྤྱོད་ལམ་དག་གིས་གནས་པར་བྱའོ། །</s>
  </p>
  <p id="611">
    <s id="611:1" flag="alternateSource">དེ་དག་གི་སྟེང་དུ་ནི་བཅོམ་ལྡན་འདས་ཡུམ་ཤེས་རབ་ཀྱི་ཕ་རོལ་ཏུ་ཕྱིན་མ་དང་། <ref folio="F.136.a"/>དེ་བཞིན་གཤེགས་པའི་སྤྱན་དང་གཙུག་ཏོར་གྱི་རྒྱལ་མོ་རྣམས་བྱའོ། །</s>
  </p>
  <p id="612">
    <s id="612:1" flag="alternateSource">དེ་བཞིན་དུ་བྱང་ཆུབ་སེམས་དཔའ་བཅུ་དྲུག་བྱ་བ་ལ་འདི་ལྟ་སྟེ། </s>
  </p>
  <p id="613">
    <s id="613:1" flag="alternateSource">ཀུན་ཏུ་བཟང་པོ་དང་། སའི་སྙིང་པོ་དང་། ནམ་མཁའ་མཛོད་དང་། སྒྲིབ་པ་ཐམས་ཅད་རྣམ་པར་སེལ་བ་དང་། ངན་སོང་རྣམ་པར་སྦྱོང་བ་དང་། བྱམས་པ་རྔ་ཡབ་ལག་ན་ཐོགས་ཤིང་སངས་རྒྱས་བཅོམ་ལྡན་འདས་ལ་བལྟ་བ་དང་། དྲི་མ་མེད་པར་འགྲོ་བ་དང་། དྲི་མ་མེད་པའི་ཏོག་དང་། ནོར་བཟང་དང་། ཟླ་བའི་འོད་དང་། དྲི་མ་མེད་པར་གྲགས་པ་དང་། ནད་ཐམས་ཅད་གསོ་བར་བྱེད་པ་དང་། ཆོས་ཐམས་ཅད་ཀྱི་དབང་ཕྱུག་གི་རྒྱལ་པོ་དང་། འཇིག་རྟེན་འགྲོ་བ་དང་། བློ་ཆེན་པོ་དང་། བློ་བཟང་པོ་སྟེ། </s>
  </p>
  <p id="614">
    <s id="614:1" flag="alternateSource">སེམས་དཔའ་ཆེན་པོ་འདི་དག་ནི་ལུས་ཤིན་ཏུ་ཞི་བ་དང་རྒྱན་ཐམས་ཅད་ཀྱིས་བརྒྱན་པ་བྲི་བར་བྱའོ། །</s>
  </p>
  <p id="615">
    <s id="615:1" flag="alternateSource">རིག་པའི་རྒྱལ་པོའི་གཙོ་བོ་དང་། རིག་པའི་རྒྱལ་མོ་དང་པདྨའི་རིགས་གཟུགས་དང་ཕྱག་རྒྱ་ལུང་ཅི་ལྟ་བ་བཞིན་དུ་གནས་ཅི་ལྟ་བ་མ་ལུས་པ་དག་ཏུ་བྲི་བར་བྱའོ། །</s>
  </p>
  <p id="616">
    <s id="616:1" flag="alternateSource">མཐའི་གྲུ་བཞིའི་གནས་དག་ཏུ་ནི་གནས་རྣམས་གཞག་པར་བྱའོ། །</s>
  </p>
  <p id="617">
    <s id="617:1" flag="alternateSource">པདྨའི་མེ་ཏོག་ལེགས་པར་བྱས་པ་དང་རིག་པའི་ལྷ་གང་དྲན་པ་ཡང་དེ་དག་ཏུ་གཞག་པར་བྱའོ། །</s>
  </p>
  <p id="618">
    <s id="618:1" flag="alternateSource">དེ་བཞིན་དུ་ལྷོ་ཕྱོགས་སུ་བཅོམ་ལྡན་འདས་ཤཱཀྱ་ཐུབ་པ་དང་རང་སངས་རྒྱས་གཉིས་ནི། རི་སྤོས་ཀྱི་ངད་ལྡང་བ་ལ་བཞུགས་པ་བྲི་བར་བྱའོ། །</s>
  </p>
  <p id="619">
    <s id="619:1" flag="alternateSource">དེ་བཞིན་དུ་དཀྱིལ་འཁོར་ཀྱི་ཤར་དུ་བདག་ཉིད་བལྟ་བ་དང་། ཐམས་ཅད་ལ་ཡང་འཇུག་པའི་སྒོ་རྣམས་བྱའོ། །</s>
  </p>
  <p id="620">
    <s id="620:1" flag="alternateSource">བཅོམ་ལྡན་འདས་ཤཱཀྱ་ཐུབ་པའི་གཡོན་གྱི་ཕྱོགས་སུ་རང་སངས་རྒྱས་གཞན་གཉིས་ཏེ། </s>
  </p>
  <p id="621">
    <s id="621:1" flag="alternateSource">ཙནྡན་དང་གྲུབ་པ་ཞེས་བྱ་བ་གཉིས་བྲི་བར་བྱའོ། །</s>
  </p>
  <p id="622">
    <s id="622:1" flag="alternateSource">དེ་གཉིས་ཀྱི་འོག་ཏུ་ཉན་ཐོས་གཉིས་ནི་འོད་སྲུང་ཆེན་པོ་དང་ཀཱ་ཏྱཱ་ཡ་ན་ཆེན་པོ་བྲི་བར་བྱའོ། །</s>
  </p>
  <p id="623">
    <s id="623:1" flag="alternateSource">དེ་དག་གིའང་གཡོན་དུ་འཕགས་པ་ཕྱག་ན་རྡོ་རྗེ་ཨུཏྤ་ལ་ལྟར་མདོག་སྔོ་བསངས་གཟུགས་ཤིན་ཏུ་མཛེས་པ་རྒྱན་ཐམས་ཅད་ཀྱིས་བརྒྱན་པ། </s>
    <s id="623:2">ལག་པ་གཡས་པ་ན་རྔ་ཡབ་ཐོགས་པ། </s>
    <s id="623:3">གཡོན་པ་ཁྲོ་བོའི་ལུས་ཀྱིས་གནས་པ་རྡོ་རྗེ་ཁུ་ཚུར་མ་རྡོ་རྗེ་ལྕགས་ཀྱུ་མ་རྡོ་རྗེ་ལུ་གུ་རྒྱུད་མ་དཔུང་བཟང་མ་རྡོ་རྗེ་སྡེ་མ་ཆ་བྱད་ཅི་ལྟ་བ་བཞིན་དུ་བགེགས་<ref folio="F.136.b"/>ཀྱི་གདན་ལ་གནས་པ། རིག་པའི་རྒྱལ་པོ་ཐམས་ཅད་དང་རིག་པའི་རྒྱལ་མོ་འཁོར་དང་བཅས་པ་བཟླས་པ་དང་། ཕྱག་རྒྱ་དང་ལྡན་པ་ཇི་ལྟར་ཤེས་པ་བཞིན་བྲི་བར་བྱའོ། །</s>
  </p>
  <p id="624">
    <s id="624:1" flag="alternateSource">དེ་དག་གི་ཡང་གཡོན་དུ་ཟུར་བཞིར་སྣ་ཚོགས་རྡོ་རྗེའི་ཕྱག་རྒྱ་བྲི་བར་བྱ་སྟེ། </s>
  </p>
  <p id="625">
    <s id="625:1" flag="alternateSource">བྲིས་ནས་ཀྱང་གནས་གང་དུ་རིག་པའི་ཚོགས་མ་དྲན་པའི་གནས་དེ་དག་ཀྱང་འདིར་བཞུགས་ཤིག་ཅེས་བརྗོད་པར་བྱའོ། །</s>
  </p>
  <p id="626">
    <s id="626:1" flag="alternateSource">དེའི་སྟེང་དུ་ཕ་རོལ་ཏུ་ཕྱིན་པ་དྲུག་དང་། བཅོམ་ལྡན་འདས་ཡུམ་མཱ་མ་ཀཱི་བྲི་བར་བྱ་སྟེ་རྒྱན་ཐམས་ཅད་ཀྱིས་བརྒྱན་པ། གཟུགས་ཤིན་ཏུ་མཛེས་པར་བྱའོ། །</s>
  </p>
  <p id="627">
    <s id="627:1" flag="alternateSource">དེ་དག་གི་སྟེང་དུ་གཙུག་ཏོར་གྱི་རྒྱལ་པོ་བརྒྱད་ཀུན་ནས་འབར་བའི་ཕྲེང་བའི་ཕྱག་རྒྱ་བཅིངས་ནས་</s>
  </p>
  <p id="628">
    <s id="628:1" flag="alternateSource">རང་རང་དག་གི་འཁོར་ལོས་སྒྱུར་བའི་རྒྱལ་པོ་ཆེན་པོའི་གཟུགས་སུ་བྲི་བར་བྱ་སྟེ</s>
  </p>
  <p id="629">
    <s id="629:1" flag="alternateSource">གསེར་གྱི་མདོག་ཅན་དབང་པོ་ཤིན་ཏུ་དུལ་ལ་རྒྱན་ཐམས་ཅད་ཀྱིས་བརྒྱན་པ། </s>
    <s id="629:2">དེ་བཞིན་གཤེགས་པ་ལ་ཟུར་གྱིས་བལྟ་བ་དག་ལ། </s>
    <s id="629:3">འདི་ལྟ་སྟེ། </s>
  </p>
  <p id="630">
    <s id="630:1" flag="alternateSource">གཙུག་ཏོར་འཁོར་ལོས་སྒྱུར་བ་དང་། གཙུག་ཏོར་མངོན་པར་འཕགས་པ་དང་། གཙུག་ཏོར་གདུགས་དཀར་པོ་དང་། རྒྱལ་བའི་གཙུག་ཏོར་དང་། པདྨའི་གཙུག་ཏོར་དང་། རྣམ་པར་རྒྱལ་བའི་གཙུག་ཏོར་དང་། གཟི་བརྗིད་ཕུང་པོའི་གཙུག་ཏོར་དང་། གཙུག་ཏོར་མཐོན་པོ་སྟེ། </s>
  </p>
  <p id="631">
    <s id="631:1" flag="alternateSource">བརྒྱད་པོ་འདི་དག་ནི་གཙུག་ཏོར་གྱི་རྒྱལ་པོ་རྣམས་སོ། །</s>
  </p>
  <p id="632">
    <s id="632:1" flag="alternateSource">གཡོན་དུ་བྲི་བ་ནི་རང་སངས་རྒྱས་རྣམས་སོ། །</s>
  </p>
  <p id="633">
    <s id="633:1" flag="alternateSource">འཇུག་པའི་ཕྱོགས་ཀྱི་སྒོར་ནི་བྱང་ཆུབ་སེམས་དཔའ་གཉིས་བྱ་སྟེ། </s>
  </p>
  <p id="634">
    <s id="634:1" flag="alternateSource">གཡས་ཕྱོགས་སུ་ནི་འཇིག་རྟེན་ལས་འདས་པར་འགྲོ་བ་ཞེས་བྱ་བ་རལ་པའི་ཅོད་པན་འཆང་བ། </s>
    <s id="634:2">ལུས་ཞི་བ་ལག་པ་གཡས་པ་མཆོག་སྦྱིན་པས་ཕྲེང་བ་འཛིན་པ། ལག་པ་གཡོན་པས་སྤྱི་བླུགས་འཛིན་ཅིང་སྒོ་ལ་མངོན་དུ་ཕྱོགས་པ་བཞིན་ཅུང་ཟད་ཁྲོ་གཉེར་དང་བཅས་པ་བྲི་བར་བྱའོ། </s>
  </p>
  <p id="635">
    <s id="635:1" flag="alternateSource">འཇུག་པའི་སྒོའི་གཡོན་ཕྱོགས་སུ་ནི་བྱང་ཆུབ་སེམས་དཔའ་ཆེན་པོ་མ་རྒྱལ་བ་ལས་རྒྱལ་བ་ཞེས་བྱ་བ་བྲི་བར་བྱ་སྟེ། </s>
  </p>
  <p id="636">
    <s id="636:1" flag="alternateSource">ལུས་རབ་ཏུ་ཞི་བ་རལ་པའི་ཅོད་པན་འཆང་བ། ལག་པ་གཡོན་པ་ན་དབྱིག་པ་དང་སྤྱི་བླུགས་འཛིན་པ། ལག་པ་གཡས་པ་ན་མཆོག་སྦྱིན་པ་ཕྲེང་བ་འཛིན་<ref folio="F.137.a"/>པ་བཞིན་ཅུང་ཟད་ཁྲོ་གཉེར་དང་ལྡན་པ་སྒོ་ལ་མངོན་དུ་ཕྱོགས་པ་བྲིའོ། །</s>
    <s id="636:2">སེང་གེའི་ཁྲིའི་འོག་ཏུ་ཆོས་ཀྱི་འཁོར་ལོ་ཀུན་ཏུ་འབར་བས་ཁྱབ་པ། </s>
    <s id="636:3">དེའི་འོག་ཏུ་རིན་པོ་ཆེའི་གཞལ་མེད་ཁང་དེ་ལ་གནས་པ་བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པ། གཞོན་ནུའི་གཟུགས་ཅན་སྐུ་མདོག་དམར་སྐྱ་ཞི་བའི་གཟུགས་དང་། མཛེས་པའི་གཟུགས་ཅན་ཅུང་ཟད་ཞལ་འཛུམ་པ། </s>
    <s id="636:4">ཕྱག་གཡོན་པ་ན་ཨུཏྤ་ལ་སྔོན་པོ་བསྣམས་པ་ཕྱག་གཡས་པ་ན་བིལ་བ་བསྣམས་པ། </s>
    <s id="636:5">བྱིས་པའི་རྒྱན་ཐམས་ཅད་ཀྱིས་བརྒྱན་པ། གཙུག་ཕུད་ལྔས་ཉེ་བར་མཛེས་པར་གྱུར་པ་མུ་ཏིག་གི་ཕྲེང་བས་མཆོད་ཕྱིར་ཐོགས་པ་དར་ལའི་སྟོད་གཡོགས་མནབས་པ་དར་གྱི་ན་བཟས་སྨད་གཡོགས་མཛད་པ་འོད་ཀུན་ནས་འཕྲོ་བ་འབར་བའི་ཕྲེང་བས་ཀུན་ནས་ཁྱབ་པ་པདྨའི་གདན་ལ་ཉེ་བར་བཞུགས་པ་ཁྲོ་བོའི་རྒྱལ་པོ་གཤིན་རྗེ་གཤེད་ལ་གཟིགས་པ་དཀྱིལ་འཁོར་དུ་འཇུག་པའི་སྒོ་ལ་མངོན་དུ་ཕྱོགས་པ་བལྟ་ན་</s>
  </p>
  <p id="637">
    <s id="637:1" flag="alternateSource">སྡུག་པ་བྲི་བར་བྱའོ། །</s>
  </p>
  <p id="638">
    <s id="638:1" flag="alternateSource">དེའི་གཡས་ཕྱོགས་ཀྱི་ངོས་ཀྱི་པདྨའི་འོག་ཏུ་ཁྲོ་བོའི་རྒྱལ་པོ་གཤིན་རྗེ་གཤེད་བྲི་བར་བྱ་སྟེ། </s>
  </p>
  <p id="639">
    <s id="639:1" flag="alternateSource">མི་སྡུག་པ་ཆེན་པོའི་གཟུགས་ཅན་ཀུན་ནས་འབར་བའི་ཕྲེང་བས་ཁྱབ་པ། བཀའ་ལེན་ཅིང་འཛིན་པ། བྱང་ཆུབ་སེམས་དཔའ་ཆེན་པོའི་ཕྱོགས་སུ་ལྟ་བའོ་གཡོན་ཕྱོགས་ཀྱི་པདྨའི་འོག་ཏུ་གནས་གཙང་མའི་རིས་ཀྱི་ལྷའི་བུའི་གཟུགས་ཅན། བྱང་ཆུབ་སེམས་དཔའ་ལྔ་བྲི་བར་བྱ་བ་ལ་</s>
    <s id="639:2">འདི་ལྟ་སྟེ། </s>
  </p>
  <p id="640">
    <s id="640:1" flag="alternateSource">ཤིན་ཏུ་དྲི་མེད་དང་ཤིན་ཏུ་དུལ་བ་དང་དག་པ་དང་མུན་སེལ་དང་ཀུན་ཏུ་སྣང་བའོ། །</s>
  </p>
  <p id="641">
    <s id="641:1" flag="alternateSource">དེ་དག་ཐམས་ཅད་ཀྱང་གནས་གཙང་མའི་གཞལ་མེད་ཁང་ན་འདུག་པ། རིན་པོ་ཆེ་དུ་མ་འབར་བའི་རྡོའི་སྟེང་དང་འདྲ་བ་ཀུན་ནས་འབར་བ་མེ་ཏོག་སྣ་ཚོགས་ཀྱིས་གཅལ་བཀྲམ་པ་ཤིན་ཏུ་མཛེས་པ་བྲི་བར་བྱའོ། །</s>
  </p>
  <p id="642">
    <s id="642:1" flag="alternateSource">ཕྱི་རོལ་འཁོར་ཡུག་ཏུ་ཟུར་བཞིའི་རྣམ་པར་བྱས་ཏེ། </s>
  </p>
  <p id="643">
    <s id="643:1" flag="alternateSource">རྟ་བབས་བཞི་དང་ལྡན་པ་ཕྱོགས་བཞི་ནས་རྣམ་པ་སྣ་ཚོགས་པའི་ཚོན་སྣ་ལྔ་གསལ་བས་རི་མོ་ཤིན་ཏུ་དྲང་བ་དང་ལྡན་པ་ནང་གི་དཀྱིལ་འཁོར་བྲི་བར་བྱའོ། །</s>
  </p>
  <p id="644">
    <s id="644:1" flag="alternateSource">ཤར་གྱི་བཅོམ་ལྡན་འདས་ཤཱཀྱ་ཐུབ་པའི་སྟེང་དུ་རི་མོའི་དབུས་སུ་མེ་ཏོག་ཀུན་ནས་སྐྱེས་པའི་རྒྱལ་པོའི་དབང་པོ་<ref folio="F.137.b"/>པདྨའི་གདན་ལ་བཞུགས་པ། དེ་བཞིན་གཤེགས་པའི་གཟུགས་ཅུང་ཟད་ཆུང་བར་བྱའོ། །</s>
  </p>
  <p id="645">
    <s id="645:1" flag="alternateSource">འོད་ཀུན་ནས་འབར་བའི་ཕྲེང་བས་ཁྱབ་པ། མཆོག་སྦྱིན་གྱི་ཕྱག་རྒྱ་དང་ལྡན་པ། སྐྱིལ་མོ་ཀྲུང་གིས་བཞུགས་པ། </s>
    <s id="645:2">དེའི་གཡས་སུ་གཙུག་ཏོར་འཁོར་ལོས་སྒྱུར་བའི་ཕྱག་རྒྱ་བྲི་བར་བྱའོ། །</s>
  </p>
  <p id="646">
    <s id="646:1" flag="alternateSource">གཡོན་དུ་ནི་གཟི་བརྗིད་ཕུང་པོའི་ཕྱག་རྒྱ་བྲི་བར་བྱའོ། །</s>
  </p>
  <p id="647">
    <s id="647:1" flag="alternateSource">དེ་བཞིན་གཤེགས་པའི་སྤྱན་གྱི་སྟེང་དུ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ཕྱག་རྒྱ་བྲི་བར་བྱའོ། །</s>
  </p>
  <p id="648">
    <s id="648:1" flag="alternateSource">བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་གི་སྟེང་དང་། ཤེས་རབ་ཀྱི་ཕ་རོལ་ཏུ་ཕྱིན་མའི་ཕྱག་རྒྱའི་གཡས་སུ་བཅོམ་ལྡན་འདས་འོད་དཔག་ཏུ་མེད་པ་དེ་བཞིན་གཤེགས་པའི་གཟུགས་ཅན་བྱ་སྟེ</s>
  </p>
  <p id="649">
    <s id="649:1" flag="alternateSource">ཕྱག་མཆོག་སྦྱིན་པ། པདྨའི་གདན་ལ་བཞུགས་པ་ཀུན་ནས་འོད་འབར་བའི་ཕྲེང་བས་ཁྱབ་པ། </s>
    <s id="649:2">དེའི་ཡང་གཡས་ཕྱོགས་སུ་ནི་ལྷུང་བཟེད་དང་ཆོས་གོས་ཀྱི་ཕྱག་རྒྱ་བྱའོ། །</s>
  </p>
  <p id="650">
    <s id="650:1" flag="alternateSource">དེ་བཞིན་དུ་མཐར་གྱིས་འཇུག་པའི་གནས་ལ་ནི་པདྨའི་ཕྱག་རྒྱ་བྱའོ། །</s>
  </p>
  <p id="651">
    <s id="651:1" flag="alternateSource">བཅོམ་ལྡན་འདས་མེ་ཏོག་ཡང་དག་པར་སྐྱེས་པའི་རྒྱལ་པོའི་དབང་པོ་དེ་བཞིན་གཤེགས་པའི་གཡོན་ཕྱོགས་སུ་གཙུག་ཏོར་གཟི་བརྗིད་ཕུང་པོའི་ཕྱག་རྒྱ་བྲི་སྟེ་ཀུན་ནས་འོད་འབར་བའི་ཕྲེང་བས་ཁྱབ་པ། </s>
    <s id="651:2">དེའི་གཡོན་ཕྱོགས་སུ་དེ་བཞིན་གཤེགས་པ་རིན་ཆེན་ཏོག་བྱ་སྟེ</s>
  </p>
  <p id="652">
    <s id="652:1" flag="alternateSource">རིན་པོ་ཆེའི་རི་བོའི་སྟེང་དུ་ཆོས་སྟོན་ཅིང་བཞུགས་པ། </s>
    <s id="652:2">བཻ་ཌཱུརྱ་སྔོན་པོ་དང་མརྒད་དང་པདྨ་རཱ་ག་རྣམ་པ་སྣ་ཚོགས་འབར་བའི་འོད་འཕྲོ་བའི་ཀུན་ནས་འོད་དང་ལྡན་པ་བྲི་བར་བྱའོ། །</s>
  </p>
  <p id="653">
    <s id="653:1" flag="alternateSource">དེའི་ཡང་གཡོན་ཕྱོགས་སུ་རྒྱལ་བའི་གཙུག་ཏོར་གྱི་ཕྱག་རྒྱ་ཀུན་ནས་འབར་བའི་ཕྲེང་བས་ཁྱབ་པ་བྲིའོ། །</s>
    <s id="653:2">དེའི་ཡང་གཡོན་ཕྱོགས་སུ་ཆོས་ཀྱི་འཁོར་ལོའི་ཕྱག་རྒྱ་ཀུན་ནས་འབར་བ་དང་ལྡན་པ་བྲིའོ། །</s>
    <s id="653:3">དེའི་ཡང་གཡོན་ཕྱོགས་སུ་འཁར་གསིལ་དང་། སྤྱི་བླུགས་དང་ཕྲེང་བ་དང་བཟང་པོའི་གདན་གྱི་ཕྱག་རྒྱ་བྲིའོ། །</s>
    <s id="653:4">མཐར་གྱིས་སྒོའི་གནས་སུ་རྡོ་རྗེ་རྩེ་གསུམ་པ་གཉིས་ཀ་ལ་ཡང་ཀུན་ནས་འབར་བ་བྲིའོ། །</s>
    <s id="653:5">བཅོམ་ལྡན་འདས་འཇམ་དཔལ་གཞོན་ནུར་གྱུར་པའི་འོག་ཏུ་ཕྱག་རྒྱ་ཆེན་པོ་གཙུག་ཕུད་ལྔ་ཞེས་བྱ་བ་དང་། ཨུཏྤ་ལའི་ཕྱག་རྒྱ་<ref folio="F.138.a"/>ཀུན་ནས་འབར་བ་འདི་གཉིས་ཕན་ཚུན་འབྲེལ་བ་བྱའོ། །</s>
  </p>
  <p id="654">
    <s id="654:1" flag="alternateSource">དཀྱིལ་འཁོར་ཀུན་ནས་སྒོ་བྲི་བར་བྱའོ། །</s>
  </p>
  <p id="655">
    <s id="655:1" flag="alternateSource">སྒོ་དག་ནི་རྒྱབ་ཀྱིས་ལྟ་བ་དང་། འཇུག་པ་ན་ནི་མདུན་གྱིས་བལྟ་བར་བྱའོ། །</s>
  </p>
  <p id="656">
    <s id="656:1" flag="alternateSource">ཕྱི་རོལ་གྱི་དཀྱིལ་འཁོར་ཐམས་ཅད་དུ་འགྱུར་བ་ཡང་ཁ་དོག་ལྔའི་ཚོན་ཤིན་ཏུ་གསལ་བ་སྣ་ཚོགས་བལྟ་ན་</s>
  </p>
  <p id="657">
    <s id="657:1" flag="alternateSource">སྡུག་པ། ཟུར་བཞིས་རྣམ་པར་འབྱེས་པ། རྟ་བབས་བཞིའི་རྣམ་པ་ཕྱོགས་བཞིར་ཁྲུ་གཉིས་ཙམ་ནང་གི་དཀྱིལ་འཁོར་གྱི་ཕྱི་རོལ་གྱི་ཤར་ཕྱོགས་སུ་ཚངས་པ་ཆེན་པོ་བྲི་བར་བྱ་སྟེ</s>
  </p>
  <p id="658">
    <s id="658:1" flag="alternateSource">གདོང་བཞི་པ་གོས་དཀར་པོ་བགོས་པ་ལ་སྟོད་གཡོགས་གོས་དཀར་པོ་དང་། ཚངས་སྐུད་དཀར་པོ་ཐོགས་པ། </s>
    <s id="658:2">ཁ་དོག་གསེར་འདྲ་བ། རལ་པའི་ཅོད་ཅན་འཛིན་པ། ལག་ན་དབྱུག་པ་དང་། སྤྱི་བླུགས་འཛིན་པ། </s>
    <s id="658:3">དེའི་གཡས་ཕྱོགས་སུ་འོད་གསལ་གྱི་ལྷའི་བུ་བྱ་སྟེ</s>
  </p>
  <p id="659">
    <s id="659:1" flag="alternateSource">མདོག་གསེར་འདྲ་བ་བསམ་གཏན་ཁྱད་པར་ཅན་གྱི་གཟུགས་ཅན། དར་ལའི་གོས་བགོས་པ་དར་ལའི་སྟོད་གཡོགས་བྱས་པ། བཞིན་ཤིན་ཏུ་གསལ་བ་རལ་བའི་ཅོད་ཅན་འཛིན་པ་མཆོད་ཕྱིར་ཐོགས་དཀར་པོ་ཅན། </s>
    <s id="659:2">སྐྱིལ་མོ་ཀྲུང་གིས་འདུག་པ་ལག་གཡས་པས་མཆོག་སྦྱིན་པ། དེའི་གཡས་ཕྱོགས་སུ་འོག་མིན་གྱི་ལྷའི་བུ་བྱ་སྟེ</s>
  </p>
  <p id="660">
    <s id="660:1" flag="alternateSource">རྒྱན་ཐམས་ཅད་ཀྱིས་བརྒྱན་པ། ལུས་རབ་ཏུ་ཞི་བ་བསམ་གཏན་གྱི་རྣམ་པའི་ཆ་བྱད་ཅན། </s>
    <s id="660:2">དར་ལའི་གོས་བགོས་པ་དར་ལའི་གོས་ཀྱིས་སྟོད་གཡོགས་བྱས་པ། སྐྱིལ་མོ་ཀྲུང་གིས་འདུག་པ་ལག་པ་གཡས་པས་མཆོག་སྦྱིན་པ། </s>
    <s id="660:3">མཆོད་ཕྱིར་ཐོགས་དཀར་པོས་བྱས་པ། </s>
    <s id="660:4">དེའི་རིམ་གྱིས་དགའ་ལྡན་དང་། འཕྲུལ་དགའ་དང་། གཞན་འཕྲུལ་དབང་བྱེད་དང་། འཐབ་བྲལ་དང་། བརྒྱ་བྱིན་ལ་སོགས་པའི་ལྷའི་བུ་བྲི་བར་བྱ་སྟེ</s>
  </p>
  <p id="661">
    <s id="661:1" flag="alternateSource">གོ་རིམས་ཇི་ལྟ་བ་དང་ཆ་བྱད་དང་དབྱིབས་ཅི་ལྟ་བ་བཞིན་དུའོ། །</s>
    <s id="661:2">བརྒྱ་བྱིན་གྱི་འོག་ཏུ་རྒྱལ་པོ་ཆེན་པོ་བཞིའི་རིས་ལ་རྟག་ཏུ་མྱོས་དང་། ཕྲེང་ཐོགས་དང་། ལག་ན་གཞོང་ཐོགས་དང་། པི་བང་གཉིས་པ་དང་ས་བླའི་ལྷའི་བུ་དག་གོ་རིམས་ཇི་ལྟ་བ་དང་། ཆ་བྱད་ཇི་ལྟ་བ་བཞིན་དུ་བྲི་བར་བྱའོ། །</s>
  </p>
  <p id="662">
    <s id="662:1" flag="alternateSource">དེ་བཞིན་དུ་ལྷོ་ཕྱོགས་སུ་མི་ཆེ་བ་དང་། མི་གདུང་བ་དང་ཤིན་ཏུ་མཐོང་བ་དང་གྱ་ནོམ་སྣང་དང་། དགེ་ཆུང་དང་བསོད་ནམས་སྐྱེས་<ref folio="F.138.b"/>ལ་སོགས་པའི་ལྷའི་བུ་ཆ་བྱད་དང་དབྱིབས་ཅི་ལྟ་བ་བཞིན་བྲི་བར་བྱའོ། །</s>
  </p>
  <p id="663">
    <s id="663:1" flag="alternateSource">ནུབ་ཕྱོགས་དང་བྱང་ཕྱོགས་སུ་ཡང་དེ་བཞིན་ཏེ། </s>
  </p>
  <p id="664">
    <s id="664:1" flag="alternateSource">དེ་དག་ནི་རིམ་པ་འོག་མ་གཉིས་ལ་བརྟེན་ཏེ་བྲི་བར་བྱའོ། །</s>
  </p>
  <p id="665">
    <s id="665:1" flag="alternateSource">དཀྱིལ་འཁོར་གཉིས་ཀྱི་ཕྱི་རོལ་དུ་དཀྱིལ་འཁོར་གསུམ་པར་འགྱུར་བ་ལ། མཐར་གྱིས་ཕྱོགས་བཞིར་རྒྱལ་པོ་ཆེན་པོ་བཞི་སྟེ། </s>
  </p>
  <p id="666">
    <s id="666:1" flag="alternateSource">བྱང་ཕྱོགས་ནས་འཇུག་པའི་གཡས་ངོས་སུ་གཏེར་ཉེ་བར་གནས་པ་ལ། ནོར་སྦྱིན་རྒྱན་ཐམས་ཅད་ཀྱིས་བརྒྱན་པ། གཙུག་ཕུད་ཅུང་ཟད་འདུད་པ་གནོད་སྦྱིན་གྱི་གཟུགས་ཅན། </s>
    <s id="666:2">དེའི་གཡས་སུ་ནོར་བུ་བཟང་པོ་དང་གང་བ་བཟང་པོ་གནོད་སྦྱིན་གྱི་བདག་པོ་གཉིས་བྲིའོ། །</s>
    <s id="666:3">དེ་བཞིན་དུ་མཐར་གྱིས་གནོད་སྦྱིན་མ་ཆེན་མོ་འཕྲོག་མ་ཡང་བྲིའོ། །</s>
    <s id="666:4">དེ་བཞིན་དུ་མཐར་གྱིས་ནུབ་ཕྱོགས་སུ་ཆུ་ལྷ་ལག་ན་ཞགས་པ་ཐོགས་པ་དང་། ཀླུ་དགའ་བོ་དང་། ཉེ་དགའ་བོ་དང་། འཇོག་པོ་དང་། ནོར་རྒྱས་ལ་སོགས་པ་ཀླུའི་རྒྱལ་པོ་ཆེན་པོ་བརྒྱད་པོ་བྲིའོ། །</s>
    <s id="666:5">དེ་བཞིན་དུ་རིམ་པ་གཉིས་ལ་གནས་པའི་མཐར་གྱིས་གནོད་སྦྱིན་དང་། སྲིན་པོ་དང་། མིའམ་ཅི་དང་། ལྟོ་འཕྱེ་ཆེན་པོ་དང་། དྲང་སྲོང་དང་། གྲུབ་པ་དང་། ཡི་དགས་དང་། ཤ་ཟ་དང་། ནམ་མཁའ་ལྡིང་དང་མི་དང་མི་མ་ཡིན་པ་ལ་སོགས་པ་དང་། སྨན་དང་ནོར་བུ་རིན་པོ་ཆེའི་བྱེ་བྲག་དང་རི་དང་ཆུ་བོ་དང་གླིང་དང་མཐར་གྱིས་གཙོ་བོ་ཐམས་ཅད་བྲི་བར་བྱའོ། །</s>
  </p>
  <p id="667">
    <s id="667:1" flag="alternateSource">ལྷོ་ཕྱོགས་སུ་ནི་གཤིན་རྗེ་མ་མོ་བདུན་གྱི་འཁོར་དང་བཅས་པ་བྲི་བར་བྱའོ། །</s>
  </p>
  <p id="668">
    <s id="668:1" flag="alternateSource">ཤར་ལྷོ་མཚམས་སུ་མེ་ཀུན་ནས་འབར་བའི་ཕྲེང་བས་ཁྱབ་པ། </s>
    <s id="668:2">དབྱུག་པ་དང་སྤྱི་བླུགས་དང་ཕྲེང་བ་ལག་ན་ཐོགས་པ། རལ་པའི་ཅོད་པན་འཛིན་པ། གོས་དཀར་པོ་བགོས་པ། </s>
    <s id="668:3">དར་ལའི་སྟོད་གཡོགས་བྱས་པ། མཆོད་ཕྱིར་ཐོགས་དཀར་པོ་ཐོགས་པ། མདོག་གསེར་འདྲ་བ་ཐལ་བའི་ཐིག་ལེ་གསུམ་བྱས་པ། </s>
    <s id="668:4">དེ་བཞིན་དུ་རྒྱན་དང་མཚོན་ཆ་དང་ཆ་བྱད་དང་དབྱིབས་དང་ཁ་དོག་རྣམ་པ་སྣ་ཚོགས་པ་རིམ་པ་གཉིས་པ་ལ་བརྟེན་ཏེ་</s>
  </p>
  <p id="669">
    <s id="669:1" flag="alternateSource">བྲི་བར་བྱའོ། །</s>
  </p>
  <p id="670">
    <s id="670:1" flag="alternateSource">ཐམས་ཅད་ཀྱི་དཀྱིལ་འཁོར་དུ་འཇུག་པའི་སྒོའི་ཕྱི་རོལ་དུ་དཀའ་ཟློག་གི་བདག་པོ་ཁྱུ་མཆོག་ལ་ཞོན་པ། ལག་ན་མདུང་རྩེ་གསུམ་ཐོགས་པ་ལྷ་མོ་དཀའ་ཟློག་མ་ཁ་དོག་སྣ་ཚོགས་<ref folio="F.139.a"/>པ་རྒྱན་ཐམས་ཅད་ཀྱིས་བརྒྱན་པ། </s>
    <s id="670:2">སྨིན་དྲུག་གི་བུ་རྨ་བྱའི་སྟན་ལ་འདུག་པ་མདུང་ཐོགས་པ། གཞོན་ནུའི་གཟུགས་ཅན་གདོང་དྲུག་པ་ལུས་དམར་པོར་སྣང་བ། གོས་སེར་པོ་བགོས་པ། གོས་སེར་པོའི་སྟོད་གཡོགས་ཅན་ལག་པ་གཡོན་པ་ན་དྲིལ་བུ་དང་བ་དན་དམར་པོ་ཐོགས་པ། </s>
    <s id="670:3">མཐར་གྱིས་བྷྲིང་གི་རི་ཏི་ཤིན་ཏུ་རིད་པ་འདྲ་བ་དང་། ཚོགས་ཀྱི་བདག་པོ་ཆེན་པོ་དང་། དགའ་བྱེད་དབང་ཕྱུག་དང་ནག་པོ་ཆེན་པོ་དང་། མ་མོ་བདུན་པོ་རྒྱན་དང་མཚོན་ཆ་དང་ཁ་དོག་དང་དབྱིབས་ཅི་ལྟ་བ་བཞིན་བྲི་བར་བྱའོ། །</s>
  </p>
  <p id="671">
    <s id="671:1" flag="alternateSource">ནོར་ལྷ་བརྒྱད་དང་དྲང་སྲོང་བདུན་དང་ཁྱབ་འཇུག་ལག་པ་བཞི་ན་འཁོར་ལོ་དང་དུང་དང་ག་དཱ་དང་རལ་གྲི་ཐོགས་པ། </s>
    <s id="671:2">གདན་ནམ་མཁའ་ལྡིང་རྒྱན་ཐམས་ཅད་ཀྱིས་བརྒྱན་པ། </s>
    <s id="671:3">གཟའ་བརྒྱད་དང་རྒྱུ་སྐར་ཉི་ཤུ་རྩ་བདུན་དང་། གང་ཡང་ཉེ་བའི་གཟའ་བརྒྱད་ས་སྟེང་གི་དཀྱིལ་འཁོར་ན་རབ་ཏུ་རྒྱུ་བ་ཡང་བྲི་བར་བྱའོ། །</s>
  </p>
  <p id="672">
    <s id="672:1" flag="alternateSource">མཐར་གྱིས་ཚེས་གྲངས་བཅྭ་ལྔ་དང་ཡར་ངོ་དང་མར་ངོའི་ཕྱོགས་དང་། ཁྱིམ་བཅུ་གཉིས་དང་དུས་དྲུག་དང་ཟླ་བ་བཅུ་གཉིས་དང་ལོ་ཚིགས་དང་། </s>
    <s id="672:2">སྲིང་མོ་བཞི་གྲུ་ལ་ཞོན་པ་དང་མིང་པོ་ལྔ་གྲུ་ལ་ཞོན་ཞིང་ཆུ་ལ་གནས་པ་སྟེ། </s>
  </p>
  <p id="673">
    <s id="673:1" flag="alternateSource">མདོར་ན་ཕྱག་རྒྱར་གཞག་པར་བྱ་བ་ཡང་ཡིན་ནོ། །</s>
  </p>
  <p id="674">
    <s id="674:1" flag="alternateSource">ལྷ་མོ་དེ་དག་མཐར་གྱིས་རིམ་པ་གཉིས་པ་ལ་བརྟེན་ཏེ་བྱ་བ་ཡིན་ནོ། །</s>
  </p>
  <p id="675">
    <s id="675:1" flag="alternateSource">སློབ་དཔོན་བདག་ཉིད་ཕྱི་རོལ་ཏུ་བྱུང་ནས་དཀྱིལ་འཁོར་དེ་ལ་གཡས་ཕྱོགས་སུ་བསྐོར་བ་བྱས་ཏེ། </s>
  </p>
  <p id="676">
    <s id="676:1" flag="alternateSource">མདོར་ན་དཀྱིལ་འཁོར་གསུམ་ཡང་དཀྱིལ་འཁོར་ལ་བརྟེན་ཅིང་བྲི་བར་བྱ་སྟེ། </s>
  </p>
  <p id="677">
    <s id="677:1" flag="alternateSource">དཀྱིལ་འཁོར་གསུམ་ཆར་ཡང་གྲུ་བཞིར་རྣམ་པར་གནས་པར་བྱ་བ་ཡིན་ནོ། །</s>
  </p>
  <p id="678">
    <s id="678:1" flag="alternateSource">མདོར་ན་འདི་ལྟར་སངས་རྒྱས་བཅོམ་ལྡན་འདས་སེམས་ཅན་རྣམས་ཀྱི་མགོན་པོ་ནི་ངེས་པར་བྲི་བར་བྱའོ། །</s>
  </p>
  <p id="679">
    <s id="679:1" flag="alternateSource">པདྨའི་རིགས་འཕགས་པ་སྤྱན་རས་གཟིགས་དབང་ཕྱུག་ཀྱང་ངེས་པར་བྲི་བར་བྱའོ། །</s>
  </p>
  <p id="680">
    <s id="680:1" flag="alternateSource">རྡོ་རྗེའི་རིགས་འཕགས་པ་ཕྱག་ན་རྡོ་རྗེའང་ངེས་པར་བྲི་བར་བྱའོ། །</s>
  </p>
  <p id="681">
    <s id="681:1" flag="alternateSource">བྱང་ཆུབ་སེམས་དཔའ་རྣམས་ཀྱི་གཙོ་བོ་འཕགས་པ་ཀུན་དུ་བཟང་པོའང་ངེས་པར་བྲི་བར་བྱའོ། །</s>
  </p>
  <p id="682">
    <s id="682:1" flag="alternateSource">འཇམ་དཔལ་གཞོན་ནུར་གྱུར་པའང་ངེས་པར་བྲི་བར་བྱའོ། །</s>
  </p>
  <p id="683">
    <s id="683:1" flag="alternateSource">ལྷག་མ་རྣམས་ནི་ཇི་ལྟར་རྣམ་པར་བཞག་པ་བཞིན་ཕྱག་རྒྱ་བྲི་བར་བྱའོ། །</s>
  </p>
  <p id="684">
    <s id="684:1" flag="alternateSource">འདི་ནི་ནང་གི་དཀྱིལ་<ref folio="F.139.b"/>འཁོར་རོ། །</s>
  </p>
  <p id="685">
    <s id="685:1" flag="alternateSource">དཀྱིལ་འཁོར་བར་མ་ལ་ཡང་ཤར་ཕྱོགས་སུ་ནི་མི་མཇེད་ཀྱི་བདག་པོ་ཚངས་པ་བྲི་བར་བྱའོ། །</s>
  </p>
  <p id="686">
    <s id="686:1" flag="alternateSource">དེ་བཞིན་དུ་འོད་གསལ་བ་ནི་ལྷོ་ཕྱོགས་སུའོ། །</s>
  </p>
  <p id="687">
    <s id="687:1" flag="alternateSource">འོག་མིན་གྱི་གཟུགས་ཅན་རྣམས་ལྷའི་དཀྱིལ་འཁོར་གྱི་རྣམ་པར་རོ། །</s>
  </p>
  <p id="688">
    <s id="688:1" flag="alternateSource">འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཀྱི་བར་ནི་བརྗོད་པར་མི་བྱའོ། །</s>
  </p>
  <p id="689">
    <s id="689:1" flag="alternateSource">བྱང་ཕྱོགས་སུ་བརྒྱ་བྱིན་ལྷའི་རྒྱལ་པོ་དང་། རབ་འཐབ་བྲལ་དང་། ཡོངས་སུ་དགའ་ལྡན་དང་། རབ་འཕྲུལ་དགའ་དང་། གཞན་འཕྲུལ་དབང་བྱེད་དང་། འོད་ཆུང་ལ་སོགས་པའི་ལྷའི་བུ་རྣམས་ངེས་པར་ལྷའི་རྒྱལ་པོ་རེ་རེ་བྱའོ། །</s>
  </p>
  <p id="690">
    <s id="690:1" flag="alternateSource">ལྷག་མ་རྣམས་ནི་ཕྱག་རྒྱར་གནས་པར་བྱའོ། །</s>
  </p>
  <p id="691">
    <s id="691:1" flag="alternateSource">དེ་བཞིན་དུ་དཀྱིལ་འཁོར་གསུམ་པར་ཡང་བྱང་ཕྱོགས་སུ་འབྱུང་པོའི་བདག་པོ་དབང་ལྡན་དཀའ་ཐུབ་ཟློག་མ་དང་བཅས་པ་ངེས་པར་བྲིའོ། །</s>
    <s id="691:2">འཇམ་དཔལ་གྱི་སྒོ་གཉིས་པའི་སྒོའི་དྲུང་དུ་ནི་སྨིན་དྲུག་གི་བུ་རྨ་བྱའི་སྟན་ཡོད་པ་ལག་ན་མདུང་ཐོགས་པ། </s>
    <s id="691:3">ལུས་ཀྱི་ཁ་དོག་དམར་བ། གོས་སེར་པོས་སྟོད་གཡོགས་དང་གོས་བྱས་པ་ལག་པ་གཡས་པ་ན་དྲིལ་བུ་དང་བ་དན་ཐོགས་པ། </s>
    <s id="691:4">གཞོན་ནུའི་གཟུགས་ཅན་གྱི་འཁོར་ལ་ལྟ་བའོ། །</s>
  </p>
  <p id="692">
    <s id="692:1" flag="alternateSource">ཤར་ཕྱོགས་སུ་ནི་ནམ་མཁའ་ལྡིང་འདབ་ཆགས་ཀྱི་གཟུགས་ཅན་དང་། དྲང་སྲོང་གི་ནང་ནས་མར་ཀ་ཎ་ཌ་ངེས་པར་བྲི་བར་བྱའོ། །</s>
  </p>
  <p id="693">
    <s id="693:1" flag="alternateSource">ལྷག་མ་ནི་ཇི་ལྟར་གནས་པ་བཞིན་ཕྱག་རྒྱར་བྲི་བར་བྱའོ། །</s>
  </p>
  <p id="694">
    <s id="694:1" flag="alternateSource">ཤར་ལྷོར་ནི་གཞོན་ནུ་མ་བཞི་དང་། མིང་པོ་གཞོན་ནུ་དང་བཅས་པ། གྲུའི་བཞོན་པ་ལ་གནས་པ། རྒྱ་མཚོ་ཆེན་པོ་ལ་རྣམ་པར་རྒྱུ་བ་དང་། </s>
    <s id="694:2">མེ་ལྷའི་རྒྱལ་པོ་ཡང་ངེས་པར་བྲི་བར་བྱའོ། །</s>
  </p>
  <p id="695">
    <s id="695:1" flag="alternateSource">དེ་བཞིན་དུ་ལྷོ་ཕྱོགས་སུ་ནི་སྲིན་པོའི་བདག་པོ་ལས་ནི་གྲོང་ཁྱེར་ལང་ཀའི་བདག་པོ་བི་བྷི་ཤ་ན་ཤིང་པི་ཙུ་མརྡ་ལ་གནས་པ་དང་། ཛམ་བྷ་ལ་ཆུ་དབང་ཞེས་བྱ་བ་གནོད་སྦྱིན་གྱི་གཟུགས་ཅན་བྱང་ཆུབ་སེམས་དཔའ་ངེས་པར་བྲི་བར་བྱའོ། །</s>
  </p>
  <p id="696">
    <s id="696:1" flag="alternateSource">དེ་བཞིན་དུ་མཐར་གྱིས་གཤིན་རྗེའི་རྒྱལ་པོ་ཡི་དགས་རྫུ་འཕྲུལ་ཆེན་པོ་ངེས་པར་བྲི་བར་བྱའོ། །</s>
  </p>
  <p id="697">
    <s id="697:1" flag="alternateSource">དེ་བཞིན་དུ་ཤ་ཟའི་རྒྱལ་པོ་རྣམ་པར་གཡེངས་བྱེད་ཅེས་བྱ་བ་ངེས་པར་བྲི་བར་བྱའོ། །</s>
  </p>
  <p id="698">
    <s id="698:1" flag="alternateSource">ལྷག་མ་ནི་ཇི་ལྟར་གནས་པ་བཞིན་ཕྱག་རྒྱར་བྲི་བར་བྱའོ། །</s>
  </p>
  <p id="699">
    <s id="699:1" flag="alternateSource">དེ་བཞིན་དུ་ལྷོ་ནུབ་ཀྱི་མཚམས་སུ་ནི་ཀླུའི་གཙོ་བོ་དགའ་བོ་དང་། ཉེ་དགའ་<ref folio="F.140.a"/>བོ་ངེས་པར་བྲི་བར་བྱའོ། །</s>
  </p>
  <p id="700">
    <s id="700:1" flag="alternateSource">གཟའི་གཙོ་བོ་ཉི་མ་བྲི་བར་བྱའོ། །</s>
  </p>
  <p id="701">
    <s id="701:1" flag="alternateSource">ནུབ་ཕྱོགས་སུ་ནི་དྲང་སྲོང་ཐུབ་པའི་མཆོག་གཅེར་བུ་པ་མུ་སྟེགས་ཀྱི་མཆོག་གཅེར་བུའི་གཟུགས་བྲི་བར་བྱའོ། །</s>
  </p>
  <p id="702">
    <s id="702:1" flag="alternateSource">ལྷག་མ་ནི་ཅི་ལྟར་གནས་པ་བཞིན་ཕྱག་རྒྱར་བྲི་བར་བྱའོ། །</s>
  </p>
  <p id="703">
    <s id="703:1" flag="alternateSource">ནུབ་བྱང་མཚམས་སུ་ནི་གནོད་སྦྱིན་གྱི་རྒྱལ་པོ་མཆོག་སྦྱིན་དང་། དྲི་ཟའི་རྒྱལ་པོ་གཙུག་ཕུད་ལྔ་པ་དང་། མིའམ་ཅིའི་རྒྱལ་པོ་ལྗོན་པ་ངེས་པར་བྲི་བར་བྱའོ། །</s>
  </p>
  <p id="704">
    <s id="704:1" flag="alternateSource">ལྷག་མ་ནི་གནས་ཇི་ལྟ་བ་དང་། དབྱིབས་ཅི་ལྟ་བ་བཞིན་དུ་ཕྱག་རྒྱར་བྲི་བར་བྱའོ། །</s>
  </p>
  <p id="705">
    <s id="705:1" flag="alternateSource">དཀྱིལ་འཁོར་བཞི་པོ་ཕྱི་རོལ་དུ་རི་མོ་ལྔར་བཀོད་དེ། </s>
  </p>
  <p id="706">
    <s id="706:1" flag="alternateSource">ཕྱག་རྒྱའི་ཕྲེང་བས་ཉེ་བར་མཛེས་པར་བྱས་པ། </s>
    <s id="706:2">ཟུར་བཞི་ནས་རྟ་བབས་བཞི་དང་རྒྱལ་པོ་ཆེན་པོ་བཞིས་བརྒྱན་པ་ཅི་ལྟར་གནས་པ་ལ་འདི་ལྟ་སྟེ། </s>
  </p>
  <p id="707">
    <s id="707:1" flag="alternateSource">ཕྱག་རྒྱར་འགྱུར་བ་ནི་སྒོར་འཇུག་པ་ལ་ཨུཏྤལ་སྔོན་པོ་བྲིའོ། །</s>
    <s id="707:2">གཡས་དང་གཡོན་གྱི་ཕྱོགས་སུ་ནི་པདྨ་རྡོ་རྗེ་དགྲ་སྟ། རལ་གྲི་མདུང་དང་མདུང་རྩེ་གསུམ་པ་དང་། ག་དཱ་དང་འཁོར་ལོ་དང་སྭ་སྟི་ཀ་དང་། བུམ་པ་དང་། ཉ་དང་། དུང་དང་། གདུབ་ཀོར་དང་། སྤྱི་བླུགས་དང་། རྒྱལ་མཚན་དང་། བ་དན་དང་། ཞགས་པ་དང་། དྲིལ་བུ་དང་། ཆུ་གྲི་དང་། གཞུ་དང་། ཐོ་བ་དང་། </s>
    <s id="707:3">འདི་དག་རྣམ་པ་འདི་དག་འདྲ་བའི་མཚོན་ཆའི་མཆོག་གི་ཕྱག་རྒྱས་དཀྱིལ་འཁོར་གྱི་ཕྱོགས་སུ་ཀུན་ནས་ཁྱབ་པར་བྱའོ། །</s>
  </p>
  <p id="708">
    <s id="708:1" flag="alternateSource">དེ་ནས་ཕྱི་རོལ་གྱི་ཕྱོགས་བཞིར་རྒྱ་མཚོ་ཆེན་པོ་གཞག་པར་བྱ་སྟེ། </s>
  </p>
  <p id="709">
    <s id="709:1" flag="alternateSource">བྱང་ཕྱོགས་སུ་ནི་དཀྱིལ་འཁོར་གྲུ་བཞིར་བྱ་སྟེ། </s>
  </p>
  <p id="710">
    <s id="710:1" flag="alternateSource">སྣ་ཚོགས་རྡོ་རྗེ་རྩེ་གསུམ་ཡོད་པ་ཀུན་ནས་འབར་བ་བྱའོ། །</s>
  </p>
  <p id="711">
    <s id="711:1" flag="alternateSource">ཤར་ཕྱོགས་སུ་ནི་དཀྱིལ་འཁོར་གཞུའི་དབྱིབས་ཅན་བྱས་ཏེ་བཞག་ལ་ཀུན་ནས་འབར་བའི་པདྨའི་ཕྱག་རྒྱས་མཚན་པའོ། །</s>
  </p>
  <p id="712">
    <s id="712:1" flag="alternateSource">ལྷོ་ཕྱོགས་སུ་ནི་དཀྱིལ་འཁོར་ཟུར་གསུམ་པ་བྱས་ཏེ་ཀུན་ནས་འབར་བའི་ལྷུང་བཟེད་ཀྱིས་མཚན་པའོ། །</s>
  </p>
  <p id="713">
    <s id="713:1" flag="alternateSource">ནུབ་ཕྱོགས་སུ་ནི་དཀྱིལ་འཁོར་ཀུན་ནས་ཟླུམ་པོར་བྱས་ཏེ། </s>
  </p>
  <p id="714">
    <s id="714:1" flag="alternateSource">ཨུཏྤ་ལ་སྔོན་པོ་སྡོང་བུ་དང་འདབ་མ་དང་བཅས་པ་ཀུན་ནས་འབར་བས་མཚན་པའོ། །</s>
  </p>
  <p id="715">
    <s id="715:1" flag="alternateSource">ཕྱོགས་མཚམས་བཞིར་ཡང་ཕྱག་རྒྱ་བྲི་བར་བྱ་སྟེ། </s>
  </p>
  <p id="716">
    <s id="716:1" flag="alternateSource">ནུབ་བྱང་གི་ཕྱོགས་སུ་ནི་དཀྱིལ་འཁོར་ཟླུམ་པོ་བྱ་སྟེ། </s>
  </p>
  <p id="717">
    <s id="717:1" flag="alternateSource">ཞགས་པ་ཀུན་ནས་འབར་བས་མཚན་པའོ། །</s>
  </p>
  <p id="718">
    <s id="718:1" flag="alternateSource">ལྷོ་ནུབ་མཚམས་སུ་ནི་དཀྱིལ་འཁོར་གཞུ་འདྲ་བ་བྱ་སྟེ་དབྱུག་པ་ཀུན་ནས་འབར་བས་མཚན་པའོ། །</s>
  </p>
  <p id="719">
    <s id="719:1" flag="alternateSource">ཤར་<ref folio="F.140.b"/>ལྷོ་མཚམས་སུ་ནི་དཀྱིལ་འཁོར་གྲུ་གསུམ་པ་བྱ་སྟེ། </s>
  </p>
  <p id="720">
    <s id="720:1" flag="alternateSource">དགྲ་སྟ་འོད་ཟེར་ཀུན་ནས་འབར་བས་མཚན་པའོ། །</s>
  </p>
  <p id="721">
    <s id="721:1" flag="alternateSource">བྱང་ཤར་གྱི་མཚམས་སུ་ནི་རལ་གྲི་འོད་ཀུན་ནས་འབར་བ་གཞག་པར་བྱའོ། །</s>
  </p>
  <p id="722">
    <s id="722:1" flag="alternateSource">དེ་ལྟར་ཐམས་ཅད་བྲིས་ནས་སྟེང་དང་འོག་དང་ཐད་ཀར་ཕྱག་རྒྱ་གསུམ་དཀྱིལ་འཁོར་གྱི་ཕྱི་རོལ་སྒོ་དང་ཉེ་བར་ཕྱེ་མ་དང་བྲི་བར་བྱ་ལ་འདི་ལྟ་སྟེ། </s>
  </p>
  <p id="723">
    <s id="723:1" flag="alternateSource">ན་བཟའ་དང་རྔ་ཡབ་དང་ལྷམ་འོད་ཟེར་ཀུན་ནས་འབར་བ་བྲི་བར་བྱའོ། །</s>
  </p>
  <p id="724">
    <s id="724:1" flag="alternateSource">འཇམ་པའི་དབྱངས་ནི་བློ་ཅན་གྱིས། །སེམས་ཅན་རྣམས་ལ་ཕན་བཞེད་ནས། །</s>
  </p>
  <p id="725">
    <s id="725:1" flag="alternateSource">དཀྱིལ་འཁོར་གྱི་ནི་ཆོ་ག་རྣམས། །འདིར་ནི་མདོར་བསྡུས་བསྟན་པ་ཡིན། །</s>
  </p>
  <p id="726">
    <s id="726:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་གྱིས་དང་པོ་ཉིད་དུ་སློབ་མ་གཟུང་བར་བྱ་བྱ་བ་ལ། </s>
    <s id="726:2">དབང་པོ་མ་ཚང་བ་མེད་པ་དང་ཡན་ལག་ཐམས་ཅད་མཛེས་པ་དང་། བྲམ་ཟེ་དང་རྒྱལ་རིགས་དང་རྗེའུ་རིགས་དང་དམངས་རིགས་དང་། བྱང་ཆུབ་ཏུ་སེམས་བསྐྱེད་པ་དང་། ཐེག་པ་ཆེན་པོར་ཞུགས་པའི་རང་བཞིན་ཅན་དང་ཐེག་པ་དམན་པ་མི་འདོད་པའི་ངང་ཚུལ་ཅན་དང་། སེམས་དཔའ་ཆེན་པོ་དང་དད་པ་དང་ལྡན་པ་དང་། དགེ་བའི་ཆོས་ཅན་དང་རྒྱལ་པོ་ཆེན་པོ་མངོན་པར་འདོད་པ་དང་ལོངས་སྤྱོད་ཆུང་བ་ལ་སྨོད་པ་དང་། ལོངས་སྤྱོད་ཆེན་པོ་མངོན་པར་འདོད་པ་དང་ལྡན་པ་དང་། བཟང་བ་དག་དང་དུལ་བ་དང་ལྡན་པ་དང་། ཚུལ་ཁྲིམས་དང་ལྡན་པའི་དགེ་སློང་དང་དགེ་སློང་མ་དང་། དགེ་བསྙེན་དང་དགེ་བསྙེན་མ་རྣམས་ཡང་དག་པར་སྡོམ་པ་ལ་ངེས་པར་གནས་པ་དང་། གསོ་སྦྱོང་ལ་ཉེ་བར་གནས་ཤིང་སྡོམ་པ་ལ་གནས་པ་དང་། བྱང་ཆུབ་སེམས་དཔའ་ཆེན་པོ་ལ་ཞེ་མི་སྡང་བ་དང་། ཕྱོགས་ཆེན་པོ་དང་རིགས་མཐོན་པོ་དང་རང་བཞིན་ཉིད་ཀྱིས་ཆོས་སྤྱོད་པ་དང་ཞག་གཅིག་སྨྱུང་བ་བྱས་པ་དང་། གོས་གཙང་མ་བགོས་པ་དང་སྐྲ་དྲི་ཞིམ་པ་དང་། དུས་གསུམ་དུ་ཁྲུས་བྱེད་པ་དང་། དེའི་ཉིན་ཞག་ལ་ག་པུར་དང་གུར་གུམ་དང་ལི་ཤི་ལ་ཝང་གའི་དྲི་ཞིམ་པོས་དྲི་ཞིམ་པར་བྱས་པ། རྟག་ཏུ་ཉེ་རེག་དང་ལྡན་པ་དང་། ཀུ་ཤའི་ཁྲེས་ལ་འདུག་པ་དང་སྲུང་བའི་ཆོ་ག་བྱས་པ་དང་། ཚངས་པར་སྤྱོད་པ་དང་བདེན་པ་དང་ལྡན་པ་དང་དུས་མཚམས་ལས་རྒྱལ་བའི་དཀྱིལ་འཁོར་གྱི་ཕྱི་རོལ་དེ་ཉིད་དུ་ཧ་ཅང་ཡང་མི་ཉེ་ཧ་ཅང་མི་རིང་བར་<ref folio="F.141.a"/>གཞག་པར་བྱའོ། །</s>
  </p>
  <p id="727">
    <s id="727:1" flag="alternateSource">ཤིན་ཏུ་གཙང་བ་དང་ཤིན་ཏུ་གཙང་སྦྲ་དང་ལྡན་པ་གཅིག་ནས་བརྒྱད་ཀྱི་བར་ཏེ་དེ་ལས་གཞན་མ་ཡིན་པ་དེ་དག་ཀྱང་ཕན་ཚུན་གཉེན་དུ་འབྲེལ་བ། </s>
    <s id="727:2">རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བའི་རྒྱལ་པོ་ཆེན་པོ་དག་གི་བུ་གཞོན་ནུ་མའམ་གཞོན་ནུ་མ་གྲོང་གི་ཆོས་མི་ཤེས་པའོ། །</s>
  </p>
  <p id="728">
    <s id="728:1" flag="alternateSource">དེ་ཅིའི་ཕྱིར་ཞེ་ན། བཅོམ་ལྡན་འདས་གཞོན་ནུའི་གཟུགས་ཅན་བྱང་ཆུབ་སེམས་དཔའ་འཇམ་དཔལ་ནི་བྱིས་པའི་སྐྱེ་བོ་དགའ་བར་བྱེད་པ། གཞོན་ནུའི་རོལ་པ་ལ་དགྱེས་པ་དེས་ན་དང་པོ་ཉིད་དུ་གཞོན་ནུ་ནང་དུ་གཞུག་པར་བྱའོ། །</s>
  </p>
  <p id="729">
    <s id="729:1" flag="alternateSource">རྒྱལ་པོ་ཆེན་པོ་མངོན་པར་འཕེལ་བ་དང་ཚེ་དང་ནད་མེད་པ་དང་། </s>
    <s id="729:2">དབང་ཕྱུག་དང་སྐལ་བ་ཆེན་པོ་མངོན་པར་འཕེལ་བ་ཡིན་ཏེ། </s>
  </p>
  <p id="730">
    <s id="730:1" flag="alternateSource">ཁྱད་པར་དུ་བྱིས་པ་རྣམས་ལ་ངེས་པར་སྔགས་གྲུབ་པས་གྲུབ་པ་གནས་པ་ཡིན་ཏེ། </s>
  </p>
  <p id="731">
    <s id="731:1" flag="alternateSource">དེ་དག་སྔར་བཞག་པ་བྱས་ནས། </s>
  </p>
  <p id="732">
    <s id="732:1" flag="alternateSource">གྲོགས་པོ་བག་ཡོད་པ་བཟང་པོ་དང་ལྡན་པས། དཀྱིལ་འཁོར་གྱི་སློབ་དཔོན་གྱིས་ག་པུར་གྱི་བདུག་པས་བདུགས་ཏེ། </s>
  </p>
  <p id="733">
    <s id="733:1" flag="alternateSource">རྒྱབ་ཀྱིས་ཕྱོགས་པ་མ་ཡིན་པས་ཕྱི་རོལ་དུ་བྱུང་བར་བྱ་སྟེ། </s>
  </p>
  <p id="734">
    <s id="734:1" flag="alternateSource">བྱུང་ནས་དུས་དང་ཅི་ལྟར་མཐུན་པའི་ཆུ་ལེགས་པར་གཙང་སྦྲ་བྱས་པ་དང་། སྲོག་ཆགས་མེད་པ་ལ་རྩ་བའི་སྔགས་བརྒྱ་རྩ་བརྒྱད་མངོན་པར་བཟླས་ཏེ། </s>
  </p>
  <p id="735">
    <s id="735:1" flag="alternateSource">གཙུག་ཕུད་ལྔའི་ཕྱག་རྒྱ་ཆེན་པོས་ཕྱག་རྒྱར་བྱས་པའི་ཆུས་ཁྲུས་བྱས་ལ་ཉེ་རེག་བྱས་ནས། </s>
  </p>
  <p id="736">
    <s id="736:1" flag="alternateSource">གོས་གཙང་མ་བགོས་པའི་གཙང་བས་མེ་ཐབ་ཀྱི་དྲུང་དུ་སོང་སྟེ། </s>
  </p>
  <p id="737">
    <s id="737:1" flag="alternateSource">ཀུ་ཤའི་ཁྲེས་ལ་འདུག་ནས་བྱང་ཤར་གྱི་ཕྱོགས་སུ་མངོན་པར་བལྟས་ཏེ། </s>
  </p>
  <p id="738">
    <s id="738:1" flag="alternateSource">མར་གྱི་སྦྱིན་སྲེག་ག་པུར་དང་གུར་གུམ་དང་། ཙནྡན་དང་བསྲེས་པས་སྟོང་རྩ་བརྒྱད་བྱའོ། །</s>
  </p>
  <p id="739">
    <s id="739:1" flag="alternateSource">སྔར་བཤད་པའི་ཆོ་གས་སྤྱན་དྲང་བ་དང་གཤེགས་སུ་གསོལ་བ་བྱས་ཏེ། </s>
  </p>
  <p id="740">
    <s id="740:1" flag="alternateSource">ཡང་དཀྱིལ་འཁོར་དུ་འཇུག་པར་བྱའོ། །</s>
  </p>
  <p id="741">
    <s id="741:1" flag="alternateSource">ངེས་པར་ཡང་བུམ་པ་གང་བ་བརྒྱད་རས་གཙང་མའི་གོས་དང་ལྡན་པ། ཤིང་ཨ་མྲའི་ལོ་མ་དང་འབྲས་བུ་དང་ལྡན་པ་གསེར་དང་། དངུལ་དང་རིན་པོ་ཆེ་དང་། འབྲས་དང་འབྲུ་ནང་དུ་བཅུག་པ་གཅིག་བཅོམ་ལྡན་འདས་ཤཱཀྱ་ཐུབ་པ་ལ་དབུལ་ལོ། །</s>
  </p>
  <p id="742">
    <s id="742:1" flag="alternateSource">གཉིས་པ་ནི་སངས་རྒྱས་ཐམས་ཅད་ལའོ། །</s>
  </p>
  <p id="743">
    <s id="743:1" flag="alternateSource">གསུམ་པ་ནི་རང་སངས་རྒྱས་ཐམས་ཅད་དང་འཕགས་པ་ཉན་ཐོས་ལའོ། །</s>
  </p>
  <p id="744">
    <s id="744:1" flag="alternateSource">བཞི་པ་ནི་བྱང་ཆུབ་སེམས་དཔའ་ཆེན་པོ་ཐམས་ཅད་ལའོ། །</s>
  </p>
  <p id="745">
    <s id="745:1" flag="alternateSource"><ref folio="F.141.b"/>ལྔ་པ་ནི་བྱང་ཆུབ་སེམས་དཔའ་ཆེན་པོ་འཕགས་པ་འཇམ་དཔལ་ལའོ། །</s>
  </p>
  <p id="746">
    <s id="746:1" flag="alternateSource">དྲུག་པ་ནི་ལྷ་ཐམས་ཅད་ལའོ། །</s>
  </p>
  <p id="747">
    <s id="747:1" flag="alternateSource">བདུན་པ་དང་བརྒྱད་པ་ནི་དཀྱིལ་འཁོར་གཉིས་པའི་སྒོ་ཁང་ལ་གཞག་པར་བྱ་སྟེ། །</s>
  </p>
  <p id="748">
    <s id="748:1" flag="alternateSource">གཅིག་ནི་འབྱུང་པོ་ཐམས་ཅད་ལའོ། །</s>
  </p>
  <p id="749">
    <s id="749:1" flag="alternateSource">གཅིག་ནི་སེམས་ཅན་ཐམས་ཅད་ཀྱི་ཐུན་མོང་དུ་གྱུར་པར་བསྔོས་ནས་གཞག་པར་བྱའོ། །</s>
  </p>
  <p id="750">
    <s id="750:1" flag="alternateSource">དེ་བས་ན་སྔར་བཤད་པའི་ཆོ་གས་སྤྱན་དྲང་བར་བྱའོ། །</s>
  </p>
  <p id="751">
    <s id="751:1" flag="alternateSource">དེ་བཞིན་དུ་མེ་ཏོག་དང་བདུག་པ་དང་དྲི་དང་། མར་མེ་དང་ལྷ་བཤོས་ཀྱང་སྔར་བསྟན་པ་ཉིད་ཀྱི་ལས་ཀྱིས་དབུལ་བར་བྱ་སྟེ། </s>
  </p>
  <p id="752">
    <s id="752:1" flag="alternateSource">ཐམས་ཅད་ཀྱི་ཐམས་ཅད་དུ་གོ་རིམས་བཞིན་དུ་བྱའོ། །</s>
  </p>
  <p id="753">
    <s id="753:1" flag="alternateSource">མར་མེ་འཛིན་པས་མར་གྱི་མར་མེ་གཟུང་བར་བྱའོ། །</s>
  </p>
  <p id="754">
    <s id="754:1" flag="alternateSource">འཕགས་པ་དང་འཕགས་པ་མ་ཡིན་པ་ཐམས་ཅད་ལ་ལྷ་བཤོས་ཞེས་སྨོས་པ་ནི། འབྲས་སཱ་ལུའི་ཆན་ཞོ་དང་བཅས་པ་དང་སྦྲང་རྩི་དང་ལྡན་པའི་འོ་ཐུག་ཁྱད་པར་ཅན་གྱིས་ཉེ་བར་སྦྱར་བའི་མར་ལ་བཙོས་པའི་སྣུམ་ཁུར་གྱི་འབྲེང་བུ་ལ་སོགས་པ་དང་། ཁཎྜ་ལ་སོགས་པའི་བཟའ་བ་ཐམས་ཅད་ནི་དེ་བཞིན་གཤེགས་པ་རྣམས་ལ་དབུལ་བར་བྱའོ། །</s>
  </p>
  <p id="755">
    <s id="755:1" flag="alternateSource">མར་གྱིས་གང་བ་དང་ཙནྡན་གྱི་ཐང་ཆུ་སྦྲང་རྩིའི་སྙིང་པོ་དང་འོ་མར་བཙོས་པའི་བཟའ་བ་ནི་རང་སངས་རྒྱས་ཐམས་ཅད་དང་། འཕགས་པ་ཉན་ཐོས་དང་བྱང་ཆུབ་སེམས་དཔའ་ཆེན་པོ་དང་འཕགས་པའི་ལྷ་ཐམས་ཅད་ལ་དབུལ་བར་བྱའོ། །</s>
  </p>
  <p id="756">
    <s id="756:1" flag="alternateSource">དེ་བཞིན་དུ་གརྦྷོད་ཨུ་ལོ་པི་ཀ་རི་ཀ་དང་། ཁྱད་པར་དུ་སྣུམ་ཁུར་གྱི་ཡོ་བྱད་འབྱུང་པོ་ཐམས་ཅད་དང་། སེམས་ཅན་ཐམས་ཅད་ལ་སྔགས་དང་ལྡན་པའི་ཆོ་གས་སྦྱིན་པར་བྱའོ། །</s>
  </p>
  <p id="757">
    <s id="757:1" flag="alternateSource">དེ་བཞིན་དུ་མེ་ཏོག་དྲི་ཞིམ་པ་སྣ་མའི་མེ་ཏོག་དང་རྒྱ་སྤོས་དང་། ཀླུའི་མེ་ཏོག་དང་མེ་ཏོག་པུན་ནཱ་ག་ལ་སོགས་པ་སྔར་བསྟན་པ་སངས་རྒྱས་དང་། རང་སངས་རྒྱས་ཐམས་ཅད་དང་འཕགས་པ་ཉན་ཐོས་དང་། བྱང་ཆུབ་སེམས་དཔའ་ཆེན་པོ་དང་འཕགས་པ་དང་འཕགས་པ་མ་ཡིན་པའི་ལྷ་ཐམས་ཅད་ལ་དབུལ་བར་བྱའོ། །</s>
  </p>
  <p id="758">
    <s id="758:1" flag="alternateSource">ཁྱད་པར་དུ་ནི་དེ་བཞིན་གཤེགས་པའི་རིགས་ལ་ནི་སྣ་མའི་མེ་ཏོག་དང་། པདྨའི་རིགས་ལ་ནི་མེ་ཏོག་པདྨ་དང་། དེ་བཞིན་དུ་རྡོ་རྗེའི་རིགས་ལ་ནི་མེ་ཏོག་ཨུཏྤལ་དང་། </s>
    <s id="758:2">ལྷ་གཞན་དག་ལ་ནི་གཞན་གང་ཡང་རུང་བས་དབུལ་བར་བྱའོ། །</s>
  </p>
  <p id="759">
    <s id="759:1" flag="alternateSource">ག་པུར་གྱི་བདུག་པ་ནི་དེ་བཞིན་གཤེགས་པའི་རིགས་ལའོ། །</s>
  </p>
  <p id="760">
    <s id="760:1" flag="alternateSource">ཙནྡན་ནི་པདྨའི་རིགས་<ref folio="F.142.a"/>ལའོ། །</s>
  </p>
  <p id="761">
    <s id="761:1" flag="alternateSource">དེ་བཞིན་དུ་གུ་གུལ་ནི་གསང་བའི་བདག་པོ་ཕྱག་ན་རྡོ་རྗེ་ལ་ཤེས་པར་བྱའོ། །</s>
  </p>
  <p id="762">
    <s id="762:1" flag="alternateSource">ལྷ་གཞན་ཐམས་ཅད་ནི་བདུག་པ་ཐ་མལ་པས་བྱའོ། །</s>
  </p>
  <p id="763">
    <s id="763:1" flag="alternateSource">མར་གྱི་མར་མེ་འཕགས་པ་རྣམས། །ཐམས་ཅད་ལ་ནི་དབུལ་བར་བྱ། །</s>
  </p>
  <p id="764">
    <s id="764:1" flag="alternateSource">འཕགས་མིན་ལྷ་ནི་ཐམས་ཅད་ལ། །དྲི་ཞིམ་འབྲུ་མར་དབུལ་བར་བྱ། །</s>
  </p>
  <p id="765">
    <s id="765:1" flag="alternateSource">ཆོ་ག་ཇི་བཞིན་རིམ་པས་ནི། །</s>
    <s id="765:2">བདུག་པ་མཐོང་བའི་རྒྱུ་ཡིས་སོ། །</s>
  </p>
  <p id="766">
    <s id="766:1" flag="alternateSource">དེ་ལྟར་གསུངས་པ་དེ་བཞིན་དྲི། །</s>
  </p>
  <p id="767">
    <s id="767:1" flag="alternateSource">སྔགས་རྣམས་ཀུན་ལ་རྟག་ཏུ་བྱ། །</s>
  </p>
  <p id="768">
    <s id="768:1" flag="alternateSource">སྤྱན་རས་གཟིགས་ལ་གང་གསུངས་དང་། །གང་གསུངས་ཕྱག་ན་རྡོ་རྗེ་ལ། །རང་རང་གི་ནི་སྔགས་དག་གིས། །སྔགས་སྤྱོད་དོན་དུ་བསྒྲུབ་པའོ། །</s>
  </p>
  <p id="769">
    <s id="769:1" flag="alternateSource">ཆོ་ག་གཅིག་པུ་བལྟ་བྱ་སྟེ། །</s>
  </p>
  <p id="770">
    <s id="770:1" flag="alternateSource">རྟག་ཏུ་རྗེས་སུ་མཐུན་པར་བྱ། །</s>
  </p>
  <p id="771">
    <s id="771:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་གྱིས་སྔར་མཐོང་བའི་ཆོ་གས་སྤྱན་དྲང་བ་དང་། མཆོད་པ་དང་བདུག་པ་ལ་སོགས་པ་བྱས་ནས། </s>
  </p>
  <p id="772">
    <s id="772:1" flag="alternateSource">གཙོར་མཐུན་པའི་བྱ་བ་བྱས་ཏེ་</s>
  </p>
  <p id="773">
    <s id="773:1" flag="alternateSource">དེའི་འོག་ཏུ་སྒྲུབ་པའི་གྲོགས་མཆོག་གིས་མཁས་པ་དང་། མྱུར་བས་འབྱུང་པོ་ཐམས་ཅད་པའི་གཏོར་མ་ཤ་མེད་པ། </s>
    <s id="773:2">ཀུན་ནས་རྔ་པ་ཊ་ཧ་དང་དུང་གི་སྒྲ་དགའ་བའི་སྒྲ་སྒྲོགས་པ་ལ་སོགས་པ་དེས་བདུག་པ་དང་སྤོས་དང་མེ་ཏོག་དང་ཕྲེང་བས་བརྒྱན་པའི་ཕྱོགས་བཞི་མཚམས་བརྒྱད་སྟེང་དང་འོག་དང་ཐད་ཀ་ཐམས་ཅད་དུ་དཀྱིལ་འཁོར་གྱི་ཕྱི་རོལ་དུ་བསྐོར་བ་བྱ་ཞིང་། འབྱུང་པོ་ཐམས་ཅད་པའི་གཏོར་མ་རྒྱ་ཆེར་གཏོང་བར་བྱའོ། །</s>
  </p>
  <p id="774">
    <s id="774:1" flag="alternateSource">དེ་ནས་ཁྲུས་བྱས་ཏེ་</s>
  </p>
  <p id="775">
    <s id="775:1" flag="alternateSource">ཡང་ཞོ་དང་སྦྲང་རྩི་དང་། མར་གྱིས་བསྒོས་པའི་སཱ་ལུ་དང་། འབྲས་ཐུག་པོ་ཆེའི་སྦྱིན་སྲེག་རྩ་བའི་སྔགས་ཡི་གེ་དྲུག་པ་དང་སྙིང་པོས་སྟོང་རྩ་བརྒྱད་བྱའོ། །</s>
  </p>
  <p id="776">
    <s id="776:1" flag="alternateSource">སྦྱིན་སྲེག་བྱས་ནས་</s>
    <s id="776:2">དཀྱིལ་འཁོར་ལ་རྗེས་སུ་བཅུག་ཅིང་སྔར་བཞག་པའི་སེམས་དཔའ་ཆེན་པོ་ལ་སྲུང་བ་བྱས་ནས། </s>
  </p>
  <p id="777">
    <s id="777:1" flag="alternateSource">དཀྱིལ་འཁོར་གྱི་སློབ་དཔོན་གྱི་སློབ་མ་ཉིད་དུ་ཁས་བླངས་པ། </s>
    <s id="777:2">བྱང་ཆུབ་ཏུ་སེམས་བསྐྱེད་པ་གསོ་སྦྱོང་བྱས་པ། སངས་རྒྱས་དང་བྱང་ཆུབ་སེམས་དཔའ་ལ་བདག་ཉིད་ཀྱི་ལུས་ཕུལ་བ། </s>
    <s id="777:3">དངོས་གྲུབ་ཀྱི་ཕྱིར་སེམས་ཅན་ཐམས་ཅད་ཀྱི་ཉེ་བར་ལོངས་སྤྱོད་པ་དང་ཡོངས་སུ་ལོངས་སྤྱོད་པ་ཐུན་མོང་དུ་གྱུར་པ་དང་། </s>
    <s id="777:4">དགེ་བའི་རྩ་བ་བླ་ན་</s>
  </p>
  <p id="778">
    <s id="778:1" flag="alternateSource">མེད་པའི་བྱང་ཆུབ་ཀྱི་སྙིང་པོ་གནོན་པར་བྱ་བ་དང་། ཐམས་ཅད་མཁྱེན་པའི་ཡེ་ཤེས་ཀྱི་སངས་རྒྱས་ཐོབ་པར་བྱ་བ་ལ་<ref folio="F.142.b"/>དཀྱིལ་འཁོར་བསྟན་པར་བྱའོ། །</s>
  </p>
  <p id="779">
    <s id="779:1" flag="alternateSource">བསྟན་པ་ཙམ་ཉིད་ཀྱིས་སྡིག་པའི་རྙོག་པ་ཐམས་ཅད་ལས་གྲོལ་བར་འགྱུར་ཏེ། </s>
  </p>
  <p id="780">
    <s id="780:1" flag="alternateSource">མཚམས་མེད་པ་ལྔ་བྱེད་པའི་སྐྱེ་བོ་ཡང་དེ་མ་ཐག་ཏུ་གྲོལ་བར་འགྱུར་རོ། །</s>
  </p>
  <p id="781">
    <s id="781:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་གྱིས་རས་མ་ཉམས་པ་ཐག་མས་བཏགས་མ་ཐག་པ་སྐྲ་མེད་པ་ལ། རྩ་བའི་སྔགས་ཀྱིས་ལན་གསུམ་བཟླས་ཏེ། </s>
  </p>
  <p id="782">
    <s id="782:1" flag="alternateSource">དྲི་ཞིམ་པོའི་ཙནྡན་དང་གུར་གུམ་གྱིས་བསྒོས་པའི་རས་ཀྱིས་གདོང་གཡོགས་པར་བྱའོ། །</s>
  </p>
  <p id="783">
    <s id="783:1" flag="alternateSource">དང་པོར་བྱིས་པ་ལོ་གསུམ་ནས་ལོ་བཅུ་དྲུག་པའི་བར་ཟུར་ཕུད་ལྔས་ཉེ་བར་མཛེས་པའམ། </s>
    <s id="783:2">གཙུག་ཕུད་གཅིག་གིས་ཉེ་བར་མཛེས་པའམ། གཙུག་ཕུད་གསུམ་གྱིས་ཉེ་བར་མཛེས་པ་སྐྲ་དང་ལྡན་པ། རྒྱལ་པོའི་བུ་སྤྱི་བོ་ནས་དབང་བསྐུར་བའམ། </s>
    <s id="783:3">རྒྱལ་རིགས་ཀྱི་བུའམ་གཞན་བདག་ཉིད་ཆེན་པོ་རྒྱལ་པོ་ཆེན་པོ་འདོད་པ་དཀྱིལ་འཁོར་དུ་གཞུག་པར་བྱའོ། །</s>
  </p>
  <p id="784">
    <s id="784:1" flag="alternateSource">དཀྱིལ་འཁོར་གཉིས་པ་ལ་ཕྱིན་པ་ན་གདོང་གཡོགས་པར་བྱ་སྟེ། </s>
  </p>
  <p id="785">
    <s id="785:1" flag="alternateSource">ཨུཏྤ་ལའི་ཕྱག་རྒྱ་བཅིངས་ནས། </s>
  </p>
  <p id="786">
    <s id="786:1" flag="alternateSource">འཇམ་དཔལ་གཞོན་ནུར་གྱུར་པའི་རྩ་བའི་སྔགས་ལན་ཅིག་བརྗོད་དུ་གཞུག་སྟེ། </s>
  </p>
  <p id="787">
    <s id="787:1" flag="alternateSource">མེ་ཏོག་དྲི་ཞིམ་པོ་ཙནྡན་དང་གུར་གུམ་དང་བསྲེས་པ་ཤིན་ཏུ་གཙང་བར་བྱས་པ། ལག་པ་གཉིས་སུ་བྱིན་ལ་མེ་ཏོག་འདོར་དུ་གཞུག་གོ། །</s>
  </p>
  <p id="788">
    <s id="788:1" flag="alternateSource">གང་དུ་དེའི་མེ་ཏོག་བབས་པ་དེར་དེའི་སྔགས་སྦྱིན་པར་བྱ་སྟེ། </s>
  </p>
  <p id="789">
    <s id="789:1" flag="alternateSource">སྔགས་འདི་ནི་དེའི་ཡིན་པར་བསྟན་ཏེ། </s>
  </p>
  <p id="790">
    <s id="790:1" flag="alternateSource">སྐྱེ་བ་བརྒྱུད་པ་ནས་དེ་དང་རྗེས་སུ་འབྲེལ་པ་ཡིན་ཏེ། </s>
  </p>
  <p id="791">
    <s id="791:1" flag="alternateSource">དེ་ཉིད་དགེ་བའི་བཤེས་གཉེན་བྱང་ཆུབ་ཀྱི་སྙིང་པོ་ལ་གནོན་པ། བྱང་ཆུབ་སེམས་དཔའ་ཆེན་པོ་ཐམས་ཅད་མཁྱེན་པའི་ཡེ་ཤེས་ཡོངས་སུ་རྫོགས་པའི་དོན་དུ་མངོན་པར་སྒྲུབ་པར་བྱེད་པ། ལོངས་སྤྱོད་ཆེན་པོ་དང་རྒྱལ་པོ་ཆེན་པོ་དང་གྲགས་པ་ཆེན་པོ་དང་། གང་ཟག་རྩེ་གཅིག་པར་མངོན་པར་སྒྲུབ་པ་ཡིན་ནོ། །</s>
  </p>
  <p id="792">
    <s id="792:1" flag="alternateSource">ཚེ་འདི་ཉིད་ལ་ཡང་ཆོས་ཐམས་ཅད་ལ་ཡང་ཐེ་ཚོམ་མེད་པར་བསྒྲུབ་པར་བྱ་བ་འགྲུབ་པར་འགྱུར་རོ། །</s>
  </p>
  <p id="793">
    <s id="793:1" flag="alternateSource">དེ་བཞིན་དུ་མཐར་གྱིས་དངོས་གྲུབ་འདོད་པས་བརྒྱ་རྙེད་ཀྱི་བར་དུ་བྱ་སྟེ་གཞན་ལ་ནི་མ་ཡིན་ནོ། །</s>
  </p>
  <p id="794">
    <s id="794:1" flag="alternateSource">གཞན་དག་ལ་ཅི་ལྟར་སྡིག་པ་སྤང་བའི་ཕྱིར་དམ་ཚིག་ཙམ་སྦྱིན་པར་བྱའོ། །</s>
  </p>
  <p id="795">
    <s id="795:1" flag="alternateSource">དཀྱིལ་འཁོར་གྱི་སློབ་དཔོན་གྱིས་དབང་བསྐུར་ན། </s>
  </p>
  <p id="796">
    <s id="796:1" flag="alternateSource">དང་པོར་<ref folio="F.143.a"/>རེ་ཞིག་དཀྱིལ་འཁོར་གྱི་ཕྱི་རོལ་ཧ་ཅང་ཡང་མི་ཉེ་ཧ་ཅང་ཡང་མི་རིང་བར་བྱང་ཤར་གྱི་ཕྱོགས་སུ་རྩ་བའི་སྔགས་ཀྱིས་དག་པར་བྱས་པས་བྱིན་གྱིས་བརླབ་པར་བྱའོ། །</s>
  </p>
  <p id="797">
    <s id="797:1" flag="alternateSource">རྒྱལ་པོ་དབང་བསྐུར་བ་བཞིན་དུ་བདག་ཉིད་སེམས་པ་དང་གཅིག་ཏུ་སངས་རྒྱས་དང་ཆོས་དང་དགེ་འདུན་ལ་དད་ཅིང་དད་པ་དང་། སྤྲོ་བ་ཆེན་པོ་དང་ལྡན་པ་དང་། བྱང་ཆུབ་ཀྱི་སེམས་དང་མ་བྲལ་བ་དང་། ཐེག་པ་ཆེན་པོ་ལ་ཞུགས་པ་དང་། དཀོན་མཆོག་གསུམ་ལ་ཕན་པར་བྱེད་པ་དང་། </s>
    <s id="797:2">དབང་པོ་མ་ཚང་བ་མེད་པ་དང་མ་སྨད་པ་དང་། ཚེ་འདི་ཉིད་ལ་སྔགས་གྲུབ་པར་འདོད་པ་དང་། བསམ་པ་བཟང་པོ་དང་སྔགས་ཀྱི་སྤྱོད་པ་ལ་སྤྲོ་བ་དང་། བལྟ་བར་འདོད་པའི་རང་བཞིན་ཅན་དང་སད་པར་འདོད་པའི་ཕྱིར་ཡང་སྔགས་ཀྱི་དོན་ལ་རྣམ་པར་རྟོག་པ་མེད་པ་དང་། དེར་གཏད་པའི་ཡིད་དང་གཅིག་ལ་སོགས་པ་ནས་ལྔའི་བར་དུ་དབང་བསྐུར་བར་བྱའོ། །</s>
  </p>
  <p id="798">
    <s id="798:1" flag="alternateSource">ལྷག་མ་ནི་སྤང་བར་བྱའོ། །</s>
  </p>
  <p id="799">
    <s id="799:1" flag="alternateSource">ཤེས་རབ་ཅན་དང་སྤྱོད་པ་ལ་རྨོངས་པ་མེད་པའི་ཁྱད་པར་དང་ལྡན་པ་ལ་དབང་བསྐུར་བར་བྱའི། གཞན་དག་ནི་མ་ཡིན་ནོ། །</s>
  </p>
  <p id="800">
    <s id="800:1" flag="alternateSource">དེ་ནས་རྒྱལ་པོ་ཐམས་ཅད་དབང་བསྐུར་བ་བཞིན་དུ་ཡོ་བྱད་ཐམས་ཅད་བསོགས་ཏེ། </s>
  </p>
  <p id="801">
    <s id="801:1" flag="alternateSource">སློབ་དཔོན་མཁན་པོ་མཉེས་ན། </s>
  </p>
  <p id="802">
    <s id="802:1" flag="alternateSource">དེ་ནས་བླ་རེ་ཆེན་པོ་བྲེས་ཏེ། </s>
  </p>
  <p id="803">
    <s id="803:1" flag="alternateSource">རྒྱལ་མཚན་དང་བ་དན་མཐོན་པོ་བསྒྲེང་ཞིང་གདུགས་དཀར་པོ་དབུ་ལ་འཛིན་པ་དང་། རྔ་ཡབ་དཀར་པོས་གཡོབ་པ་དང་། བཀུར་སྟི་ཆེན་པོས་དུང་དང་། རྔ་བོ་ཆེའི་དགའ་བའི་སྒྲ་སྒྲོགས་ཤིང་རྒྱལ་བའི་སྒྲ་དང་། བཀྲ་ཤིས་ཀྱི་ཚིགས་སུ་བཅད་པ་དང་བདེ་ལེགས་དང་རབ་ཏུ་བསྔགས་པའི་ཚིགས་སུ་བཅད་པ། རྒྱལ་བས་གསུངས་པས་མངོན་པར་བསྟོད་པ་དང་། </s>
    <s id="803:2">དཀྱིལ་འཁོར་དེ་ལ་བསྐོར་བ་བྱས་ཏེ</s>
  </p>
  <p id="804">
    <s id="804:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་བྱས་ནས། </s>
  </p>
  <p id="805">
    <s id="805:1" flag="alternateSource">འདི་སྐད་དུ་</s>
    <s id="805:2">སློབ་དཔོན་བདག་ནི་སངས་རྒྱས་དང་བྱང་ཆུབ་སེམས་དཔའི་སྔགས་ཀྱི་སྤྱོད་པ་སྒྲུབ་པ་ལ་ཡང་དག་པར་འཇུག་པ་དང་། འཇིག་རྟེན་པ་ཐམས་ཅད་ལས་ཡང་དག་པར་འདས་པའི་གསང་བའི་རྣམ་པར་ཐར་པའི་དཀྱིལ་འཁོར་ལ་ཡང་དག་པར་འཇུག་པ་དང་། ཆོས་ཀྱི་རྒྱལ་སྲིད་ཐམས་ཅད་ཀྱི་སངས་རྒྱས་<ref folio="F.143.b"/>ཉིད་རྟོགས་པར་འདོད་པ་དང་། </s>
    <s id="805:3">མདོར་ན་སངས་རྒྱས་ཉིད་དུ་འགྱུར་བར་བྱ་བའི་ཕྱིར་རོ་ཞེས་བརྗོད་པར་བྱའོ། །</s>
  </p>
  <p id="806">
    <s id="806:1" flag="alternateSource">དེ་ནས་ཀུ་ཤའི་ཁྲེས་ལ་འདུག་སྟེ། </s>
  </p>
  <p id="807">
    <s id="807:1" flag="alternateSource">ཤར་གྱི་ཕྱོགས་སུ་ཕྱོགས་ཏེ་དཀྱིལ་འཁོར་ལ་བལྟ་ཞིང་། </s>
    <s id="807:2">དང་པོར་རེ་ཞིག་རིག་པའི་དབང་བསྐུར་བ་བྱིན་ཏེ་ཕྱག་རྒྱ་ཆེན་པོ་གཙུག་ཕུད་ལྔ་འཆིང་དུ་གཞུག་པར་བྱའོ། །</s>
  </p>
  <p id="808">
    <s id="808:1" flag="alternateSource">དེ་ནས་རང་འདོད་པའི་སྔགས་གང་དང་གང་ལ་དགའ་བ་གྲོ་གའི་འདབ་མ་ལ་གི་ཝང་གིས་བྲི་བར་བྱ་སྟེ། </s>
  </p>
  <p id="809">
    <s id="809:1" flag="alternateSource">བྲིས་ནས་</s>
  </p>
  <p id="810">
    <s id="810:1" flag="alternateSource">ཀྱང་ཙནྡན་དང་གུར་གུམ་གྱི་ཆུས་ལག་པ་དང་ཁམ་ཕོར་ཁ་སྦྱར་བཀྲུས་ལ། དེ་ནས་གྲོ་གའི་འདབ་མ་དེ་ཁམ་ཕོར་ཁ་སྦྱར་བའི་ནང་དུ་གཞག་པར་བྱས་པ་དཀྱིལ་འཁོར་གྱི་ནང་དུ་བྱང་ཆུབ་སེམས་དཔའ་འཇམ་དཔལ་གྱི་ཞབས་དྲུང་དུ་གཞག་པར་བྱའོ། །</s>
  </p>
  <p id="811">
    <s id="811:1" flag="alternateSource">དེ་ནས་ཀུ་ཤ་དེ་ལ་གནས་ནས་རིག་པའི་རྩ་བའི་སྔགས་བརྒྱ་རྩ་བརྒྱད་སྔ་མ་ཉིད་དུ་བཟླ་བར་བྱའོ། །</s>
  </p>
  <p id="812">
    <s id="812:1" flag="alternateSource">དེ་ནས་ཀུ་ཤའི་ཁྲེས་ལ་འདུག་པ་ལ་དབང་བསྐུར་བར་བྱ་སྟེ། </s>
  </p>
  <p id="813">
    <s id="813:1" flag="alternateSource">ཕྱི་རོལ་གྱི་དཀྱིལ་འཁོར་ལ་གང་སེམས་ཅན་ཐམས་ཅད་དང་ཐུན་མོང་དུ་གྱུར་པའི་བུམ་པ་གང་བ་སྒོ་དང་ཉེ་བར་སྔར་བཞག་པ་བླངས་ཏེ། </s>
  </p>
  <p id="814">
    <s id="814:1" flag="alternateSource">སློབ་དཔོན་གྱིས་རྩ་བའི་སྔགས་བརྗོད་པས་སྤྱི་བོ་ནས་དབང་བསྐུར་བར་བྱའོ། །</s>
  </p>
  <p id="815">
    <s id="815:1" flag="alternateSource">གཞན་དག་ལ་ནི་ཅི་ལྟར་འདོད་པའི་ཆུས་སོ། །</s>
  </p>
  <p id="816">
    <s id="816:1" flag="alternateSource">དེ་ནས་ཁམ་ཕོར་ཁ་སྦྱར་དེ་དེ་ལ་སྦྱིན་པར་བྱ་སྟེ་མར་མེ་ལ་ཀློག་ཏུ་གཞུག་པར་བྱའོ། །</s>
  </p>
  <p id="817">
    <s id="817:1" flag="alternateSource">གལ་ཏེ་དེ་ཉིད་ཡིན་ན་ནི་རིམ་གྱིས་འབད་པས་འགྲུབ་པར་འགྱུར་རོ། །</s>
  </p>
  <p id="818">
    <s id="818:1" flag="alternateSource">ཡང་ན་ཅི་སྟེ་གཞན་ན་ནི་སྔགས་བཟླས་པ་ཁོ་ནས་འགྲུབ་པར་འགྱུར་རོ། །</s>
  </p>
  <p id="819">
    <s id="819:1" flag="alternateSource">ཡང་ན་ཡི་གེའི་ཡན་ལག་ཉམས་པའམ། ལྷག་པ་བྱིན་ནི་དང་པོ་སྒྲུབ་པ་ཁོ་ན་ལ་འགྲུབ་པར་ཐེ་ཚོམ་མེད་དོ། །</s>
  </p>
  <p id="820">
    <s id="820:1" flag="alternateSource">དེ་ལྟར་སློབ་དཔོན་གྱིས་སྔར་བྲིས་པའི་སྒྲུབ་པ་གསུམ་གྱིས་ངེས་པར་འགྲུབ་པར་ཐེ་ཚོམ་མེད་དོ། །</s>
  </p>
  <p id="821">
    <s id="821:1" flag="alternateSource">དེ་བཞིན་དུ་དང་པོས་ནི་རིག་པའི་དབང་བསྐུར་བ་སྦྱིན་པར་བྱའོ། །</s>
  </p>
  <p id="822">
    <s id="822:1" flag="alternateSource">དཀྱིལ་འཁོར་གཉིས་པ་ལ་དབང་བསྐུར་བ་ནི་གཉིས་པའི་དཀྱིལ་འཁོར་དུ་ལྷ་ཐམས་ཅད་ལ་བསྟབས་པའི་སྔར་གྱི་བུམ་པ་དེས་དབང་བསྐུར་བར་བྱའོ། །</s>
  </p>
  <p id="823">
    <s id="823:1" flag="alternateSource">སྤྱི་བོ་ལ་སྔར་གྱི་ཆོ་ག་ཅི་ལྟ་བ་དེ་ཉིད་ཀྱིས་བྱས་ན་སྡིག་པའི་རྙོག་པ་ཐམས་ཅད་ལས་གྲོལ་བར་འགྱུར་ཏེ། </s>
  </p>
  <p id="824">
    <s id="824:1" flag="alternateSource">སངས་རྒྱས་བཅོམ་ལྡན་འདས་ཐམས་ཅད་ཀྱིས་གནང་ཞིང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་འཇིག་རྟེན་དང་འཇིག་རྟེན་<ref folio="F.144.a"/>ལས་འདས་པ་ཐམས་ཅད་ཀྱི་དམ་ཚིག་དང་། དཀྱིལ་འཁོར་དང་སྔགས་དང་ཕྱག་རྒྱ་ཐམས་ཅད་སྒྲུབ་པ་ལ་བྱིན་གྱིས་བརླབས་པར་འགྱུར་ཞིང་། སློབ་དཔོན་དུ་དབང་བསྐུར་བ་སྦྱིན་ནོ། །</s>
  </p>
  <p id="825">
    <s id="825:1" flag="alternateSource">དཀྱིལ་འཁོར་གསུམ་པ་ལ་ནི་རང་སངས་རྒྱས་ཐམས་ཅད་དང་། ཉན་ཐོས་ཐམས་ཅད་ལ་ཕུལ་བའི་བུམ་པ་གང་བ་དེ་ཉིད་ཀྱི་ཆོ་གས་སྤྱི་བོ་ནས་དབང་བསྐུར་བར་བྱའོ། །</s>
  </p>
  <p id="826">
    <s id="826:1" flag="alternateSource">སངས་རྒྱས་དང་བྱང་ཆུབ་སེམས་དཔའ་རྫུ་འཕྲུལ་ཆེན་པོ་དང་ལྡན་པ་ཐམས་ཅད་ཀྱིས་འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཀྱི་སྔགས་རྒྱུད་དག་འདོན་པ་དང་། དཀྱིལ་འཁོར་བྲི་བ་དང་སྟོན་པ་དང་ཕྱག་རྒྱ་དང་སྤྱོད་པ་སྟོན་པ་དང་རང་ཉིད་སྤྱོད་ཅིང་སྟོན་པར་ཁྱོད་ལ་རྗེས་སུ་གནང་ཞིང་བརྗོད་པར་བྱ་བ་ཡང་</s>
    <s id="826:2">ཚེ་འདི་ཉིད་ལ་ཡིན་ལ། ཕྱི་ནས་སྐྱེ་བ་བརྒྱུད་པ་དག་ལ་ནི་སངས་རྒྱས་ཉིད་ཐོབ་པར་འགྱུར་བ་ཡིན་ནོ། །</s>
  </p>
  <p id="827">
    <s id="827:1" flag="alternateSource">དེ་བཞིན་དུ་རྒྱལ་བ་དང་རྣམ་པར་རྒྱལ་བའི་དབང་བསྐུར་བ་ཡང་སྔར་བསྟན་པའི་ཆོ་གས། སངས་རྒྱས་བཅོམ་ལྡན་འདས་ལ་སྔར་ཕུལ་བའི་བུམ་པ་དང་། བྱང་ཆུབ་སེམས་དཔའ་ལ་ཕུལ་བའི་བུམ་པ་གང་བས་ཀྱང་དེ་བཞིན་དུ་དབང་བསྐུར་རོ། །</s>
  </p>
  <p id="828">
    <s id="828:1" flag="alternateSource">སངས་རྒྱས་བཅོམ་ལྡན་འདས་ཐམས་ཅད་དང་། བྱང་ཆུབ་སེམས་དཔའ་ཆེན་པོ་དང་། ཉན་ཐོས་རྣམས་ཀྱིས་ཀྱང་དེ་བཞིན་དུ་བརྗོད་པར་བྱ་ཞིང་ཁྱོད་ལ་རྗེས་སུ་གནང་བ་ཡིན་ནོ། །</s>
  </p>
  <p id="829">
    <s id="829:1" flag="alternateSource">འབྱུང་པོ་ཐམས་ཅད་ཀྱིས་རབ་ཏུ་ཐུབ་པར་དཀའ་ཞིང་ལུས་ཅན་ཐམས་ཅད་ཀྱིས་མི་ཕམ་པ་དང་སྔགས་པ་ཐམས་ཅད་ལས་ཁྱོད་རྒྱལ་བ་དང་ཅི་ལྟར་འདོད་པ་སྒྲུབས་ཤིག་པའོ། །</s>
  </p>
  <p id="830">
    <s id="830:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་གྱིས་རེ་རེ་ལ་ཡང་ཅི་ལྟར་འདོད་པ་བཞིན་དུ་དབང་བསྐུར་བ་ལྔ་སྦྱིན་པར་བྱའོ། །</s>
  </p>
  <p id="831">
    <s id="831:1" flag="alternateSource">སེམས་ཅན་རྣམས་ལ་ཡང་ལྔ་པོ་ཉིད་ཀྱིས་བྱའོ། །</s>
  </p>
  <p id="832">
    <s id="832:1" flag="alternateSource">དེ་དག་མཐར་གྱིས་དཀྱིལ་འཁོར་ལ་བཅུག་སྟེ། </s>
  </p>
  <p id="833">
    <s id="833:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་བདག་ཉིད་ཕུལ་ནས་དཀྱིལ་འཁོར་ལ་བསྐོར་བ་ལན་གསུམ་བྱས་ཏེ་སླར་གཏང་བར་བྱའོ། །</s>
  </p>
  <p id="834">
    <s id="834:1" flag="alternateSource">དེ་ལས་གཞན་པའི་ཉིན་ཞག་ལ་མཐར་གྱིས་སྔགས་ཀྱི་སྤྱོད་པ་ལ་བསླབ་པར་བྱ་ཞིང་སྦྱར་བར་བྱའོ། །</s>
  </p>
  <p id="835">
    <s id="835:1" flag="alternateSource">སྐད་ཅིག་དེ་ཉིད་ལ་བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པ་ལ་སྔར་ཕུལ་བའི་བུམ་པ་<ref folio="F.144.b"/>གང་བ་བླངས་ནས་</s>
  </p>
  <p id="836">
    <s id="836:1" flag="alternateSource">དཀྱིལ་འཁོར་དུ་ཞུགས་པ་དེ་དག་ལ་ཆུ་ཁྱོར་བ་གསུམ་ཤར་དུ་མངོན་པར་བལྟ་བར་བྱས་ལ་བླུད་པར་བྱའོ། །</s>
  </p>
  <p id="837">
    <s id="837:1" flag="alternateSource">འདི་སྐད་དུ་བརྗོད་པར་བྱ་སྟེ། </s>
  </p>
  <p id="838">
    <s id="838:1" flag="alternateSource">ཀྱེ་བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པའི་གསང་བའི་དམ་ཚིག་ལས་འདས་པར་གྱུར་ན་བསོད་ནམས་མ་ཡིན་པ་མང་པོ་སྐྱེ་བར་མ་བྱེད་ཅིག །</s>
  </p>
  <p id="839">
    <s id="839:1" flag="alternateSource">སྔགས་ཐམས་ཅད་ཀྱང་འདོར་བར་མ་བྱེད་ཅིག །</s>
  </p>
  <p id="840">
    <s id="840:1" flag="alternateSource">སངས་རྒྱས་དང་བྱང་ཆུབ་སེམས་དཔའ་དག་ཀྱང་སླུ་བར་མ་བྱེད་ཅིག །</s>
  </p>
  <p id="841">
    <s id="841:1" flag="alternateSource">བླ་མ་མཉེས་པར་གྱིས་ཤིག །</s>
    <s id="841:2">གཞན་དུ་དམ་ཚིག་ལས་འདས་པར་གྱུར་ན་སྔགས་འགྲུབ་པར་མི་འགྱུར་ཞིང་། བསོད་ནམས་མ་ཡིན་པ་མང་པོར་འགྱུར་རོ། །</s>
  </p>
  <p id="842">
    <s id="842:1" flag="alternateSource">ཞེས་དེ་ལྟར་སྨྲས་ལ་གཏང་བར་བྱའོ། །</s>
  </p>
  <p id="843">
    <s id="843:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་གྱིས་ཀྱང་ཞོ་དང་སྦྲང་རྩི་དང་མར་གྱིས་བཏགས་པའི་སཱ་ལུ་དང་འབྲས་ཐུག་པོ་ཆེའི་སྲེག་བླུགས་ཀྱིས་ཡི་གེ་བརྒྱད་པའི་སྙིང་པོ་དང་སྦྱིན་སྲེག་བྱའོ། །</s>
  </p>
  <p id="844">
    <s id="844:1" flag="alternateSource">དེ་ནས་ལངས་ནས་དཀྱིལ་འཁོར་གྱི་དབུས་སུ་ཞུགས་ཏེ། </s>
  </p>
  <p id="845">
    <s id="845:1" flag="alternateSource">སྔར་བསྟན་པའི་མེ་ཏོག་གིས། སྔར་བསྟན་པའི་ཆོ་གས་ལྷ་ཐམས་ཅད་ཡིད་ལ་བྱས་ཏེ་མཆོད་ཡོན་དབུལ་ལོ། །</s>
  </p>
  <p id="846">
    <s id="846:1" flag="alternateSource">བདུག་པས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། རང་སངས་རྒྱས་དང་འཕགས་པ་ཉན་ཐོས་ཐམས་ཅད་དང་། ལྷ་དང་། ཀླུ་དང་། གནོད་སྦྱིན་དང་། ནམ་མཁའ་ལྡིང་དང་། དྲི་ཟ་དང་། མིའམ་ཅི་དང་། ལྟོ་འཕྱེ་ཆེན་པོ་དང་། སྲིན་པོ་དང་། ཤ་ཟ་དང་། འབྱུང་པོ་དང་། རྣལ་འབྱོར་པ་དང་གྲུབ་པ་དང་། དྲང་སྲོང་རྣམས་དང་སེམས་ཅན་ཐམས་ཅད་ཡང་དག་པར་བདུག་ནས་མེ་ཏོག་གཏོར་ཏེ</s>
  </p>
  <p id="847">
    <s id="847:1" flag="alternateSource">ཙནྡན་དང་གུར་གུམ་གྱིས་བསངས་ལ་སྔར་བསྟན་པའི་ཆོ་གས་སླར་གཤེགས་སུ་གསོལ་བར་བྱ་སྟེ། </s>
  </p>
  <p id="848">
    <s id="848:1" flag="alternateSource">སེམས་ཀྱིས་ཐམས་ཅད་བཏང་བ་ཡིན་ནོ། །</s>
  </p>
  <p id="849">
    <s id="849:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་གྱིས་བཤོས་དང་གཏོར་མ་དང་། ས་ཚོན་ཐམས་ཅད་ཆུ་བོར་དོར་བར་བྱ་བའམ། </s>
    <s id="849:2">སྲོག་ཆགས་སྡུག་བསྔལ་བ་རྣམས་ལ་སྦྱིན་པར་བྱའོ། །</s>
  </p>
  <p id="850">
    <s id="850:1" flag="alternateSource">ས་ཕྱོགས་དེ་ལེགས་པར་བྱུགས་ཤིང་འཇམ་པར་བྱས་ཏེ། </s>
  </p>
  <p id="851">
    <s id="851:1" flag="alternateSource">ལེགས་པར་ཕྱག་པ་བྱས་ནས་</s>
  </p>
  <p id="852">
    <s id="852:1" flag="alternateSource">བ་ལང་གི་ལྕི་བས་བྱུག་ཏུ་གཞུག་པའམ། </s>
    <s id="852:2">ཆུས་བྱུག་པར་བྱ་བའམ། ཤིན་ཏུ་གཙང་བའི་སས་བྱུག་<ref folio="F.145.a"/>པའམ། བྱེ་མས་གཏོར་བར་བྱས་ལ། </s>
    <s id="852:3">དེ་ནས་ཅི་ལྟར་འདོད་པར་འགྲོ་བར་བྱའོ། །</s>
  </p>
  <p id="853">
    <s id="853:1" flag="alternateSource">དཀྱིལ་འཁོར་ལ་ཞུགས་པ་དེས་བདག་ཉིད་འོ་མ་དང་། འབྲས་ཆན་གྱི་ཟས་སམ། ལྷ་ལ་དབུལ་བའི་ཁ་ཟས་བཟའ་བར་བྱའོ། །</s>
  </p>
  <p id="854">
    <s id="854:1" flag="alternateSource">བྱང་ཆུབ་སེམས་དཔའི་སྡེ་སྣོད་ཆོ་ག་ཞིབ་མོའི་རྒྱལ་པོའི་དབང་པོ་ལས། འཇམ་དཔལ་གཞོན་ནུར་གྱུར་པའི་རྣམ་པར་འཕྲུལ་པ་བྱང་ཆུབ་སེམས་དཔའི་ལེའུ་རབ་འབྱམ་ལས། དཀྱིལ་འཁོར་གྱི་ཆོ་ག་བསྟན་པ་སྟེ་ལེའུ་གཉིས་པ་རྫོགས་སོ།། །།</s>
  </p>
  <p id="855">
    <s id="855:1" flag="alternateSource">དེ་ནས་གཞན་ཡང་འཇམ་དཔལ་གཞོན་ནུར་གྱུར་པས་གནས་གཙང་མའི་གཞལ་མེད་ཁང་གི་འཁོར་གྱི་དཀྱིལ་འཁོར་ཆེན་པོ་འདུས་པ་ལ་གཟིགས་ནས། </s>
  </p>
  <p id="856">
    <s id="856:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ཏེ། </s>
  </p>
  <p id="857">
    <s id="857:1" flag="alternateSource">ཡི་གེ་གཅིག་པ་མཆོག་ཏུ་གསང་བ་དུག་ཐམས་ཅད་འཇོམས་པར་བྱེད་པ། </s>
    <s id="857:2">ལས་ཐམས་ཅད་བྱེད་པ་སྔགས་དང་དཀྱིལ་འཁོར་ཆུང་ངུ་སྒྲུབ་པའི་ཐབས་དང་། ལས་ཕྲན་ཚེགས་ཐམས་ཅད་ལ་ཉེ་བར་སྦྱར་བར་བྱ་བ་སྨྲས་སོ། །</s>
  </p>
  <p id="858">
    <s id="858:1" flag="alternateSource">དེ་ཡང་གང་ཞེ་ན། </s>
    <s id="858:2">ན་མཿས་མནྟ་བུད་དྷཱ་ནཱཾ། ཏདྱ་ཐཱ། </s>
    <s id="858:3">ཨོཾ་ཛ། </s>
    <s id="858:4">གྲོགས་པོ་དག་འདི་ནི་འབྱུང་པོ་ཐམས་ཅད་ཉོན་ཅིག །</s>
  </p>
  <p id="859">
    <s id="859:1" flag="alternateSource">སྔགས་འདི་ཉིད་ནི་ཡི་གེ་གཅིག་གི་དཀྱིལ་འཁོར་གཉིས་པའི་ཆོ་ག་ཐམས་ཅད་དུ་དགོས་པ། </s>
    <s id="859:2">ཁྲུ་བརྒྱད་དམ་ཁྲུ་བཞི་སའི་ཕྱོགས་ཡང་དག་པར་བྱས་ལ་ཚོན་སྣ་ལྔའི་ཕྱེ་མས་རང་ཉིད་ཀྱིས་བྲི་བར་བྱ་སྟེ</s>
  </p>
  <p id="860">
    <s id="860:1" flag="alternateSource">གཞན་གྱིས་ནི་མ་ཡིན་ཏེ། </s>
  </p>
  <p id="861">
    <s id="861:1" flag="alternateSource">གང་དེ་དང་དེ་དག་ཏུ་ཡང་འདིར་ནི་ངེས་པ་མེད་དོ། །</s>
  </p>
  <p id="862">
    <s id="862:1" flag="alternateSource">དཀྱིལ་འཁོར་གྲུ་བཞི་མཉམ་པོས་ཉེ་བར་མཛེས་པ། </s>
    <s id="862:2">གཙུག་ཕུད་ལྔའི་ཕྱག་རྒྱ་ཆེན་པོ་དང་པོར་རེ་ཞིག་བྲིའོ། །བཅོམ་ལྡན་འདས་འཇམ་དཔལ་གཞོན་ནུར་གྱུར་པའི་ཨུཏྤ་ལའི་ཕྱག་རྒྱ་དང་། མཆེ་བའི་ཕྱག་རྒྱ་དང་ཞལ་གྱི་ཕྱག་རྒྱ་དང་དབྱུག་པའི་ཕྱག་རྒྱ་སྟེ། </s>
  </p>
  <p id="863">
    <s id="863:1" flag="alternateSource">ཕྱག་རྒྱ་འདི་དག་དཀྱིལ་འཁོར་གྱི་ནང་དུ་ཤར་གྱི་ཆར་བྲི་བར་བྱའོ། །</s>
  </p>
  <p id="864">
    <s id="864:1" flag="alternateSource">དེ་ནས་པདྨ་དང་རྡོ་རྗེ་དང་ཨུཏྤལ་དང་ཕྱག་མཚན་དང་བ་དན་དང་གདུགས་དང་རྟ་བབས་དང་། ཤིང་རྟ་དང་གླང་པོ་ཆེ་དང་རྟ་དང་གླང་དང་མ་ཧེ་དང་། སྭ་སྟི་ཀ་དང་རྨ་བྱ་དང་ར་དང་ལུག་དང་། སྐྱེས་བུ་གཞོན་ནུའི་གཟུགས་ཅན་ཕྱི་རོལ་གྱི་སྒོའི་རྩ་བར་བྲི་བར་བྱ་སྟེ</s>
  </p>
  <p id="865">
    <s id="865:1" flag="alternateSource">མཐར་གྱིས་རིམ་པ་ལ་བརྟེན་ནས་<ref folio="F.145.b"/>བྲིས་ཏེ། </s>
  </p>
  <p id="866">
    <s id="866:1" flag="alternateSource">དཀྱིལ་འཁོར་གསུམ་ལ་བརྟེན་ནས་དེ་ལྟར་བྲི་བར་བྱའོ། །</s>
  </p>
  <p id="867">
    <s id="867:1" flag="alternateSource">དེ་ནས་ཡི་གེ་གཅིག་པའི་སྔགས་ཉིད་ཀྱིས་ཤར་ལྷོའི་ཕྱོགས་ཀྱི་ཆར་མེའི་ལས་བྱ་སྟེ། </s>
  </p>
  <p id="868">
    <s id="868:1" flag="alternateSource">ཤིང་ཨ་པ་མརྒའི་ཡམ་ཤིང་ཞོ་དང་སྦྲང་རྩི་དང་། མར་ལ་བཏགས་པས་སྟོང་རྩ་བརྒྱད་སྦྱིན་སྲེག་བྱའོ། །</s>
  </p>
  <p id="869">
    <s id="869:1" flag="alternateSource">དེ་ནས་མེ་ཏོག་གི་མཆོད་ཡོན་དབུལ་ལོ། །</s>
  </p>
  <p id="870">
    <s id="870:1" flag="alternateSource">ཡི་གེ་གཅིག་པའི་སྔགས་ཀྱིས་ཅི་ལྟར་འདོད་པར་གཏོར་མ་དང་ལྷ་བཤོས་དང་མར་མེ་དང་བདུག་པ་དང་སྤྱན་དྲང་བ་དང་གཤེགས་སུ་གསོལ་བ་རྣམས་བྱའོ། །</s>
  </p>
  <p id="871">
    <s id="871:1" flag="alternateSource">དེ་ནས་རྒྱལ་སྲིད་འདོད་པས་ནི་གྲོང་ཁྱེར་གྱི་དབུས་སུ་བྲི་བར་བྱའོ། །</s>
  </p>
  <p id="872">
    <s id="872:1" flag="alternateSource">ལོངས་སྤྱོད་འདོད་པས་ནི་ཤིང་ཨ་མྲའི་དྲུང་དུའོ། །</s>
    <s id="872:2">བུ་འདོད་པས་ནི་བོ་དེ་ཙེའི་ཤིང་གི་དྲུང་དུའོ། །</s>
    <s id="872:3">ཆུང་མ་དང་གླང་པོ་ཆེ་དང་རྟ་འདོད་པས་ནི་གླང་པོ་ཆེའི་བྲེས་སྐྱུའམ། རྟའི་བྲེས་སྐྱུར་རོ། །</s>
  </p>
  <p id="873">
    <s id="873:1" flag="alternateSource">ཆུ་འདོད་པས་ནི་མཚོ་ཆེན་པོའམ་ཀླུའི་གནས་སུའོ། །</s>
  </p>
  <p id="874">
    <s id="874:1" flag="alternateSource">ཉིན་བཞི་པའི་རིམས་སམ། རྟག་པའི་རིམས་སམ། རིམས་ཐམས་ཅད་ལ་རྟག་གཅིག་པའམ། གྲོང་གི་གཡས་ཕྱོགས་སུའོ། །</s>
  </p>
  <p id="875">
    <s id="875:1" flag="alternateSource">སྲིན་པོས་ཟིན་པ་ནི་དུར་ཁྲོད་དམ་ཁང་པ་སྟོང་པར་བྱའོ། །</s>
  </p>
  <p id="876">
    <s id="876:1" flag="alternateSource">ཡང་སྲིན་པོས་ཟིན་པ་ལ་ནི་བ་རུ་རའི་ཤིང་གི་དྲུང་ངམ། ཨེ་རཎྜའི་ཤིང་གི་དྲུང་དུ་བྱའོ། །</s>
  </p>
  <p id="877">
    <s id="877:1" flag="alternateSource">མ་མོ་ཐམས་ཅད་ཀྱིས་ཟིན་པ་ལ་ནི་བཞི་མདོའམ་ཤི་བའི་ཁྱིམ་དང་བུ་བཙས་པའི་ཁྱིམ་དུ་ཉེ་བར་བྱའོ། །</s>
  </p>
  <p id="878">
    <s id="878:1" flag="alternateSource">ཚངས་པའམ་སྲིན་པོས་ཟིན་པ་ལ་ནི་ཏ་ལའི་ཤིང་དྲུང་དུའོ། །</s>
    <s id="878:2">སྦྱར་བའི་དུག་འབྱིན་པ་ལ་ནི་ཡི་གེ་གཅིག་པའི་སྔགས་ཀྱིས་ཆུ་ལ་ལན་གསུམ་བསྔགས་པ་བྱས་ཏེ</s>
  </p>
  <p id="879">
    <s id="879:1" flag="alternateSource">དཀྱིལ་འཁོར་དེ་ཉིད་དུ་བླུད་པ་བྱས་ན་གྲོལ་བར་འགྱུར་རོ། །</s>
  </p>
  <p id="880">
    <s id="880:1" flag="alternateSource">དེ་བཞིན་དུ་བུད་མེད་དམ་སྐྱེས་པ་གྲགས་པ་འདོད་པ་ལ་ནི་བཞི་མདོའམ་བྲམ་ཟེ་གནས་པར་བྲི་བར་བྱའོ། །</s>
  </p>
  <p id="881">
    <s id="881:1" flag="alternateSource">བུ་ཤི་བ་ལ་ནི་ཤིང་འབྲས་བུ་ཅན་ནམ་འོ་མ་ཅན་གྱི་ཤིང་དྲུང་དུའོ། །</s>
    <s id="881:2">འབྲས་སཱ་ལུ་སྨིན་པའི་ས་དང་ཞིང་གི་དབུས་སུ་ནི་བུ་མེད་པ་ལ་བྲི་བར་བྱའོ། །</s>
  </p>
  <p id="882">
    <s id="882:1" flag="alternateSource">ནད་རྣམ་པ་གསུམ་བདག་གིར་བྱས་པ་དང་གཞན་གྱིས་ཉམས་པ་ལ་ནི་འཇུག་ངོགས་ལ་སོགས་པ་ལའོ། །</s>
  </p>
  <p id="883">
    <s id="883:1" flag="alternateSource">ནད་ཆེན་པོས་བཏབ་པ་ལ་ནི་དཀྱིལ་འཁོར་ཆུ་བོའི་ངོགས་དང་འགྲམ་དུ་བྱའོ། །</s>
  </p>
  <p id="884">
    <s id="884:1" flag="alternateSource">ནད་ཐམས་ཅད་ཀྱིས་ཐམས་ཅད་དུ་བཏབ་པ་ལ་ནི་རིའི་རྩེ་མོར་བྲི་བར་བྱའོ། །</s>
  </p>
  <p id="885">
    <s id="885:1" flag="alternateSource">མཁའ་འགྲོ་མས་བྱས་པ་ལ་ཡང་བྲམ་ཟེའི་ལྡུམ་རའམ། ཁང་པ་སྟོང་<ref folio="F.146.a"/>པའམ། གནས་དབེན་པར་གཞོལ་བའི་ས་ཕྱོགས་སུ་བྱའོ། །</s>
  </p>
  <p id="886">
    <s id="886:1" flag="alternateSource">དེ་བཞིན་དུ་ལས་ཐམས་ཅད་ལ་ནམ་ཕྱེད་དམ་དུས་ཐམས་ཅད་དུ་མངོན་པར་བྲི་བར་བྱའོ། །</s>
  </p>
  <p id="887">
    <s id="887:1" flag="alternateSource">ཡི་གེ་གཅིག་པ་དེ་ཉིད་ཀྱི་སྔགས་ཀྱིས་མེ་ཏོག་གི་མཆོད་ཡོན་ཕུལ་ཏེ་གཤེགས་སུ་གསོལ་ལོ། །</s>
  </p>
  <p id="888">
    <s id="888:1" flag="alternateSource">དཀྱིལ་འཁོར་ལ་ཆུས་གཏོར་བ་བྱས་ན་ནད་ཐམས་ཅད་བསྲུང་བ་ཆེན་པོ་བྱས་པར་འགྱུར་ཏེ་ནད་ཐམས་ཅད་ལས་གྲོལ་བར་ཡང་འགྱུར་རོ། །</s>
  </p>
  <p id="889">
    <s id="889:1" flag="alternateSource">བུ་མེད་པས་ནི་བུ་རྙེད་ཅིང་། །སྐལ་མེད་རྣམས་ཀྱང་སྐལ་ལྡན་འགྱུར། །</s>
  </p>
  <p id="890">
    <s id="890:1" flag="alternateSource">དབུལ་པོ་རྣམས་ཀྱིས་ནོར་འཐོབ་པ། །དཀྱིལ་འཁོར་མཐོང་བ་ཙམ་གྱིས་སོ། །</s>
  </p>
  <p id="891">
    <s id="891:1" flag="alternateSource">སྐྱེས་པའམ་ཡང་ན་བུད་མེད་ཀྱང་། །ཐོས་ནས་ཐེ་ཚོམ་མེད་བྱས་ན། །</s>
  </p>
  <p id="892">
    <s id="892:1" flag="alternateSource">ཅི་འདོད་རྣམ་པ་སྣ་ཚོགས་ནི། །ཐོབ་འགྱུར་རྟག་ཏུ་ཕུན་སུམ་ཚོགས། །</s>
    <s id="892:2">བྱང་ཆུབ་སེམས་དཔའི་སྡེ་སྣོད་ཀྱི་ཆོ་ག་རབ་འབྱམ་ལས། །འཇམ་དཔལ་གཞོན་ནུར་གྱུར་པའི་རྩ་བ་ལས་ཀྱི་དཀྱིལ་འཁོར་གསུམ་པའི་ལེའུ་སྟེ་གསུམ་པ་རྫོགས་སོ།། །།</s>
  </p>
  <p id="893">
    <s id="893:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་ཐམས་ཅད་དང་ལྡན་པའི་གནས་གཙང་མ་ལ་གཟིགས་ནས། </s>
  </p>
  <p id="894">
    <s id="894:1" flag="alternateSource">གཞན་ཡང་འཁོར་གྱི་དཀྱིལ་འཁོར་ཆེན་པོ་དེར་འདུས་པ་ལ་ཡང་གཟིགས་ཏེ། </s>
  </p>
  <p id="895">
    <s id="895:1" flag="alternateSource">བཅོམ་ལྡན་འདས་ཤཱཀྱ་ཐུབ་པའི་ཞབས་གཉིས་ལ་བཏུད་ནས་ཞལ་འཛུམ་པ་དང་ལྡན་པས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="896">
    <s id="896:1" flag="alternateSource">བཅོམ་ལྡན་འདས་སེམས་ཅན་ཐམས་ཅད་ལ་ཕན་པའི་ཕྱིར་སྔགས་ཀྱི་སྤྱོད་པའི་ཆོ་གའི་སྒྲུབ་པའི་རྒྱུ་མཐུན་པ། ཆོས་ཀྱི་ཆར་ཅི་ལྟར་འདོད་པའི་འབྲས་བུ་སྒྲུབ་པའི་ཆོ་ག་རབ་འབྱམ་ལས་རས་ཀྱི་རི་མོའི་ཆོ་ག་བསོད་ནམས་བླ་ན་</s>
  </p>
  <p id="897">
    <s id="897:1" flag="alternateSource">མེད་པ་སྐྱེད་པ་ཡང་དག་པར་རྫོགས་པའི་བྱང་ཆུབ་ཀྱི་ས་བོན་མངོན་པར་སྒྲུབ་པར་བྱེད་པ། </s>
    <s id="897:2">མདོར་ན་བསམ་པ་ཐམས་ཅད་ཡོངས་སུ་རྫོགས་པར་བྱེད་པ་སྔགས་ཐམས་ཅད་ཀྱི་འབྲས་བུ་ལ་རབ་ཏུ་སྦྱོར་ཞིང་འབྲས་བུ་དང་བཅས་པར་བྱེད་པ། </s>
    <s id="897:3">དོན་མེད་པ་མ་ཡིན་པ་གྲུབ་ཅིང་སྒྲུབ་པར་བྱེད་པ། </s>
    <s id="897:4">བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་ཡོངས་སུ་རྫོགས་པར་བྱེད་པ། </s>
    <s id="897:5">བྱང་ཆུབ་སེམས་དཔའ་ཆེན་པོའི་གོ་ཆ་བགོས་པ། </s>
    <s id="897:6">བདུད་ཐམས་ཅད་ཀྱི་སྟོབས་ཟིལ་གྱིས་མནན་ཅིང་རྒྱབ་ཀྱིས་ཕྱོགས་པར་བྱེད་པ་བདག་དང་སེམས་ཅན་ཐམས་ཅད་ལ་ཐུགས་བརྩེ་བའི་ཕྱིར་དེ་ལེགས་པར་བཤད་དུ་<ref folio="F.146.b"/>གསོལ། </s>
  </p>
  <p id="898">
    <s id="898:1" flag="alternateSource">འཇམ་དཔལ་གཞོན་ནུར་གྱུར་པས་དེ་སྐད་ཅེས་གསོལ་པ་དང་། དེ་ནས་བཅོམ་ལྡན་འདས་ཤཱཀྱ་ཐུབ་པས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="899">
    <s id="899:1" flag="alternateSource">འཇམ་དཔལ་གཞོན་ནུར་གྱུར་པ་ཁྱོད་སྐྱེ་བོ་མང་པོ་ལ་ཕན་པའི་ཕྱིར་ཞུགས་པ་དང་། འཇིག་རྟེན་ལ་སྙིང་བརྩེ་བའི་ཕྱིར་གང་ཁྱོད་དེ་བཞིན་གཤེགས་པ་ལ་དོན་འདི་འདྲི་བར་སེམས་པ་ནི་ལེགས་སོ་ལེགས་སོ། །</s>
  </p>
  <p id="900">
    <s id="900:1" flag="alternateSource">དེ་ཤིན་དུ་ལེགས་པར་ཉོན་ལ་ཡིད་ལ་ཟུང་ཤིག་དང་། </s>
    <s id="900:2">ངས་བཤད་པར་བྱའོ། །</s>
  </p>
  <p id="901">
    <s id="901:1" flag="alternateSource">ཁྱོད་ཀྱི་རས་རིས་ཀྱི་ཆོ་ག་རབ་འབྱམ་སྔགས་ཐམས་ཅད་སྒྲུབ་པར་བྱེད་པ་ལ་རབ་ཏུ་འཇུག་པ་མཐར་གྱིས་ངས་བཤད་པར་བྱའོ། །</s>
  </p>
  <p id="902">
    <s id="902:1" flag="alternateSource">སྔོན་ཡང་དེ་བཞིན་གཤེགས་པ་ཐམས་ཅད་ཀྱིས་བསྟན་ཏེ་ད་ལྟར་ཡང་ངས་བཤད་པར་བྱའོ། །</s>
  </p>
  <p id="903">
    <s id="903:1" flag="alternateSource">དང་པོར་རེ་ཞིག་སའི་ཕྱོགས་གཙང་བ་རྡུལ་མེད་པ་ལས་རས་བལ་ཡང་དག་པར་བླངས་ལ། དམ་ཚིག་ལ་ཞུགས་པའི་སེམས་ཅན་རྣམས་ཀྱིས་རས་བལ་དེ་ཡང་</s>
    <s id="903:2">དག་པར་བྱས་ཏེ། </s>
  </p>
  <p id="904">
    <s id="904:1" flag="alternateSource">ཡང་སྔགས་འདིས་དཀྱིལ་འཁོར་གྱིས་བརྒྱ་རྩ་བརྒྱད་ཏུ་བསྔགས་པར་བྱའོ། །</s>
  </p>
  <p id="905">
    <s id="905:1" flag="alternateSource">ན་མཿས་མནྟ་བུད་དྷཱ་ནཱཾ། བོ་དྷི་ས་ཏྭ་ཨ་པྲ་ཏི་ཧ་ཏ་ག་ཏི་མ་ཏི་པྲ་ཙཱ་རི་ཎཱཾ། ན་མཿསཾ་ཤོདྷ་ན་དུཿཁ་པྲ་ཤ་མ་ནེནྡྲ་རཱ་ཛཱ་ཡ། ཏ་ཐཱ་ག་ཏཱ་ཡ་ཨརྷ་ཏེ་སམྱཀྶཾ་བུད་དྷཱ་ཡ། ཏདྱ་ཐཱ། ཨོཾ་ཤོ་དྷ་ཡ་སཾ་ཤོ་དྷ་ཡ། སརྦ་བིགྷྣཾ་གྷ་ཏ་ཀ་མ་ཧཱ་ཀཱ་རུ་ཎི་ཀ་ཀུ་མཱ་ར་རཱུ་པ་དྷཱ་རི་ཎི། བི་ཀུརྦ་བི་ཀུརྦ། ས་མ་ཡམ་ནུ་སྨ་ར་ཏིཥྛ་ཏིཥྛ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། </s>
    <s id="905:2">དེ་ནས་གྲོང་གི་ཆོས་མི་ཤེས་པའི་གཞོན་ནུ་མ། </s>
    <s id="905:3">བྲམ་ཟེའི་རིགས་དང་རྒྱལ་རིགས་སུ་སྐྱེས་པ་དང་། </s>
    <s id="905:4">རྗེའུའི་རིགས་སུ་སྐྱེས་པ་དང་རིགས་ངན་པའི་སྐྱེས་གནས་ཡོངས་སུ་སྤངས་པ། །དབང་པོ་མ་ཚང་བ་མེད་པ། ཡན་ལག་ཐམས་ཅད་མཛེས་པ་ཕ་དང་མས་རྗེས་སུ་གནང་བ། གསོ་སྦྱོང་བྱས་པ། </s>
    <s id="905:5">བྱང་ཆུབ་ཏུ་སེམས་བསྐྱེད་པ། སྙིང་རྗེ་དང་ལྡན་པ། </s>
    <s id="905:6">བཞིན་དཀར་བ། ཁ་དོག་གཞན་རྣམ་པར་སྤངས་པ། </s>
    <s id="905:7">མདོར་ན་བུད་མེད་ཀྱི་མཚན་ཉིད་རབ་ཏུ་ཞི་བའི་མཚན་ཉིད་ཀྱིས་མཚན་པ། </s>
    <s id="905:8">ཤིན་ཏུ་ཉིན་ཞག་ཤིས་པ་དང་། ཟླ་བ་ཡར་ངོ་དང་གཟའ་བཟང་པོ་བལྟས་ཏེ</s>
  </p>
  <p id="906">
    <s id="906:1" flag="alternateSource">དུ་བ་དང་ཁུག་རྣ་མེད་ཅིང་སྤྲིན་དང་བྲལ་བ་རླུང་མེད་ཅིང་གཙང་བའི་ས་ཕྱོགས་སུ་སྔར་བསྟན་པའི་གཞོན་ནུ་མ་ཁྲུས་བྱས་ཤིང་གོས་གཙང་མ་བགོས་ཏེ། </s>
  </p>
  <p id="907">
    <s id="907:1" flag="alternateSource">གོས་ཀྱིས་ལེགས་པར་<ref folio="F.147.a"/>བཀབ་པ་བྱས་པ་ལ་སྔགས་འདི་ཕྱག་རྒྱ་ཆེན་པོ་དང་ལྡན་པས་བསྲུང་བར་བྱ་སྟེ། </s>
  </p>
  <p id="908">
    <s id="908:1" flag="alternateSource">ཙནྡན་དཀར་པོ་དང་། གུར་གུམ་སྲོག་ཆགས་མེད་པའི་ཆུ་དང་སྦྱར་བས་རས་བལ་དེ་དང་བུ་མོ་དེ་སྔགས་དེ་ཉིད་ཀྱིས་ཡང་དག་པར་སྦྱངས་ཏེ་</s>
  </p>
  <p id="909">
    <s id="909:1" flag="alternateSource">གཏོར་ལ། </s>
    <s id="909:2">ཙནྡན་དཀར་པོ་དང་། གུར་གུམ་གྱི་ཆུས་སྟེང་དང་འོག་དང་ཕྱོགས་བཞིར་ཡང་གཏོར་བར་བྱའོ། །</s>
  </p>
  <p id="910">
    <s id="910:1" flag="alternateSource">ཙནྡན་དཀར་པོ་དང་གུར་གུམ་དང་ག་བུར་གཅིག་ཏུ་བྱས་པའི་བདུག་པས་བདུག་པར་བྱ་སྟེ། </s>
  </p>
  <p id="911">
    <s id="911:1" flag="alternateSource">རང་ཉིད་ཀྱིས་སྦྱིན་པའམ། སྒྲུབ་པའི་གྲོགས་མཆོག་གི་སློབ་དཔོན་གྱིས་སྦྱིན་པར་བྱའོ། །</s>
  </p>
  <p id="912">
    <s id="912:1" flag="alternateSource">སངས་རྒྱས་བཅོམ་ལྡན་འདས་དང་ས་བཅུའི་དབང་ཕྱུག་ལ་གནས་པའི་བྱང་ཆུབ་སེམས་དཔའ་ཆེན་པོ་རྣམས། རས་ཀྱི་དོག་པ་འདི་ལ་ལྷག་པར་གནས་པར་མཛོད་ཅིག་ཅེས་ལན་གསུམ་བརྗོད་པར་བྱའོ། །</s>
  </p>
  <p id="913">
    <s id="913:1" flag="alternateSource">དེ་ནས་སངས་རྒྱས་བཅོམ་ལྡན་འདས་དང་བྱང་ཆུབ་སེམས་དཔའ་ཆེན་པོ་རྣམས་དགོངས་སུ་གསོལ་ཞེས་བྱས་ནས། </s>
  </p>
  <p id="914">
    <s id="914:1" flag="alternateSource">བདུག་པས་བདུག་པ་དེའི་དུས་སུ་རྨ་བྱ་དང་། ཁྲུང་ཁྲུང་དང་ངང་པ་དང་བཞད་དང་ངུར་པ་རྣམ་པ་སྣ་ཚོགས་བྱ་དགེ་བ་ཐང་ལ་གནས་པའམ། ཆུ་ལ་སྤྱོད་པ་རྣམས་ནམ་མཁའ་ལ་འགྲོ་བར་འགྱུར་བའམ། དགེ་བའི་སྐད་འདོན་ན་</s>
  </p>
  <p id="915">
    <s id="915:1" flag="alternateSource">ལས་འདི་ནི་འབྲས་བུ་དང་བཅས་པ་ཡིན་ནོ་ཞེས་སྒྲུབ་པ་པོས་ཤེས་པར་བྱའོ། །</s>
  </p>
  <p id="916">
    <s id="916:1" flag="alternateSource">སངས་རྒྱས་བཅོམ་ལྡན་འདས་དང་བྱང་ཆུབ་སེམས་དཔའ་ཆེན་པོ་རྣམས་ཀྱིས་བདག་གི་རས་སྐུད་འདི་ལ་བྱིན་གྱིས་བརླབས་ཏེ། </s>
  </p>
  <p id="917">
    <s id="917:1" flag="alternateSource">བདག་གི་སྐྱེ་བ་དམ་པ་ནི་ལེགས་པར་འཚོ་བ་ཡིན་ཏེ། </s>
  </p>
  <p id="918">
    <s id="918:1" flag="alternateSource">བདག་གི་སྔགས་སྒྲུབ་པ་འབྲས་བུ་མེད་པར་མི་འགྱུར་རོ། །</s>
  </p>
  <p id="919">
    <s id="919:1" flag="alternateSource">རྔ་པ་ཊ་ཧ་དང་རྔ་བོ་ཆེ་དང་རྫ་རྔ་དང་དུང་དང་པི་བང་དང་གླིང་བུ་དང་ཁར་རྔ་དང་རྫ་རྔ་ཆེན་པོའི་སྒྲ་ཐོས་པའམ། </s>
    <s id="919:2">བུད་མེད་དང་ཁྱེའུའམ། བུ་མོའམ་སྐྱེས་པ་རྣམས་བཅོས་མའམ་བཅོས་མ་མ་ཡིན་པ་དེའི་དུས་སུ་བློ་བུར་དུ་འདི་སྐད་ཅེས། </s>
    <s id="919:3">རྒྱལ་བ་དང་གྲུབ་པ་དང་སྦྱིན་པ་དང་བྱིན་པ་དང་ཁྱེར་ཅིག་ཅེས་པ་དང་། </s>
    <s id="919:4">དཔལ་དང་འབྲས་བུ་དང་། འབྲས་བུ་ཡོད་པ་དང་། ཆོ་ག་དང་བརྒྱ་བྱིན་དང་། </s>
    <s id="919:5">མང་པོ་དང་དེ་དག་ལ་སོགས་པའི་སྒྲ་གཞན་རབ་ཏུ་དགེ་བ་འདོན་པའམ་དྲིལ་བུའི་སྒྲ་དང་དགའ་བའི་སྒྲ་ཐོས་ན</s>
  </p>
  <p id="920">
    <s id="920:1" flag="alternateSource">དེས་ན་རིག་པ་འཛིན་པས་ཤེས་པར་བྱ་བ་ནི། སངས་རྒྱས་བཅོམ་ལྡན་<ref folio="F.147.b"/>འདས་དང་བྱང་ཆུབ་སེམས་དཔའ་ཆེན་པོ་རྣམས་ཀྱིས་བྱིན་གྱིས་བརླབས་པ་ནི་འདི་ཡིན་ཏེ། </s>
  </p>
  <p id="921">
    <s id="921:1" flag="alternateSource">དོན་ཡོད་པའི་གྲུབ་པ་ནི་འདི་ཡིན་ཞིང་གཞན་དུ་མ་ཡིན་ནོ་ཞེས་སོ། །</s>
  </p>
  <p id="922">
    <s id="922:1" flag="alternateSource">ཅི་སྟེ་དེའི་དུས་སུ་མ་རུངས་པའི་ཚིག་འདོན་པ་ཁྱེར་ཅིག་ཟོ་ཤིག་ཟུང་ཤིག །ཉམས་པ་རྣམ་པར་ཉམས་པ། ཀྱི་ཧུད་རིང་བ་ཤིན་ཏུ་རིང་བ་མེད་པ་ཞེས་བྱ་བ་ལ་སོགས་པའི་སྒྲ་འདོན་པའམ། </s>
    <s id="922:2">སྤྲེའུ་དང་མ་ཧེ་དང་ཅེ་སྤྱང་དང་བོང་བུ་དང་བྱི་ལ་དང་། བ་ལང་དང་དུད་འགྲོ་སྨད་པ་རྐང་གཉིས་སམ་རྐང་བཞི་པའི་སྒྲ་འདོན་པར་གྱུར་ན</s>
  </p>
  <p id="923">
    <s id="923:1" flag="alternateSource">དེས་ནི་སྒྲུབ་པ་པོས་བདག་གི་དངོས་གྲུབ་ནི་མེད་པ་ཡིན་ནོ་ཞེས་ཤེས་པར་བྱ་སྟེ། </s>
  </p>
  <p id="924">
    <s id="924:1" flag="alternateSource">སྐབས་དེར་བརྟུལ་བར་བྱ་ཞིང་ཡང་སྔ་མ་བཞིན་དུ་ཡང་བརྩམ་པར་བྱའོ། །</s>
  </p>
  <p id="925">
    <s id="925:1" flag="alternateSource">དེ་བཞིན་དུ་ལན་བདུན་གྱི་བར་དུ་བྱས་ལ། </s>
    <s id="925:2">བདུན་པའི་ལས་ཀྱི་བྱ་བ་ལ་ནི་མཚམས་མེད་པ་ལྔ་བྱས་པ་ཡང་འགྲུབ་པར་འགྱུར་རོ། །</s>
  </p>
  <p id="926">
    <s id="926:1" flag="alternateSource">དེ་ནས་སྒྲུབ་པ་པོས་གཞོན་ནུ་མ་དེ་བསྲུང་བ་བྱས་ལ་ཀུ་ཤའི་ཁྲེས་ལ་གཞག་པར་བྱ་སྟེ། </s>
  </p>
  <p id="927">
    <s id="927:1" flag="alternateSource">ཤར་རམ་བྱང་ཕྱོགས་སུ་ཕྱོགས་པར་བཞག་ལ་བདག་ཉིད་སྲུང་བ་དང་ལྷ་ལ་དབུལ་བའི་ཁ་ཟས་ཟས་སུ་སྦྱིན་ནོ། །</s>
  </p>
  <p id="928">
    <s id="928:1" flag="alternateSource">སྔར་སྦྱང་བ་བྱས་པའི་ཀུ་ཤའི་ཁྲེས་དེ་ཉིད་ཀྱི་ཆོ་གས་རས་བལ་ལ་ཡང་བྱའོ། །</s>
  </p>
  <p id="929">
    <s id="929:1" flag="alternateSource">དོག་པ་དེ་འཇམ་པ་དང་ལེགས་པར་བསྒྲིམས་པ་དང་སྔར་བསླབས་པའི་བུ་མོས་ཡང་དག་པར་བླངས་ཏེ། </s>
  </p>
  <p id="930">
    <s id="930:1" flag="alternateSource">གཅིག་དང་གསུམ་དང་ལྔ་དང་བརྒྱད་ལ་སོགས་པ་ནས་བཅུ་དྲུག་གི་བར་རམ། ཀར་ཤའི་གྲངས་ལེགས་པར་བགྲངས་པ་དང་ལྡན་པས་བྱའོ། །</s>
  </p>
  <p id="931">
    <s id="931:1" flag="alternateSource">དེ་ལ་རབ་ནི་བཅུ་དྲུག་བྱ། །</s>
  </p>
  <p id="932">
    <s id="932:1" flag="alternateSource">དེ་བཞིན་བརྒྱད་ནི་བར་མ་སྟེ། །</s>
  </p>
  <p id="933">
    <s id="933:1" flag="alternateSource">ཕྲན་ཚེགས་ལས་ལ་སྒྲུབ་པ་ནི། །གཅིག་དང་ལྔ་ནི་ཐ་མའོ། །</s>
  </p>
  <p id="934">
    <s id="934:1" flag="alternateSource">ལས་རྣམས་ཀུན་ལ་སྔགས་རིག་པས། །ཅི་ལྟར་ནུས་པ་བཞིན་དུ་བྱ། །</s>
  </p>
  <p id="935">
    <s id="935:1" flag="alternateSource">དེ་ནས་བརྩམས་ཏེ་གང་ཅུང་ཟད། །སྡིག་པ་སྔར་ནི་བྱས་པ་དག །</s>
  </p>
  <p id="936">
    <s id="936:1" flag="alternateSource">དོག་པར་སེམས་ཀྱིས་དམིགས་པ་ན། །</s>
  </p>
  <p id="937">
    <s id="937:1" flag="alternateSource">དེ་ཡི་མོད་ལ་འཇིག་པར་འགྱུར། །</s>
  </p>
  <p id="938">
    <s id="938:1" flag="alternateSource">དོག་པ་འདི་དག་ཡང་དག་བླངས། །</s>
  </p>
  <p id="939">
    <s id="939:1" flag="alternateSource">གཙང་མའི་སྣོད་དུ་གཞུག་པར་བྱ། །</s>
  </p>
  <p id="940">
    <s id="940:1" flag="alternateSource">དེ་ནས་བཞག་པ་བྱས་ནས་དེ། །</s>
  </p>
  <p id="941">
    <s id="941:1" flag="alternateSource">ག་བུར་གྱི་ནི་བདུག་པས་བདུག །</s>
    <s id="941:2">སྲོག་ཆགས་ཡན་ལག་བྱུང་བའམ། །གུར་གུམ་ཙནྡན་ལ་སོགས་དང་། །མེ་ཏོག་མ་ལེ་ཙམ་པ་ཀ །དྲི་ཞིམ་སོགས་པས་ཡོངས་<ref folio="F.148.a"/>སུ་བསྒོ། །</s>
    <s id="941:3">བསྲུང་བའི་ཆོ་ག་བྱས་ནས་</s>
  </p>
  <p id="942">
    <s id="942:1" flag="alternateSource">ནི། །གཙང་མའི་ཕྱོགས་སུ་ཡང་དག་བཞག །</s>
  </p>
  <p id="943">
    <s id="943:1" flag="alternateSource">སྔགས་རིག་ལས་ཀུན་ཤེས་པ་ཡིས། །ཤིན་དུ་མཉམ་གཞག་བཟླས་པ་བྱ། །</s>
  </p>
  <p id="944">
    <s id="944:1" flag="alternateSource">དེ་ནས་ཐ་ག་པར་སོང་ནས། །</s>
  </p>
  <p id="945">
    <s id="945:1" flag="alternateSource">ཅི་འདོད་པ་ཡི་རིན་སྦྱིན་ནོ། །</s>
  </p>
  <p id="946">
    <s id="946:1" flag="alternateSource">རང་དབང་ཡན་ལག་མ་ཉམས་དང་། །དཀར་པོའི་ཆོས་ལ་རྟག་ཏུ་དད། །</s>
  </p>
  <p id="947">
    <s id="947:1" flag="alternateSource">རྒན་མིན་ནད་ཀྱིས་གདུངས་པ་མིན། །</s>
  </p>
  <p id="948">
    <s id="948:1" flag="alternateSource">ལུད་པ་དབུགས་མི་བདེ་བ་སྤངས། །</s>
  </p>
  <p id="949">
    <s id="949:1" flag="alternateSource">མ་ནིང་སྨད་པ་མ་ཡིན་དང་། །འཕྱེ་བོ་མ་ཡིན་སྐྲ་དཀར་སྤངས། །</s>
  </p>
  <p id="950">
    <s id="950:1" flag="alternateSource">ཀུན་གྱིས་བཀུར་བའི་མཚན་ཉིད་ལྡན། །</s>
  </p>
  <p id="951">
    <s id="951:1" flag="alternateSource">རབ་བསྔགས་བལྟ་ན་སྡུག་པ་དང་། །</s>
    <s id="951:2">བློ་དང་ཡང་དག་སྤྱོད་པ་དགེ། །</s>
  </p>
  <p id="952">
    <s id="952:1" flag="alternateSource">འཇིག་རྟེན་པ་ཡི་ཚུལ་ལ་བརྟེན། །</s>
  </p>
  <p id="953">
    <s id="953:1" flag="alternateSource">དངོས་གྲུབ་འདོད་པས་དེ་ལ་ནི། །རས་བཟང་བཏགས་པའི་ཆེད་དུ་བསྐུལ། །</s>
  </p>
  <p id="954">
    <s id="954:1" flag="alternateSource">གྲོགས་པོ་རིགས་བཟང་རབ་བསྔགས་ཤིང་། །བློ་ལྡན་བཟོ་ནི་མཁས་པ་དང་། །</s>
    <s id="954:2">ཤིན་ཏུ་ཁྱད་པར་མཆོག་གྱུར་པའི། །རས་ཐག་བཟང་ལ་བསྐུལ་བར་བྱ། །</s>
  </p>
  <p id="955">
    <s id="955:1" flag="alternateSource">རབ་ནི་རབ་ཏུ་བསྒྲུབ་པར་བྱ། །</s>
  </p>
  <p id="956">
    <s id="956:1" flag="alternateSource">འབྲིང་ནི་འབྲིང་ལ་བསྒྲུབ་པར་བྱ། །</s>
  </p>
  <p id="957">
    <s id="957:1" flag="alternateSource">ཐ་མལ་ཕྲན་ཚེགས་ལས་ལ་ནི། །དམན་པ་ཉིད་ནི་ཐམས་ཅད་ལ། །</s>
    <s id="957:2">བཟོ་བོ་ཅི་ལྟར་སྨྲ་བ་བཞིན། །རིན་ནི་དེ་ལྟར་སྦྱིན་པར་བྱ། །</s>
  </p>
  <p id="958">
    <s id="958:1" flag="alternateSource">དང་པོའི་ཚིག་ནི་ཡང་དག་འབྱུང་། །</s>
  </p>
  <p id="959">
    <s id="959:1" flag="alternateSource">བཟོ་བོ་ལ་ནི་སྔགས་རིགས་པས། །</s>
    <s id="959:2">དེ་ནས་མྱུར་དུ་རིན་བྱིན་པ། །དཔའ་བོའི་ཚོང་ཞེས་དེ་ལ་བརྗོད། །</s>
  </p>
  <p id="960">
    <s id="960:1" flag="alternateSource">དོན་དུ་གཉེར་མེད་དེ་ལ་ནི། །རིན་དུ་སྨྲ་བྱེད་སྒྲུབ་པ་པོ། །</s>
    <s id="960:2">འདི་ནི་མྱུར་དུ་འགྲུབ་བྱེད་པའི། །རས་ནི་བཟང་པོ་བླ་ན་མེད། །</s>
  </p>
  <p id="961">
    <s id="961:1" flag="alternateSource">ལས་ཀུན་བྱེད་ཅིང་མཆོད་པ་སྟེ། །</s>
  </p>
  <p id="962">
    <s id="962:1" flag="alternateSource">ལྷ་དང་མི་ཡི་བདེ་བ་སྦྱིན། །</s>
  </p>
  <p id="963">
    <s id="963:1" flag="alternateSource">འབྱུང་པོ་ཀུན་གྱི་དཔལ་འགྱུར་ཞེས། །ཡང་དག་རྫོགས་སངས་རྒྱས་ཀྱིས་གསུངས། །</s>
  </p>
  <p id="964">
    <s id="964:1" flag="alternateSource">དེ་ནས་རིག་པ་འཛིན་པས་ཐ་ག་པ་ལ་རྒྱུ་སྐར་བཟང་པོའམ། ཆོ་འཕྲུལ་གྱི་ཟླ་བ་ཕྱེད་དམ་ཉིན་ཞག་དགེ་བའམ་གཟའ་དགེ་བ་བལྟས་ཏེ་གསོ་སྦྱོང་སྦྱིན། </s>
  </p>
  <p id="965">
    <s id="965:1" flag="alternateSource">ཡང་ན་དུས་ཀྱི་མཆོག་དཔྱིད་ཀྱི་དུས་ཀྱི་ཟླ་བ་ཡར་གྱི་ངོ་ལ་ཤིང་ཨ་མྲའི་མེ་ཏོག་སྐྱེས་ཤིང་ཤིང་གི་མཆོག་རྣམས་ཀྱི་ཡལ་ག་དང་མེ་ཏོག་རྒྱས་པ་དེའི་དུས་མཚམས་སུ། </s>
    <s id="965:2">སྔ་དྲོ་ཉི་མ་འཆར་བ་ལ་སྔར་བསྟན་པའི་ཐ་ག་པ་ལྷ་ལ་དབུལ་བར་འོས་པའི་ཁ་ཟས་བསྟེན་ཅིང་། </s>
    <s id="965:3">གོས་གཙང་མ་བགོས་ལ་མགོ་ལ་ཅོད་པན་བཅིངས་ནས་</s>
  </p>
  <p id="966">
    <s id="966:1" flag="alternateSource">ཁྲུས་ལེགས་པར་བྱས་ཏེ</s>
  </p>
  <p id="967">
    <s id="967:1" flag="alternateSource">ཙནྡན་དཀར་པོ་དང་གུར་གུམ་གང་ཡང་རུང་<ref folio="F.148.b"/>བས་ལུས་བྱུགས་ནས་ག་པུར་གྱི་དྲིས་ཁ་ལ་བསྒོས་ཏེ་ཡིད་དགའ་བ་དང་བཀྲེས་པ་དང་སྐོམ་པ་མེད་པར་བྱས་ཏེ། </s>
  </p>
  <p id="968">
    <s id="968:1" flag="alternateSource">ཐགས་ཀྱི་ལག་ཆ་ཐ་ག་པ་ལ་སོགས་པའི་ཡོ་བྱད་ཐམས་ཅད་ཀྱང་སར་པ་ལ་ས་དང་བ་ལང་གི་ལྕི་བས་བཀྲུས་ཏེ། </s>
  </p>
  <p id="969">
    <s id="969:1" flag="alternateSource">ཡང་བའི་རྣམ་ལྔས་བཀྲུ་བར་བྱའོ། །</s>
  </p>
  <p id="970">
    <s id="970:1" flag="alternateSource">དེ་ནས་སྲོག་ཆགས་མེད་པའི་ཆུས་ཀྱང་བཀྲུ་བར་བྱའོ། །</s>
  </p>
  <p id="971">
    <s id="971:1" flag="alternateSource">ཙནྡན་དཀར་པོ་དང་གུར་གུམ་གྱི་ཆུས་ཀྱང་གཏོར་བར་བྱའོ། །</s>
  </p>
  <p id="972">
    <s id="972:1" flag="alternateSource">གཙང་མའི་ས་ཕྱོགས་སུ་ཅ་ཅོ་མེད་ཅིང་སྐྱེ་བོ་དང་བྲལ་བ་དབེན་པའི་གནས་སུ་བཀབ་པ་དང་གསང་བར་མེ་ཏོག་གིས་མཆོད་དོ། །</s>
  </p>
  <p id="973">
    <s id="973:1" flag="alternateSource">དེ་ནས་སྒྲུབ་པ་པོས་ཡང་དག་པར་དག་པར་བྱེད་པའི་སྔགས་ཀྱིས་བརྒྱ་རྩ་བརྒྱད་མངོན་པར་བསྔགས་པའི་ཡུངས་ཀར་གྱིས་ཕྱོགས་བཞི་སྟེང་འོག་ཕྱོགས་མཚམས་སུ་གཏོར་བར་བྱའོ། །</s>
  </p>
  <p id="974">
    <s id="974:1" flag="alternateSource">དེ་ནས་ཐ་ག་པ་ལ་ཡུངས་ཀར་གྱིས་གཏོར་བར་བྱ་ཞིང་། ཕྱག་རྒྱ་ཆེན་པོ་གཙུག་ཕུད་ལྔ་བཅིངས་ཏེ། </s>
  </p>
  <p id="975">
    <s id="975:1" flag="alternateSource">གཙུག་ཕུད་བཅིང་བ་བྱས་ན་སྲུང་བ་ཆེན་པོ་བྱས་པར་འགྱུར་རོ། །</s>
  </p>
  <p id="976">
    <s id="976:1" flag="alternateSource">གལ་ཏེ་རས་རིས་རབ་ཡིན་ན་ནི། ཟུར་བཞིར་ཞེང་དུ་ཁྲུ་བཞི་ཆུར་ཁྲུ་བརྒྱད་དེ། </s>
  </p>
  <p id="977">
    <s id="977:1" flag="alternateSource">ཐ་ག་པས་དེ་ཙམ་ལ་ཡོངས་སུ་གོམས་པར་བྱའོ། །</s>
  </p>
  <p id="978">
    <s id="978:1" flag="alternateSource">འབྲིང་ནི་ཞེང་དུ་ཁྲུ་དོ་ཆུར་ཁྲུ་ལྔ་པའོ། །</s>
  </p>
  <p id="979">
    <s id="979:1" flag="alternateSource">ཐ་མ་ནི་ཞེང་དུ་བདེ་བར་གཤེགས་པའི་མཐོ་གང་ཆུར་ནི་ཁྲུ་བརྒྱད་ཀྱི་ཕྱེད་དོ། །</s>
  </p>
  <p id="980">
    <s id="980:1" flag="alternateSource">དེ་ལ་སངས་རྒྱས་བཅོམ་ལྡན་འདས་ཀྱི་མཐོ་གང་ལ་ནི་ཡུལ་དབུས་ཀྱི་སྐྱེས་བུ་ཚད་དང་ལྡན་པའི་ཁྲུ་གཅིག་སྟེ། </s>
  </p>
  <p id="981">
    <s id="981:1" flag="alternateSource">འདི་ལ་བདེ་བར་གཤེགས་པའི་མཐོ་ཞེས་བསྒྲགས་ཏེ། </s>
  </p>
  <p id="982">
    <s id="982:1" flag="alternateSource">ཚད་འདིས་ཚད་དུ་བསྟན་པ་ཡིན་ནོ། །</s>
  </p>
  <p id="983">
    <s id="983:1" flag="alternateSource">རས་ནི་རབ་ཀྱིས་དངོས་གྲུབ་མཆོག །འཇིག་རྟེན་གང་ཟག་མཆོག་གིས་གསུངས། །</s>
  </p>
  <p id="984">
    <s id="984:1" flag="alternateSource">ཐུབ་པ་མྱ་ངན་འདས་འོག་ཏུ། །རྒྱལ་སྲིད་འདོད་ལ་བར་མ་ཡིན། །</s>
  </p>
  <p id="985">
    <s id="985:1" flag="alternateSource">ལོངས་སྤྱོད་ཆེ་འདོད་སྐྱེས་བུ་དང་། །</s>
    <s id="985:2">ལྷ་མི་ལྷ་མིན་གདེངས་ཅན་ནི། །ཐ་མ་ལ་ནི་གྲུབ་པར་བཤད། །</s>
  </p>
  <p id="986">
    <s id="986:1" flag="alternateSource">འབྲིང་གིས་འབྲིང་ནི་གྲུབ་པའོ། །</s>
  </p>
  <p id="987">
    <s id="987:1" flag="alternateSource">ལས་རྣམས་ཕྲན་ཚེགས་དག་ལ་ནི། །རས་ནི་ཐ་མས་རྟག་ཏུ་འགྲུབ། །</s>
  </p>
  <p id="988">
    <s id="988:1" flag="alternateSource">རྫས་རྣམས་ཀུན་ལ་རྟག་ཏུ་ནི། །ལས་རྣམས་ཐམས་ཅད་འགྲུབ་པར་འགྱུར། །</s>
  </p>
  <p id="989">
    <s id="989:1" flag="alternateSource">རས་གསུམ་གྱིས་ཀྱང་བསྟན་པ་ནི། །སྐལ་འདོད་མི་ལ་འགྲུབ་པ་ཡིན། །</s>
  </p>
  <p id="990">
    <s id="990:1" flag="alternateSource">བརྒྱ་བྱིན་བདེ་སོགས་བདག་པོ་ལའང་། །ཆོ་ག་ཉམས་ན་འགྲུབ་མི་འགྱུར། །</s>
  </p>
  <p id="991">
    <s id="991:1" flag="alternateSource">ཆོ་ག་ཡང་དག་ལྡན་ན་ནི། །མི་ཡི་སྐྱེ་བ་ཐ་མ་ལའང་། །ལས་རྣམས་ཐམས་ཅད་འབད་མེད་<ref folio="F.149.a"/>པར། །མྱུར་བ་ཉིད་དུ་འགྲུབ་པར་བྱེད། །</s>
  </p>
  <p id="992">
    <s id="992:1" flag="alternateSource">རྒྱལ་བ་རྒྱ་མཚོ་སྲས་དག་གིས། །ལམ་འདི་དག་ནི་ཡང་དག་བསྟན། །</s>
  </p>
  <p id="993">
    <s id="993:1" flag="alternateSource">ཕོངས་པ་མགོན་མེད་སྡུག་བསྔལ་བའི། །སེམས་ཅན་ཀུན་ལ་ལེགས་སྦྱིན་པའོ། །</s>
  </p>
  <p id="994">
    <s id="994:1" flag="alternateSource">བྱང་ཆུབ་ལམ་ནི་མ་ལུས་ཀྱང་། །དེ་ཉིད་གཟིགས་པས་བསྟན་པ་སྟེ། །</s>
  </p>
  <p id="995">
    <s id="995:1" flag="alternateSource">བྱང་ཆུབ་རྒྱུ་ཡི་ཆོས་འདི་ནི། །སྔགས་ཀྱི་ལམ་གྱིས་བསྟན་པ་ཡིན། །</s>
  </p>
  <p id="996">
    <s id="996:1" flag="alternateSource">འཇིག་རྟེན་དཀྱིལ་འཁོར་མ་ལུས་དང་། །འཇིག་རྟེན་འདས་པའང་འགྲུབ་འགྱུར་ཏེ། །</s>
  </p>
  <p id="997">
    <s id="997:1" flag="alternateSource">དཀྱིལ་འཁོར་གང་དག་བསྟན་པ་ཡིས། །འབད་པ་མེད་པར་སྔགས་རྣམས་འགྲུབ། །</s>
  </p>
  <p id="998">
    <s id="998:1" flag="alternateSource">གང་ཞིག་བྱང་ཆུབ་རྒྱུ་འདོད་པས། །དེ་ལ་རྟག་ཏུ་དངོས་གྲུབ་འགྱུར། །</s>
  </p>
  <p id="999">
    <s id="999:1" flag="alternateSource">འགྲོ་ལ་ཕན་སེམས་རྟག་མེད་པ། །གཞན་ལ་འགྲུབ་པར་མི་འགྱུར་རོ། །</s>
  </p>
  <p id="1000">
    <s id="1000:1" flag="alternateSource">བདག་ཉིད་ཆེན་པོ་འཇམ་དཔལ་ནི། །གཞོན་ནུར་གྱུར་པས་ཁྱད་པར་དུ། །བྱང་ཆུབ་འཇུག་པའི་ཁྱད་སེམས་ལ། །རས་རིས་འགྲུབ་པར་གསུངས་པ་ཡིན། །</s>
  </p>
  <p id="1001">
    <s id="1001:1" flag="alternateSource">བྱ་བ་མྱུར་དུ་འགྲུབ་པའི་ཕྱིར། །ཐམས་ཅད་འདིར་ནི་ཐོབ་པ་ཡིན། །</s>
  </p>
  <p id="1002">
    <s id="1002:1" flag="alternateSource">དེ་ནས་མཐར་གྱིས་བཟོ་བོས་ནི། །རས་ནི་འབད་པས་བཏགས་པར་བྱ། །</s>
  </p>
  <p id="1003">
    <s id="1003:1" flag="alternateSource">ཉིན་ཞག་ལྔ་དང་བརྒྱད་དང་ནི། །བཅུ་དྲུག་གཉིས་དང་བཞི་དང་ནི། །</s>
    <s id="1003:2">ཉིན་ཞག་གཅིག་གིས་མྱུར་དུ་ནི། །མྱུར་བར་རས་ཀྱི་ཐ་ག་བྱ། །</s>
  </p>
  <p id="1004">
    <s id="1004:1" flag="alternateSource">གྲུབ་པ་མཆོག་ནི་འདོད་པ་ཡིས། །ཉིན་ཞག་གཅིག་པ་དགེ་བ་ཡིན། །</s>
  </p>
  <p id="1005">
    <s id="1005:1" flag="alternateSource">གཙང་སྦྲའི་སྤྱོད་པ་ཕུན་སུམ་ཚོགས། །བཟོ་བོ་རྟག་ཏུ་བྱིན་བརླབས་ལྡན། །</s>
  </p>
  <p id="1006">
    <s id="1006:1" flag="alternateSource">གནས་ནས་ཐག་རིང་སོང་ནས་ནི། །བཤང་དང་གཅི་བ་ཡོངས་སུ་དོར། །</s>
  </p>
  <p id="1007">
    <s id="1007:1" flag="alternateSource">དེ་ནས་གོས་བཅས་ཁྲུས་བྱས་ཏེ། །</s>
  </p>
  <p id="1008">
    <s id="1008:1" flag="alternateSource">གོས་གཞན་དག་ཀྱང་བགོ་བྱ་ཞིང་། །</s>
    <s id="1008:2">གོས་དཀར་ཕྲེང་བ་ལྡན་པར་འཆང་། །ཡང་དང་ཡང་དུ་ཉེ་རེག་བྱ། །</s>
  </p>
  <p id="1009">
    <s id="1009:1" flag="alternateSource">ལུས་ནི་ཙནྡན་དཀར་པོས་བྱུགས། །</s>
  </p>
  <p id="1010">
    <s id="1010:1" flag="alternateSource">བཟོ་བོས་ལག་པ་གཉིས་ཀྱང་བྱུགས། །</s>
  </p>
  <p id="1011">
    <s id="1011:1" flag="alternateSource">ལེགས་འཇམ་རྟག་ཏུ་དྲི་མེད་པར། །འབད་པས་ཀྱང་ནི་ཐ་ག་བྱ། །</s>
  </p>
  <p id="1012">
    <s id="1012:1" flag="alternateSource">དེ་ལ་སོགས་པའི་སྦྱོར་བ་འམ། །གཞན་ནི་རྒྱལ་བས་གསུངས་པ་དང་། །</s>
    <s id="1012:2">རྣམ་དཔྱད་རང་བཞིན་འབད་པ་ཡིས། །རས་ནི་མ་ལུས་ཐ་ག་བྱ། །</s>
  </p>
  <p id="1013">
    <s id="1013:1" flag="alternateSource">རས་ཀྱི་ཐ་ག་ཟིན་པ་དང་། །སྔར་གསུངས་ལས་ཀྱིས་ལེགས་བྱས་པ། །</s>
    <s id="1013:2">ཚད་ལྡན་ཉམས་པ་མེད་པ་ནི། །ཉིན་ཞག་བཟང་ལ་བལྟབ་སྟེ་བཞག །</s>
  </p>
  <p id="1014">
    <s id="1014:1" flag="alternateSource">ཡར་ངོའི་ཤིན་ཏུ་བཟང་པོ་ལ། །དེ་ལ་སྔགས་ནི་གཞུག་པར་བྱ། །</s>
  </p>
  <p id="1015">
    <s id="1015:1" flag="alternateSource">རས་ནི་ཡོངས་སུ་གསལ་<ref folio="F.149.b"/>བྱས་པ། །ཁ་ཚར་མཐར་ནི་མདུད་མཛེས་བྱ། །</s>
  </p>
  <p id="1016">
    <s id="1016:1" flag="alternateSource">འོད་མའི་ཤིང་ལ་བཏགས་ནས་ནི། །དེ་ནས་རས་ནི་བླངས་ཏེ་འགྲོ། །</s>
  </p>
  <p id="1017">
    <s id="1017:1" flag="alternateSource">བཟོ་བོ་བདེ་ལེགས་བྱས་ནས་ནི། །ནོར་མང་པོས་ནི་བགོ་བཤའ་བྱ། །</s>
  </p>
  <p id="1018">
    <s id="1018:1" flag="alternateSource">བརྟུལ་ཞུགས་བཟང་པོ་ལེགས་སྤྱོད་པའི། །སྔགས་པ་ཅི་ལྟར་འདོད་སོང་ནས། །</s>
  </p>
  <p id="1019">
    <s id="1019:1" flag="alternateSource">མེ་ཏོག་དྲི་ཞིམ་གྱིས་མཆོད་དེ། །</s>
  </p>
  <p id="1020">
    <s id="1020:1" flag="alternateSource">གཙང་བའི་ཕྱོགས་སུ་གཞག་པར་བྱ། །</s>
  </p>
  <p id="1021">
    <s id="1021:1" flag="alternateSource">འདི་ཉིད་ཀྱི་ནི་སྔགས་ཀྱིས་སུ། །སྲུང་བའི་ཆོ་ག་རབ་ཏུ་བྱ། །</s>
  </p>
  <p id="1022">
    <s id="1022:1" flag="alternateSource">སྔོན་ནི་རས་བལ་གང་དེ་ཡིས། །ལན་མང་དུ་ནི་ཡོངས་སྦྱངས་ལ། །</s>
    <s id="1022:2">བདག་ཉིད་དང་ནི་རས་དག་ལ། །</s>
    <s id="1022:3">དེ་ཉིད་ཀྱིས་ནི་བསྲུང་བར་བྱ། །</s>
  </p>
  <p id="1023">
    <s id="1023:1" flag="alternateSource">དཔའ་བོ་ཆེན་པོ་འཇམ་དཔལ་གྱིས། །སྔགས་ཀྱི་བཟླས་པ་གསུངས་པ་དང་། །</s>
    <s id="1023:2">འདས་པའི་སངས་རྒྱས་མང་པོ་དང་། །ངས་ཀྱང་ད་ལྟར་གསུངས་པ་ཡིན། །</s>
  </p>
  <p id="1024">
    <s id="1024:1" flag="alternateSource">དེ་ཉིད་སྔགས་ནི་ཐམས་ཅད་ཀྱི། སྔགས་ཀྱི་ངོ་བོས་རྣམ་པར་སྤྱོད། །</s>
  </p>
  <p id="1025">
    <s id="1025:1" flag="alternateSource">བརྩོན་འགྲུས་ཆེ་ཞིང་གཟི་བརྗིད་ཆེ། །</s>
  </p>
  <p id="1026">
    <s id="1026:1" flag="alternateSource">སྔགས་ཀྱི་དོན་ཀུན་སྒྲུབ་བྱེད་པ། །</s>
    <s id="1026:2">ཆ་བྱད་རྣམ་པ་སྣ་ཚོགས་བྱེད། །</s>
  </p>
  <p id="1027">
    <s id="1027:1" flag="alternateSource">སྐྱོབ་པ་རྣམ་པ་སྣ་ཚོགས་རྒྱུ། །</s>
    <s id="1027:2">འཛམ་གླིང་གནས་པའི་སེམས་ཅན་རྣམས། །རྨོངས་པ་སྤྱོད་ཅིང་སེམས་པ་མེད། །</s>
  </p>
  <p id="1028">
    <s id="1028:1" flag="alternateSource">མ་དད་ཕྱིན་ཅི་ལོག་པར་བྱེད། །</s>
  </p>
  <p id="1029">
    <s id="1029:1" flag="alternateSource">ལོག་སྤྱོད་ཤིན་ཏུ་བརྐམ་ཆགས་ཀྱིས། །</s>
    <s id="1029:2">རྫས་རྣམས་མ་ལུས་པ་དག་དང་། །སྔགས་རྣམས་ཀྱིས་ཀྱང་འགྲུབ་མི་བྱེད། །</s>
  </p>
  <p id="1030">
    <s id="1030:1" flag="alternateSource">འཁོར་བའི་མུན་པའི་བཙོན་རར་ནི། །དེ་ཉིད་ཀྱིས་ནི་འཁོར་བར་འགྱུར། །</s>
  </p>
  <p id="1031">
    <s id="1031:1" flag="alternateSource">གང་ཡང་རྟག་ཏུ་ཡི་དག་ཅིང་། །དད་ལྡན་བཀྲ་ཤིས་དག་ལ་དགའ། །</s>
  </p>
  <p id="1032">
    <s id="1032:1" flag="alternateSource">སྔགས་རྣམས་ཀུན་ལ་སྤྲོ་བ་དང་། །རྟག་ཏུ་འཛིན་དང་འཆང་བ་དང་། །</s>
    <s id="1032:2">བདག་ཉིད་ཆེན་པོ་དངོས་གྲུབ་འདོད། །</s>
  </p>
  <p id="1033">
    <s id="1033:1" flag="alternateSource">སྤྲོ་བ་ཆེ་ཞིང་གཟི་བརྗིད་ཆེ། །</s>
  </p>
  <p id="1034">
    <s id="1034:1" flag="alternateSource">རྒྱལ་བས་གསུངས་པའི་སྔགས་དག་ནི། །འབད་པ་མེད་པར་འགྲུབ་པར་འགྱུར། །</s>
  </p>
  <p id="1035">
    <s id="1035:1" flag="alternateSource">དད་པ་མེད་པའི་སྐྱེ་བོ་ལ། །དཀར་པོའི་ཆོས་རྣམས་མི་སྐྱེ་སྟེ། །</s>
  </p>
  <p id="1036">
    <s id="1036:1" flag="alternateSource">ས་བོན་ཚྭ་སྒོར་བཏབ་པ་ལ། །མྱུ་གུ་སྐྱེ་བ་མེད་པ་བཞིན། །</s>
    <s id="1036:2">དད་པའི་རྩ་བ་རྟག་ཏུ་ཆོས། །ཆོས་དོན་གཟིགས་པས་གསུངས་པ་སྟེ། །</s>
  </p>
  <p id="1037">
    <s id="1037:1" flag="alternateSource">ཆོས་དོན་སྤྱོད་པ་དེ་དག་ལ། །སྔགས་རྣམས་རྟག་ཏུ་འགྲུབ་པར་གསུངས། །</s>
  </p>
  <p id="1038">
    <s id="1038:1" flag="alternateSource">དེ་ནས་སྒྲུབ་པ་པོས་བཟོ་བོ་ལེགས་པར་བསླབ་པའི་རི་མོ་མཁན་ནམ། བདག་ཉིད་འདྲི་བ་ལ་མཁས་པས། ཚོན་མ་འདྲེས་ཤིང་<ref folio="F.150.a"/>ཁ་དོག་གསལ་བ་དང་ལྡན་པའི་ཚོན་རྩི་རྣམས་བླངས་ཏེ</s>
  </p>
  <p id="1039">
    <s id="1039:1" flag="alternateSource">སྔར་ཐ་ག་པ་ལ་བྱས་པའི་ཆོ་ག་ཅི་ལྟ་བ་དེ་ཉིད་ཀྱི་མཚན་ཉིད་དང་ལྡན་པས། རི་མོ་མཁན་ལ་སྔ་མ་བཞིན་སྦྱར་བར་བྱ་སྟེ། </s>
  </p>
  <p id="1040">
    <s id="1040:1" flag="alternateSource">སྔར་ཅི་ལྟར་ཐ་ག་པ་ལ་བྱས་པ་དེ་ཉིད་ཀྱིས་རས་ལ་རི་མོ་འདྲིར་གཞུག་གོ། །</s>
  </p>
  <p id="1041">
    <s id="1041:1" flag="alternateSource">ཡང་ན་བདག་ཉིད་ཀྱིས་བྲི་བར་བྱའོ། །</s>
  </p>
  <p id="1042">
    <s id="1042:1" flag="alternateSource">ག་པུར་དང་ཙནྡན་དང་གུར་གུམ་ལ་སོགས་པའི་དྲིས་ཚོན་རྩི་ལ་བསྒོ་བར་བྱ་ཞིང་བདུག་སྤོས་བསྲེགས་ཏེ། </s>
  </p>
  <p id="1043">
    <s id="1043:1" flag="alternateSource">དེ་ཉིད་ཀྱི་སྔགས་ཀྱིས་ལན་བརྒྱ་རྩ་བརྒྱད་འཁོར་དང་བཅས་པ་ལ་ཡང་བཟླ་སྟེ། </s>
  </p>
  <p id="1044">
    <s id="1044:1" flag="alternateSource">མེ་ཏོག་ནཱ་ག་གེ་སར་དང་པུན་ནཱ་ག་དང་བ་ཀུ་ལ་དང་ཙམ་པ་ཀ་དང་དབྱར་གྱི་མེ་ཏོག་དང་དྷཱ་ནུཤྐ་རི་དང་མཱ་ལ་ཏིའི་མེ་ཏོག་ལ་སོགས་པས་རས་དེ་གཅལ་བཀྲམ་པ་བྱས་ལ། </s>
    <s id="1044:2">ཤར་དུ་མངོན་པར་ཕྱོགས་པས་ཀུ་ཤའི་ཁྲེས་ལ་འདུག་སྟེ་</s>
  </p>
  <p id="1045">
    <s id="1045:1" flag="alternateSource">བློ་ལེགས་པར་གནས་པ་དང་། སངས་རྒྱས་དང་བྱང་ཆུབ་སེམས་དཔའ་ལ་དམིགས་པའི་སེམས་ཀྱིས་པིར་ཕྲ་མོ་ལག་པར་བླངས་ནས</s>
  </p>
  <p id="1046">
    <s id="1046:1" flag="alternateSource">འཁྲུག་པ་མེད་པའི་སེམས་ཀྱིས་རས་དེ་ལ་བྲི་བར་བྱའོ། །</s>
  </p>
  <p id="1047">
    <s id="1047:1" flag="alternateSource">དང་པོར་རེ་ཞིག་བཅོམ་ལྡན་འདས་ཤཱཀྱ་ཐུབ་པ་བྲི་བར་བྱ་སྟེ། </s>
  </p>
  <p id="1048">
    <s id="1048:1" flag="alternateSource">རྣམ་པ་ཐམས་ཅད་ཀྱི་མཆོག་དང་ལྡན་པ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་མཚན་པ། སྐུ་དཔེ་བྱད་བཟང་པོ་བརྒྱད་ཅུས་ཉེ་བར་མཛེས་པ་རིན་པོ་ཆེའི་པདྨ་ལ་བཞུགས་པ་ཀུན་ནས་འོད་འབར་བ། སྐུ་འོད་འདོམ་གང་གིས་ཉེ་བར་མཛེས་པ་ཆོས་འཆད་བཞིན་པ། </s>
    <s id="1048:2">སྐུ་དང་ཞིང་རྣམ་པ་ཐམས་ཅད་ཀྱི་མཆོག་དང་ལྡན་པ། </s>
    <s id="1048:3">དབུས་ན་གནས་པའི་པདྨ་བཻ་ཌཱུརྱའི་སྡོང་བུ་ཅན་འོག་ན་ནི་ཀླུའི་རྒྱལ་པོ་གཉིས་ཀྱི་གདན་ཆེན་པོའི་པདྨའི་སྡོང་བུ་ལ་འཛིན་ཅིང་། </s>
    <s id="1048:4">དེ་བཞིན་གཤེགས་པ་ལ་བལྟ་བ། ལག་པ་གཡས་པས་ཕྱག་འཚལ་བ། མདོག་དཀར་པོ་རྒྱན་ཐམས་ཅད་ཀྱིས་བརྒྱན་པ་མི་དང་འདྲ་བ། ཕྱེད་སྦྲུལ་གྱི་གཟུགས་ཅན་དགའ་བོ་དང་ཉེ་དགའ་བྲི་བར་བྱའོ། །</s>
  </p>
  <p id="1049">
    <s id="1049:1" flag="alternateSource">ཀུན་ནས་པདྨའི་མཚོ་པདྨའི་འདབ་མ་དང་མེ་ཏོག་ཅུང་ཟད་ཁ་བྱེ་བ་དང་། རྣམ་པར་ཁ་བྱེ་བ་དང་ཆུ་ལས་སྐྱེས་པའི་སྲོག་ཆགས་རྣམས་དང་། བྱ་དང་ཉ་ལ་སོགས་པས་ཁྱབ་པ་ཡངས་ཤིང་མཛེས་པར་སྐྱེས་པ་བྲི་བར་བྱའོ། །</s>
  </p>
  <p id="1050">
    <s id="1050:1" flag="alternateSource">གང་བཅོམ་ལྡན་འདས་ཀྱི་རྩ་བའི་པདྨའི་སྡོང་བུ་དེ་ལས་འཕྲོས་པའི་ཡལ་ག་ལས་པདྨའི་མེ་ཏོག་<ref folio="F.150.b"/>དུ་མ་མཐར་གྱིས་མཐོ་བ་བྱའོ། །</s>
  </p>
  <p id="1051">
    <s id="1051:1" flag="alternateSource">གཡོན་གྱི་ཕྱོགས་སུ་པདྨའི་མེ་ཏོག་བརྒྱད་བྱས་ཏེ། </s>
  </p>
  <p id="1052">
    <s id="1052:1" flag="alternateSource">པདྨ་དེ་དག་ལ་བྱང་ཆུབ་སེམས་དཔའ་ཆེན་པོ་བརྒྱད་ཀྱི་གཟུགས་བཞུགས་པ་བྲི་བར་བྱའོ། །</s>
  </p>
  <p id="1053">
    <s id="1053:1" flag="alternateSource">དང་པོ་ལ་རེ་ཞིག་འཕགས་པ་འཇམ་དཔལ་ཅུང་ཟད་ཁ་དོག་པདྨའི་གེ་སར་བཞིན་དུ་སེར་སྐྱའམ་གུར་གུམ་མམ་གསེར་གྱི་མདོག་འདྲ་བ་གཞོན་ནུའི་ཆ་བྱད་བྱིས་པ་དང་། </s>
    <s id="1053:2">ཁྱེའུའི་གཟུགས་ཅན་སྐྲ་ཟུར་ཕུད་ལྔ་དང་ལྡན་པ། གཞོན་ནུའི་རྒྱན་གྱིས་བརྒྱན་པ། </s>
    <s id="1053:3">ལག་པ་གཡོན་པ་ན་ཨུཏྤལ་སྔོན་པོ་བསྣམས་པ། </s>
    <s id="1053:4">ལག་པ་གཡས་པས་དེ་བཞིན་གཤེགས་པ་ལ་ཕྱག་བྱེད་པ། སྐུ་མཛེས་པ་ཞི་བའི་ཆ་བྱད་ཀྱིས་དེ་བཞིན་གཤེགས་པ་ལ་བལྟ་བ། </s>
    <s id="1053:5">བཞིན་ཅུང་ཟད་རྒོད་པ་འོད་འབར་བ་དང་ལྡན་པས་དཀྱིལ་འཁོར་ཀུན་དུ་ཁྱབ་པ་བྲིའོ། །</s>
    <s id="1053:6">པདྨ་གཉིས་པ་ལ་འཕགས་པ་ཟླ་བའི་འོད་ཤིན་ཏུ་གཞོན་ཤ་ཅན་དེ་བཞིན་དུ་བྲི་བར་བྱའོ། །</s>
  </p>
  <p id="1054">
    <s id="1054:1" flag="alternateSource">གསུམ་པ་ལ་ནི་ནོར་བཟང་ངོ་། །</s>
  </p>
  <p id="1055">
    <s id="1055:1" flag="alternateSource">བཞི་པ་ལ་ནི་སྒྲིབ་པ་རྣམ་པར་སེལ་བའོ། །</s>
  </p>
  <p id="1056">
    <s id="1056:1" flag="alternateSource">ལྔ་པ་ལ་ནི་ནམ་མཁའ་མཛོད་དོ། །</s>
  </p>
  <p id="1057">
    <s id="1057:1" flag="alternateSource">དྲུག་པ་ལ་ནི་སའི་སྙིང་པོའོ། །</s>
  </p>
  <p id="1058">
    <s id="1058:1" flag="alternateSource">བདུན་པ་ལ་ནི་སྡིག་མེད་དོ། །</s>
  </p>
  <p id="1059">
    <s id="1059:1" flag="alternateSource">བརྒྱད་པ་ལ་ནི་སྤྱན་བཟང་ཡིན་ཏེ། </s>
  </p>
  <p id="1060">
    <s id="1060:1" flag="alternateSource">དེ་དག་ཐམས་ཅད་ཀྱང་གཞོན་ནུ་ཁྱེའུའི་ཆ་བྱད་ཅན། གཞོན་ནུའི་རྒྱན་གྱིས་བརྒྱན་པ་བྲི་བར་བྱའོ། །</s>
  </p>
  <p id="1061">
    <s id="1061:1" flag="alternateSource">བཅོམ་ལྡན་འདས་ཀྱི་གཡས་ཕྱོགས་སུ་ནི། བྱང་ཆུབ་སེམས་དཔའ་ཆེན་པོ་བརྒྱད་བྱམས་པ་མ་གཏོགས་པ་རྒྱན་ཐམས་ཅད་ཀྱིས་བརྒྱན་པ། </s>
    <s id="1061:2">འཕགས་པ་བྱམས་པ་ནི་བཅོམ་ལྡན་འདས་དང་ཉེ་བར་བྲི་བར་བྱ་སྟེ། </s>
  </p>
  <p id="1062">
    <s id="1062:1" flag="alternateSource">ཚངས་པར་སྤྱོད་པའི་ཆ་བྱད་འཛིན་པ། མགོ་རལ་པའི་ཅོད་པན་བཅིངས་པ། </s>
    <s id="1062:2">མདོག་གསེར་འདྲ་བ། ག་ཤ་དམར་པོ་གྱོན་པ། </s>
    <s id="1062:3">དར་ལ་དམར་པོའི་སྟོད་གཡོགས་བྱས་པ། </s>
    <s id="1062:4">ཐལ་བའི་ཐིག་ལེ་གསུམ་གྱིས་མཚན་པ། </s>
    <s id="1062:5">གཟུགས་མཛེས་པ་དང་ལྡན་པ་དབྱིག་པ་དང་སྤྱི་བླུགས་འཛིན་པ་ཀྲིཥྞ་ས་རའི་པགས་པ་ཐལ་གོང་གཡོན་པར་བགོས་པ། </s>
    <s id="1062:6">ལག་པ་གཡོན་པས་ཕྲེང་བ་འཛིན་ཅིང་དེ་བཞིན་གཤེགས་པ་ལ་ཕྱག་བྱེད་པ། དེར་གཏོད་པའི་ལྟ་བ་སེམས་ཀྱི་སྤྱོད་པ་བསམ་གཏན་ལ་དམིགས་པའི་རྣམ་པ་ཅན་ནོ། །</s>
  </p>
  <p id="1063">
    <s id="1063:1" flag="alternateSource">པདྨ་གཉིས་པ་ལ་འཕགས་པ་ཀུན་དུ་བཟང་པོ་མདོག་མེ་ཏོག་པྲི་ཡང་ཀུ་ལྟར་<ref folio="F.151.a"/>སྔོ་སངས། </s>
  </p>
  <p id="1064">
    <s id="1064:1" flag="alternateSource">ལུས་རྒྱན་ཐམས་ཅད་ཀྱིས་བརྒྱན་པ། </s>
    <s id="1064:2">ལག་པ་གཡོན་པ་ན་ནོར་བུ་རིན་པོ་ཆེ་ཐོགས་པ། ལག་པ་གཡས་པ་ན་བིལ་བ་ཐོགས་ཤིང་མཆོག་སྦྱིན་པ། </s>
    <s id="1064:3">གཟུགས་མཛེས་པ་དང་ལྡན་པ་དེ་བཞིན་དུ་བྲི་བར་བྱའོ། །</s>
  </p>
  <p id="1065">
    <s id="1065:1" flag="alternateSource">གསུམ་པ་ལ་ནི་འཕགས་པ་སྤྱན་རས་གཟིགས་དབང་ཕྱུག་འདམ་བུའི་མདོག་འདྲ་བ། རྒྱན་ཐམས་ཅད་ཀྱིས་བརྒྱན་པ། </s>
    <s id="1065:2">རལ་པའི་ཅོད་པན་འཆང་བ། མཆོད་ཕྱིར་ཐོགས་དཀར་པོས་བྱས་པ། </s>
    <s id="1065:3">འཕགས་པ་འོད་དཔག་མེད་གཟུགས་མཛེས་ཤིང་ཡིད་དུ་འོང་བ། སྟོབས་བཅུ་དང་ལྡན་པ། རལ་པའི་མཐར་སྐྱིལ་མོ་ཀྲུང་གིས་བཞུགས་ཤིང་ཅོད་པན་དུ་བྱས་པ། </s>
    <s id="1065:4">ལག་པ་གཡོན་ན་པདྨ་བསྣམས་པ། ལག་པ་གཡས་པ་མཆོག་སྦྱིན་པ། </s>
    <s id="1065:5">སེམས་ཀྱི་སྤྱོད་པ་བསམ་གཏན་ལ་དམིགས་པའི་རྣམ་པ་ཅན། ལུས་ཀུན་ནས་འོད་ཀྱིས་གསལ་བར་བྱས་པའོ། །</s>
  </p>
  <p id="1066">
    <s id="1066:1" flag="alternateSource">བཞི་པ་ལ་ནི་འཕགས་པ་ཕྱག་ན་རྡོ་རྗེ་ལག་པ་གཡོན་ན་རྡོ་རྗེ་འཛིན་པ། </s>
    <s id="1066:2">ལག་པ་གཡས་ན་བིལ་བ་ཐོགས་པས་མཆོག་སྦྱིན་པ་མདོག་གསེར་འདྲ་བ། རྒྱན་ཐམས་ཅད་ཀྱིས་བརྒྱན་པ། གཟུགས་མཛེས་པ། ཞི་བའི་ལྟ་བ་དང་ལྡན་པ་དང་། </s>
    <s id="1066:3">དྲ་བ་དང་དྲ་བ་ཕྱེད་པས་ལུས་ཉེ་བར་དཀྲིས་པ་མུ་ཏིག་གི་ཕྲེང་བས་མཆོད་ཕྱིར་ཐོགས་བྱས་པ། ཅོད་པན་རིན་པོ་ཆེ་འབར་བས་རྣམ་པར་འཕྲོ་བ་གོས་གཡོ་བ་དང་ལྡན་པ་བགོས་པ་དར་ལ་དཀར་པོའི་སྟོད་གཡོགས་བྱས་པའོ། །</s>
  </p>
  <p id="1067">
    <s id="1067:1" flag="alternateSource">འཕགས་པ་སྤྱན་རས་གཟིགས་དབང་ཕྱུག་དང་ཀུན་དུ་བཟང་པོའི་ན་བཟའ་སྟོད་གཡོགས་ཀྱང་འདི་བཞིན་དུ་བྱའོ། །</s>
  </p>
  <p id="1068">
    <s id="1068:1" flag="alternateSource">ཆ་བྱད་ནི་ཅི་ལྟར་སྔར་བསྟན་པ་བཞིན་བྱའོ། །</s>
  </p>
  <p id="1069">
    <s id="1069:1" flag="alternateSource">དེ་བཞིན་དུ་པདྨ་ལྔ་པ་ལ་ནི་འཕགས་པ་བློ་གྲོས་ཆེན་པོ། </s>
    <s id="1069:2">དྲུག་པ་ལ་ནི་བློ་གྲོས་ཞི་བ། </s>
    <s id="1069:3">བདུན་པ་ལ་ནི་རྣམ་པར་སྣང་མཛད་སྙིང་པོ། །</s>
    <s id="1069:4">བརྒྱད་པ་ལ་ནི་ངན་སོང་སྤོང་བ་སྟེ། </s>
  </p>
  <p id="1070">
    <s id="1070:1" flag="alternateSource">བྱང་ཆུབ་སེམས་དཔའ་འདི་དག་བྲི་བར་བྱ་སྟེ། </s>
  </p>
  <p id="1071">
    <s id="1071:1" flag="alternateSource">བིལ་བའི་འབྲས་བུ་དང་གླེགས་བམ་ལག་ན་ཐོགས་པ། རྒྱན་ཐམས་ཅད་ཀྱིས་ཤིན་ཏུ་མཛེས་པ། དར་ལས་སྟོད་གཡོགས་བྱས་པ། རྒྱན་ཐམས་ཅད་ཀྱིས་བརྒྱན་པ། གཡོ་བ་དང་ལྡན་པའི་གོས་བགོས་པའོ། །</s>
  </p>
  <p id="1072">
    <s id="1072:1" flag="alternateSource">དེ་དག་གི་སྟེང་དུའང་རང་སངས་རྒྱས་བརྒྱད་བྲི་བར་<ref folio="F.151.b"/>བྱ་སྟེ། </s>
  </p>
  <p id="1073">
    <s id="1073:1" flag="alternateSource">དགེ་སློང་གི་ཆ་བྱད་འཛིན་པ་ལུས་སྐྱེས་བུ་ཆེན་པོའི་མཚན་དང་ལྡན་པ། </s>
    <s id="1073:2">ཆོས་གོས་དམར་པོ་གྱོན་པ། སྐྱིལ་མོ་ཀྲུང་གིས་ཉེ་བར་གནས་པ། རིན་པོ་ཆེའི་ཨུཏྤལ་ལ་འདུག་པ་ཆ་བྱད་ཞི་བའི་བདག་ཉིད་ཀུན་ནས་འོད་འཕྲོ་བའི་ཕྲེང་བས་ཁྱབ་པ། མེ་ཏོག་དྲི་ཞིམ་པོས་གཅལ་བཀྲམ་པ་ལ་འདི་ལྟ་སྟེ། </s>
  </p>
  <p id="1074">
    <s id="1074:1" flag="alternateSource">མེ་ཏོག་མཱ་ལི་ཏ་དང་དབྱར་གྱི་མེ་ཏོག་དང་། དྷཱ་ནུཥྐ་རི་ཀ་དང་པུན་ནཱ་ག་དང་ནཱ་ག་གེ་སར་ལ་སོགས་པའི་མེ་ཏོག་གིས་རས་རིས་ཀུན་ནས་གཅལ་བཀྲམ་པར་བྲི་བར་བྱའོ། །</s>
  </p>
  <p id="1075">
    <s id="1075:1" flag="alternateSource">བཅོམ་ལྡན་འདས་ཤཱཀྱ་ཐུབ་པའི་གཡོན་ཕྱོགས་སུ་འཕགས་པ་འཇམ་དཔལ་གྱི་སྟེང་དུ་རིན་པོ་ཆེ་དུ་མས་ཉེ་བར་སྤྲས་པ། ཤིན་ཏུ་ཡངས་པའི་གཞལ་མེད་ཁང་གི་དཀྱིལ་འཁོར་བྲག་གི་ཚོགས་ཀྱིས་ཤིན་ཏུ་ཉེ་བར་མཛེས་པར་བྱས་པ། </s>
    <s id="1075:2">རིན་པོ་ཆེའི་ཨུཏྤ་ལས་ཤིན་ཏུ་བཀབ་པ་རིའི་རྣམ་པ་ལྟ་བུ་བྲི་བར་བྱའོ། །</s>
  </p>
  <p id="1076">
    <s id="1076:1" flag="alternateSource">གནས་དེར་སངས་རྒྱས་བཅོམ་ལྡན་འདས་བརྒྱད་བྲི་བར་བྱ་སྟེ། </s>
  </p>
  <p id="1077">
    <s id="1077:1" flag="alternateSource">འདི་ལྟ་སྟེ་རིན་ཆེན་གཙུག་ཏོར་ཅན་རིན་པོ་ཆེ་བཻ་ཌཱུརྱའི་འོད་རྣམ་པར་འཕྲོ་བ། ཀུན་ནས་འོད་འདོམ་གང་བ། རིན་པོ་ཆེ་པདྨ་རཱ་ག་དང་ཨིནྡྲ་ནཱི་ལ་དང་། མརྒད་ལ་སོགས་པ་དང་། བཻ་ཌཱུརྱ་དང་ཨསྨ་གར་བྷ་ལ་སོགས་པ་ནོར་བུ་རིན་པོ་ཆེ་ཆེན་པོའི་བྱེ་བྲག་ཀུན་ནས་འོད་འཕྲོ་བ་དང་ལྡན་པ་ཉི་མ་འཆར་ཀའི་མདོག་འདྲ་བ། </s>
    <s id="1077:2">དེ་བཞིན་གཤེགས་པའི་སྐུ་ལྷུང་བཟེད་དང་ཆོས་གོས་དང་བླ་གོས་དང་ལྡན་པ། སྐྱིལ་ཀྲུང་གིས་བཞུགས་ཤིང་ཆོས་འཆད་པ། </s>
    <s id="1077:3">ན་བཟའ་སེར་པོ་མནབས་པ། </s>
    <s id="1077:4">སྐྱེས་བུ་ཆེན་པོའི་མཚན་གྱིས་སྐུ་ལ་ཁྱབ་པ། དཔེ་བྱད་བཟང་པོ་བརྒྱད་ཅུས་སྐུ་ཉེ་བར་མཛེས་པ། </s>
    <s id="1077:5">ཞི་བའི་གཟིགས་པ་དང་ལྡན་པ། རྣམ་པ་ཐམས་ཅད་ཀྱི་མཆོག་དང་ལྡན་པའི་དེ་བཞིན་གཤེགས་པ་རིན་ཆེན་གཙུག་ཏོར་ཅན་བྲི་བར་བྱའོ། །</s>
  </p>
  <p id="1078">
    <s id="1078:1" flag="alternateSource">གཉིས་པ་དེ་བཞིན་གཤེགས་པ་མེ་ཏོག་ཡང་དག་པར་སྐྱེས་པའི་དབང་པོའི་རྒྱལ་པོ་ཁ་དོག་གསེར་འདྲ་བ་བྲི་བར་བྱའོ། །</s>
  </p>
  <p id="1079">
    <s id="1079:1" flag="alternateSource">གསུམ་པ་པདྨའི་གཙུག་ཏོར་པདྨའི་གེ་སར་དང་འདྲ་བ་ཆོས་འཆད་པ་བྲི་བར་བྱའོ། །</s>
  </p>
  <p id="1080">
    <s id="1080:1" flag="alternateSource">བཞི་པ་སྤྱན་བཟང་པོ་ཡང་བྲི་བར་བྱའོ། །</s>
  </p>
  <p id="1081">
    <s id="1081:1" flag="alternateSource">ལྔ་པ་བསྙེན་པར་དཀའ་བ་དང་། </s>
    <s id="1081:2">དྲུག་པ་རྒྱལ་བ་རྣམ་པར་སྣང་མཛད་དང་། </s>
    <s id="1081:3">བདུན་པ་སྨན་གྱི་བླ་བཻ་ཌཱུརྱའི་འོད་ཀྱི་རྒྱལ་པོ་དང་། </s>
    <s id="1081:4">བརྒྱད་པ་དེ་བཞིན་<ref folio="F.152.a"/>གཤེགས་པ་སྡུག་བསྔལ་ཐམས་ཅད་ཞི་བར་བྱེད་པའི་སྤྱན་གྱི་རྒྱལ་པོ་བྲི་བར་བྱའོ། །</s>
  </p>
  <p id="1082">
    <s id="1082:1" flag="alternateSource">འདི་དག་ཐམས་ཅད་ཀྱང་གསེར་གྱི་མདོག་ཅན་དེ་བཞིན་གཤེགས་པའི་སྐུའི་གཟུགས་སུ་བྲི་བར་བྱའོ། །</s>
  </p>
  <p id="1083">
    <s id="1083:1" flag="alternateSource">དེ་བཞིན་གཤེགས་པ་དེ་དག་གི་སྟེང་གི་ཕྱོགས་སུ་གཡས་གཡོན་ནས་སྤྲིན་གྱི་གསེབ་ནས་གནས་གཙང་མའི་ལྷའི་བུ་གཉིས་ལུས་མི་སྣང་བར་མེ་ཏོག་གི་ཆར་འབེབས་པ་བྲི་བར་བྱ་སྟེ</s>
  </p>
  <p id="1084">
    <s id="1084:1" flag="alternateSource">བར་སྣང་ལ་གནས་ནས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། རང་སངས་རྒྱས་དང་འཕགས་པ་ཉན་ཐོས་རྣམས་ལ་ཕྱག་འཚལ་བ་བྲི་བར་བྱའོ། །</s>
  </p>
  <p id="1085">
    <s id="1085:1" flag="alternateSource">རང་སངས་རྒྱས་ཐམས་ཅད་ཀྱི་འོག་ཏུ་ཉན་ཐོས་ཆེན་པོ་བརྒྱད་བྱང་ཆུབ་སེམས་དཔའི་མགོ་ལ་འདུག་པ་སྤངས་ཏེ་བྲི་བར་བྱ་བ་ལ་འདི་ལྟ་སྟེ། </s>
  </p>
  <p id="1086">
    <s id="1086:1" flag="alternateSource">གནས་བརྟན་ཤཱ་རིའི་བུ་དང་མཽད་གལ་གྱི་བུ་ཆེན་པོ་དང་འོད་སྲུང་ཆེན་པོ་དང་། རབ་འབྱོར་དང་སྒྲ་གཅན་འཛིན་དང་། དགའ་བོ་དང་བཟང་ལྡན་དང་། ཀ་པི་ནའོ། །</s>
  </p>
  <p id="1087">
    <s id="1087:1" flag="alternateSource">རང་སངས་རྒྱས་དག་ཀྱང་འདི་ལྟ་སྟེ། </s>
  </p>
  <p id="1088">
    <s id="1088:1" flag="alternateSource">སྤོས་ཀྱི་ངད་ལྡང་དང་དམན་པ་དང་ཉེ་བའི་འཆི་ལྟས་དང་། དཀར་པོ་དང་དཀར་པོའི་ཏོག་དང་། མུ་ཁྱུད་དང་མུ་ཁྱུད་བཟང་པོའོ། །</s>
  </p>
  <p id="1089">
    <s id="1089:1" flag="alternateSource">འདི་དག་ཐམས་ཅད་ཀྱང་ཤིན་ཏུ་མཛེས་པ། ཞི་བའི་ཆ་བྱད་ཀྱི་བདག་ཉིད་ཅན་ཤིན་ཏུ་དུལ་བའི་ཆ་བྱད་ཅན་ནོ། །</s>
  </p>
  <p id="1090">
    <s id="1090:1" flag="alternateSource">ཉན་ཐོས་ཆེན་པོ་དག་ཀྱང་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་ལ་ལྟ་བའོ། །</s>
  </p>
  <p id="1091">
    <s id="1091:1" flag="alternateSource">སྟེང་དུ་གནས་གཙང་མའི་ལྷའི་བུ་གཞན་གཉིས་ཉེ་བར་ཀུན་ནས་གོས་ཀྱི་བླ་རེ་ཆུ་ཞིང་ཡངས་པ་ཤིན་ཏུ་མཛེས་པ་འཛིན་ཅིང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། རང་སངས་རྒྱས་དང་འཕགས་པ་ཉན་ཐོས་རྣམས་ཀྱི་སྟེང་དུ་ལྷའི་གོས་དང་ཕྲེང་བ་འཛིན་པ་བྲི་བར་བྱའོ། །</s>
  </p>
  <p id="1092">
    <s id="1092:1" flag="alternateSource">བཅོམ་ལྡན་འདས་ཤཱཀྱ་ཐུབ་པའི་སྟེང་དབུའི་སྟེང་དུ་མུ་ཏིག་གི་ཕྲེང་བ་དང་། ཐག་གུ་དམར་པོ་པདྨ་རཱ་ག་དང་། ཨིནྡྲ་ནཱི་ལ་ལ་སོགས་པའི་མདུད་པ་བྱས་པ་རིན་པོ་ཆེའི་ཐག་གུའི་ཚོགས་བྱའོ། །</s>
  </p>
  <p id="1093">
    <s id="1093:1" flag="alternateSource">དེ་ལ་ཡང་གོས་ཀྱི་བླ་རེ་ཤིན་ཏུ་ལེགས་པར་ཀུན་ནས་བཀོད་པ་དང་། མུ་ཏིག་གི་ཕྲེང་བ་འཕྱང་བས་མཛེས་པ་བྲི་བར་བྱའོ། །</s>
  </p>
  <p id="1094">
    <s id="1094:1" flag="alternateSource">སངས་རྒྱས་བཅོམ་ལྡན་འདས་ཀྱི་འོག་ཏུ་ནི་པདྨའི་མཚོ་ལས་འཕགས་པ་འཇམ་དཔལ་གྱི་<ref folio="F.152.b"/>ཞབས་དྲུང་དང་ཉེ་བ་ན། </s>
  </p>
  <p id="1095">
    <s id="1095:1" flag="alternateSource">ཀླུའི་རྒྱལ་པོ་ཉེ་དགའི་ཕྱོགས་སུ་རིན་པོ་ཆེ་ཆེན་པོའི་རི་བོ་པདྨའི་མཚོ་ལས་མངོན་པར་འཐོན་པ་རིན་པོ་ཆེའི་མྱུ་གུ་དང་ཕུག་དང་རི་སུལ་དང་བྱི་རུའི་ཡལ་ག་དང་རིན་པོ་ཆེའི་ཤིང་གིས་ཡོངས་སུ་བསྐོར་བ། དྲང་སྲོང་ཆེན་པོའི་གནས་དང་གྲུབ་པ་དག་གིས་དེ་ལ་བརྟེན་པ། </s>
    <s id="1095:2">རིའི་རྩེ་མོའི་སྟེང་དུ་ཁྲོ་བོའི་རྒྱལ་པོ་གཤིན་རྗེ་གཤེད་ཤིན་ཏུ་མི་བཟད་པའི་གཟུགས་ཅན། ལག་པ་གཡས་པ་ན་ཞགས་པ་ཐོགས་པ། ལག་པ་གཡོན་པ་ན་གཞུ་ཐོགས་པ། </s>
    <s id="1095:3">བཞིན་ཁྲོ་གཉེར་དང་ལྡན་པ། བཀའ་ཉན་ཅིང་འཕགས་པ་འཇམ་དཔལ་ལ་ཕྱོགས་ཏེ་</s>
  </p>
  <p id="1096">
    <s id="1096:1" flag="alternateSource">ལྟ་བ་གསུས་པ་འཕྱང་བ། སྐྲ་གྱེན་དུ་བརྫེས་པ། མིག་སྨན་ནག་པོ་དང་སྤྲིན་ནག་པོ་དང་འདྲ་བ། </s>
    <s id="1096:2">ཁ་སྤུ་སེར་བ་སེན་མོ་རིང་བ་མིག་དམར་བ། </s>
    <s id="1096:3">མགུལ་བའི་ཕྱོགས་སྦྲུལ་གྱིས་བརྒྱན་པ། སྟག་གི་པགས་པ་མནབས་པ་བགེགས་ཐམས་ཅད་རྣམ་པར་འཇོམས་པར་བྱེད་པ་རབ་ཏུ་མི་བཟད་པ་ཆེན་པོ་ཁྲོ་བོའི་རྒྱལ་པོ་ཆེན་པོ་ཀུན་ནས་འབར་བ་ཁྲོ་བོའི་རྒྱལ་པོ་གཤིན་རྗེའི་གཤེད་བྲི་བར་བྱའོ། །</s>
  </p>
  <p id="1097">
    <s id="1097:1" flag="alternateSource">རི་དེའི་འོག་ཏུ་རྡོའི་སྟེང་ན་འདུག་པ། ལུས་ས་ལ་བཏུད་དེ་སྤོས་ཀྱི་སྣོད་ལག་ན་ཐོགས་པ། </s>
    <s id="1097:2">ཆ་བྱད་དང་དབྱིབས་ཅི་ལྟ་བ་བཞིན་རྟགས་འཛིན་པ། ཇི་ལྟར་རྗེས་སུ་མཐུན་པའི་སྤྱོད་པ་དང་། </s>
    <s id="1097:3">འཕགས་པ་འཇམ་དཔལ་གྱི་རྗེས་སུ་ལྟ་བའི་སྒྲུབ་པ་པོ་བྲི་བར་བྱའོ། །</s>
  </p>
  <p id="1098">
    <s id="1098:1" flag="alternateSource">ཀླུའི་རྒྱལ་པོ་དགའ་བོ་དང་ཉེ་བར་བཅོམ་ལྡན་འདས་ཤཱཀྱ་ཐུབ་པའི་འོག་དེའི་གཡས་ངོས་སུ་པདྨའི་མཚོ་ལས་མངོན་པར་བྱུང་བའི་རིན་པོ་ཆེའི་རིའི་རྒྱལ་པོ། ཇི་ལྟར་སྔར་རིའི་རྒྱལ་པོར་བསྟན་པ་དེ་བཞིན་དུ་བྲི་བར་བྱའོ། །</s>
  </p>
  <p id="1099">
    <s id="1099:1" flag="alternateSource">ཁྲོ་བོའི་རྒྱལ་པོ་གཤིན་རྗེའི་གཤེད་མེད་པ་ལྷའི་མེ་ཏོག་གིས་ཁྱབ་པ་བྲི་བར་བྱའོ། །</s>
  </p>
  <p id="1100">
    <s id="1100:1" flag="alternateSource">རི་དེ་ཡང་འཕགས་པ་སྤྱན་རས་གཟིགས་དབང་ཕྱུག་གི་འོག་ཏུ་བྲིའོ། །རི་དེ་ཡང་ཤིན་ཏུ་མཐོ་བ་རིན་པོ་ཆེ་པདྨ་རཱ་གའི་ཐེམ་སྐས་འདྲ་བ། བཻ་ཌཱུརྱའི་རང་བཞིན་རྩེ་མོ་མྱུ་གུ་འདྲ་བ་བྲི་བར་བྱའོ། །</s>
  </p>
  <p id="1101">
    <s id="1101:1" flag="alternateSource">དེ་ལ་བརྟེན་པའི་ལྷ་མོ་འཕགས་པ་སྤྱན་རས་གཟིགས་དབང་ཕྱུག་གི་ཐུགས་རྗེའི་ངོ་བོ་འཕགས་མ་སྒྲོལ་མ་རྒྱན་ཐམས་ཅད་ཀྱིས་བརྒྱན་པ། </s>
    <s id="1101:2">དར་ལ་དམར་པོས་སྟོད་གཡོགས་བྱས་པ་ཁ་དོག་རྣམ་པ་སྣ་ཚོགས་དང་ལྡན་པའི་གོས་ཅན། </s>
    <s id="1101:3">བུད་མེད་ཀྱི་རྒྱན་<ref folio="F.153.a"/>ཐམས་ཅད་ཀྱིས་ལུས་བརྒྱན་པ། ལག་པ་གཡོན་པ་ན་ཨུཏྤ་ལ་ཐོགས་པ། </s>
    <s id="1101:4">གསེར་གྱི་ཁ་དོག་ཅན་རྐེད་པ་ཕྲ་བ་ཧ་ཅང་ཡང་མི་སྐེམ་ཧ་ཅང་ཡང་མི་སྦོམ་ཧ་ཅང་ཡང་མི་རྒན། </s>
    <s id="1101:5">སེམས་བསམ་གཏན་ལ་ཞུགས་པ། བཀའ་ཉན་ཅིང་འདུག་པ། </s>
    <s id="1101:6">ལག་པ་གཡས་པ་མཆོག་སྦྱིན་པ། ཅུང་ཟད་གདོང་དང་ལུས་འདུད་པ། </s>
    <s id="1101:7">སྐྱིལ་ཀྲུང་གིས་འདུག་པ། འཕགས་པ་སྤྱན་རས་གཟིགས་དབང་ཕྱུག་ལ་ཅུང་ཟད་ལྟ་ཞིང་འདུག་པ། </s>
    <s id="1101:8">ཀུན་ནས་འབར་བའི་འོད་ཀྱི་ཕྲེང་བས་ཡོངས་སུ་བསྐོར་བ། </s>
    <s id="1101:9">དེར་ཡང་བཻ་ཌཱུརྱ་རིན་པོ་ཆེའི་རྩེ་མོ་ལ་ཤིང་པུནྣྣཱ་གའི་ཡལ་གས་ཀུན་ནས་བསྐོར་བ། ཡལ་ག་དག་ལ་ཡང་མེ་ཏོག་འཕེལ་ཞིང་ཁ་བྱེ་བས་ལེགས་པར་རྒྱས་པས་བཅོམ་ལྡན་འདས་མ་སྒྲོལ་མ་མངོན་པར་བཀབ་པ། </s>
    <s id="1101:10">ཡལ་ག་མངོན་པར་འདུད་པ་དེ་ཉིད་ཀྱང་ཤིན་ཏུ་ཁ་དོག་སྣ་ཚོགས་པ་བྱི་རུའི་མྱུ་གུའི་འབྲེལ་བ་རྣམ་པ་སྣ་ཚོགས་ཀྱི་ངོ་བོའི་ཚོན་འབར་བ་ན། </s>
  </p>
  <p id="1102">
    <s id="1102:1" flag="alternateSource">ལྷ་མོ་སྒྲོལ་མ་མངོན་དུ་ཕྱོགས་ཤིང་ལྟ་བ་བྲི་བར་བྱའོ། །</s>
  </p>
  <p id="1103">
    <s id="1103:1" flag="alternateSource">ལྷ་མོ་བགེགས་རྣམས་མ་ལུས་འཇོམས། །འཇིགས་པ་སེལ་བར་བྱེད་པའི་མཆོག །</s>
    <s id="1103:2">སྒྲུབ་པ་པོ་ནི་སྲུང་དོན་དུ། །དེས་ནི་དམ་པ་སྦྱིན་ཞིང་དགེ། །</s>
  </p>
  <p id="1104">
    <s id="1104:1" flag="alternateSource">སྟོབས་བཅུ་ལྡན་སྲས་ཐུགས་རྗེ་ནི། །བུད་མེད་གཟུགས་འཆང་ལྷ་མོ་ཡིན། །</s>
  </p>
  <p id="1105">
    <s id="1105:1" flag="alternateSource">འབྱུང་པོ་ཀུན་གྱི་དཔལ་དོན་དང་། །མཆོག་སྦྱིན་བྱེད་པ་བྲི་བར་བྱ། །</s>
  </p>
  <p id="1106">
    <s id="1106:1" flag="alternateSource">འཇམ་པའི་དབྱངས་ཅན་འོད་ཆེན་ནི། །གཞོན་ནུའང་ལྷ་མོ་འདི་ལ་དགྱེས། །</s>
    <s id="1106:2">བགེགས་རྣམས་ཐམས་ཅད་བསལ་བའི་ཕྱིར། །སྒྲུབ་པ་པོས་ཀྱང་ཡང་དག་བཀུར། །</s>
  </p>
  <p id="1107">
    <s id="1107:1" flag="alternateSource">མི་ཡི་བདག་པོ་སྲུང་དོན་དང་། །དཔལ་སྒྲུབ་ཕྱིར་ཡང་རི་མོ་བྲི། །</s>
    <s id="1107:2">ཁྲོ་བོའི་རྒྱལ་པོ་གང་ཡིན་ཏེ། །</s>
  </p>
  <p id="1108">
    <s id="1108:1" flag="alternateSource">རི་ཡི་རྩེ་མོར་གཞག་བྲིས་པ། །</s>
    <s id="1108:2">བགེགས་རྣམས་ཐམས་ཅད་གཞིག་པའི་ཕྱིར། །</s>
    <s id="1108:3">རྒྱལ་བ་མཆོག་དང་སྲས་ཀྱིས་གསུངས། །</s>
  </p>
  <p id="1109">
    <s id="1109:1" flag="alternateSource">མི་བཟད་ཆེན་པོ་འཁྱིལ་བ་ཆེ། །</s>
  </p>
  <p id="1110">
    <s id="1110:1" flag="alternateSource">གཏུམ་ཆེན་འོད་ཆེན་ལྡན་པ་པོ། །</s>
    <s id="1110:2">མ་རུངས་སེམས་ཅན་ཚར་གཅད་ཕྱིར། །སྒྲུབ་པ་ལ་ནི་རབ་ཏུ་བརྟགས། །</s>
  </p>
  <p id="1111">
    <s id="1111:1" flag="alternateSource">སྒྲུབ་པ་པོ་ནི་སྲུང་བ་དང་། །བགེགས་རྣམས་ཐམས་ཅད་སེལ་བར་བྱེད། །</s>
  </p>
  <p id="1112">
    <s id="1112:1" flag="alternateSource">མི་བཟད་ཁྲོ་བོའི་ངང་ཚུལ་ཅན། །སྔགས་ཀྱི་ལྷ་དག་འགུགས་པར་བྱེད། །</s>
  </p>
  <p id="1113">
    <s id="1113:1" flag="alternateSource">ཤིན་ཏུ་མི་བཟད་དྲག་པོའི་གཟུགས། །བརྩེ་བ་མེད་པ་ཐམས་ཅད་<ref folio="F.153.b"/>འདུལ། །</s>
    <s id="1113:2">སྡིག་དང་དྲག་པོར་སྤྱོད་པ་རྣམས། །དབང་དུ་མི་འགྱུར་དབང་དུ་བྱེད། །</s>
  </p>
  <p id="1114">
    <s id="1114:1" flag="alternateSource">མཁའ་སྤྱོད་ས་ལ་སྤྱོད་པ་དང་། །ས་འོག་སྤྱོད་པ་ཐམས་ཅད་ཀྱི། །</s>
    <s id="1114:2">ཐུབ་པའི་བསྟན་ལ་འགལ་བྱེད་གང་། །མ་རུངས་ཐམས་ཅད་འདུལ་བར་བྱེད། །</s>
  </p>
  <p id="1115">
    <s id="1115:1" flag="alternateSource">རས་ནི་ཀུན་ནས་གྲུ་བཞི་དང་། །ཟུར་བཞི་དག་ཏུ་བྲི་བ་ཡིན། །</s>
  </p>
  <p id="1116">
    <s id="1116:1" flag="alternateSource">རས་ཀྱི་འོག་ཏུ་ཐ་མར་ནི། །ཆུ་བོ་རྒྱ་ཆེའི་གནས་བྱ་སྟེ། །</s>
  </p>
  <p id="1117">
    <s id="1117:1" flag="alternateSource">ཀླུ་ཡི་གདེངས་ཀ་ཡན་ལག་ཅན། །གཅིག་ནི་ཀུན་དུ་བྱ་བ་ཡིན། །</s>
  </p>
  <p id="1118">
    <s id="1118:1" flag="alternateSource">ཡན་ལག་བཟང་པོ་དཀར་པོ་དང་། །ལུས་ཕྱེད་མི་ཡི་རྣམ་པར་སྐྱེས། །</s>
  </p>
  <p id="1119">
    <s id="1119:1" flag="alternateSource">བྱང་དུ་མགོ་ནི་གཞག་བྱ་སྟེ། །</s>
  </p>
  <p id="1120">
    <s id="1120:1" flag="alternateSource">རྟག་ཏུ་ཐལ་མོ་སྦྱར་བྱེད་པ། །</s>
    <s id="1120:2">སྟོབས་ཆེན་གདེངས་ཀ་བདུན་དང་ལྡན། །</s>
  </p>
  <p id="1121">
    <s id="1121:1" flag="alternateSource">མཐའ་ཡས་ཞེས་ནི་བྱ་བ་ཡིན། །</s>
  </p>
  <p id="1122">
    <s id="1122:1" flag="alternateSource">དེ་བཞིན་གཤེགས་ལ་ངེས་པར་ལྟ། །ནོར་བུ་རིན་ཆེན་གྱིས་མཛེས་པ། །</s>
    <s id="1122:2">ལེགས་པར་མཛེས་དང་གཟུགས་མཛེས་དང་། །རིན་ཆེན་རྒྱན་གྱིས་ཡོངས་བརྒྱན་པའི། །</s>
    <s id="1122:3">འབར་བའི་ཕྲེང་ཅན་བྲི་བ་ནི། །ཀླུ་རྒྱལ་ཆེན་པོར་རྣམ་པར་གྲགས། །</s>
  </p>
  <p id="1123">
    <s id="1123:1" flag="alternateSource">འཇིག་རྟེན་ཀུན་ལ་ཕན་པར་བརྩོན། །</s>
  </p>
  <p id="1124">
    <s id="1124:1" flag="alternateSource">སངས་རྒྱས་བསྟན་ལ་རབ་ཏུ་ཞུགས། །</s>
  </p>
  <p id="1125">
    <s id="1125:1" flag="alternateSource">བགེགས་རྣམས་ཐམས་ཅད་རྣམ་གཞིག་ཕྱིར། །</s>
    <s id="1125:2">ཆུ་བོ་ལ་བརྟེན་བྲི་བར་བྱ། །</s>
  </p>
  <p id="1126">
    <s id="1126:1" flag="alternateSource">རས་ཀྱི་ཆོ་ག་དམ་པ་འདི། །རྒྱལ་བ་རྣམས་ཀྱིས་གསུངས་པ་ཡིན། །</s>
  </p>
  <p id="1127">
    <s id="1127:1" flag="alternateSource">དེ་བཞིན་གཤེགས་པས་སྔོན་གསུངས་པ། །རྒྱས་བསྟན་ངས་ནི་མདོར་བསྡུས་ཡིན། །</s>
  </p>
  <p id="1128">
    <s id="1128:1" flag="alternateSource">མཁས་པ་གང་ཞིག་འདྲི་བྱེད་པ། །དེ་ཡི་བསོད་ནམས་མཐའ་ཡས་འགྱུར། །</s>
  </p>
  <p id="1129">
    <s id="1129:1" flag="alternateSource">བསྐལ་པ་བྱེ་བར་བྱས་པ་ཡི། །སྡིག་པ་ཤིན་ཏུ་མི་བཟད་པ། །</s>
    <s id="1129:2">ས་སྟེང་རི་མོ་མཐོང་བ་ཙམ། །དེ་ཡི་མོད་ལ་འབྱང་བར་བྱེད། །</s>
  </p>
  <p id="1130">
    <s id="1130:1" flag="alternateSource">མཚམས་མེད་ལྔ་པོ་བྱེད་པ་དང་། །ཚུལ་ཁྲིམས་ཉམས་དང་སྨད་པ་དང་། །</s>
    <s id="1130:2">སྡིག་པ་ཀུན་ལ་འཇུག་པ་དང་། །འཁོར་བའི་མུན་པར་སྤྱོད་པ་དང་། །</s>
    <s id="1130:3">འགྲོ་བའི་སྐྱེ་གནས་ངན་པ་དག །</s>
  </p>
  <p id="1131">
    <s id="1131:1" flag="alternateSource">དེར་ནི་རས་རིས་གཞག་མི་བྱ། །</s>
  </p>
  <p id="1132">
    <s id="1132:1" flag="alternateSource">རས་རིས་མཐོང་བའང་དོན་ལྡན་ཞེས། །ཐུབ་པའི་དབང་པོས་གསུངས་པ་ཡིན། །</s>
  </p>
  <p id="1133">
    <s id="1133:1" flag="alternateSource">མཐོང་བ་ཙམ་གྱིས་དག་འགྱུར་ཏེ། །</s>
  </p>
  <p id="1134">
    <s id="1134:1" flag="alternateSource">དེ་བས་སྐད་ཅིག་དེ་ཙམ་གྱིས། །</s>
    <s id="1134:2">ཡིད་དག་ལུས་ནི་དག་འཇུག་དང་། །རྗེས་སུ་བཟླས་པ་བྱེད་པ་དང་། །</s>
    <s id="1134:3">སྔགས་རྟེན་ཉིད་ལ་རྟག་བརྩོན་པའི། །མི་རྣམས་གྲུབ་འདོད་སྨོས་ཅི་དགོས། །</s>
  </p>
  <p id="1135">
    <s id="1135:1" flag="alternateSource">བསྐལ་པ་བྱེ་བར་སངས་རྒྱས་ལ། །མཆོད་<ref folio="F.154.a"/>པའི་བསོད་ནམས་གང་ཡིན་པ། །</s>
    <s id="1135:2">ས་སྟེང་རས་རིས་འདྲི་བ་ཡི། །སྔགས་པས་བསོད་ནམས་དེ་འཐོབ་འགྱུར། །</s>
  </p>
  <p id="1136">
    <s id="1136:1" flag="alternateSource">གང་གཱ་ཡི་ནི་བྱེ་མ་དག །</s>
  </p>
  <p id="1137">
    <s id="1137:1" flag="alternateSource">ཚད་དུ་བསྟན་པ་གང་ཡིན་པ། །དེ་དང་མཉམ་པའི་སངས་རྒྱས་དང་། །རང་རྒྱལ་དང་ནི་བྱང་ཆུབ་སེམས། །བསེ་རུ་ཉན་ཐོས་འཇིག་རྟེན་ན། །</s>
  </p>
  <p id="1138">
    <s id="1138:1" flag="alternateSource">ལན་མང་དག་ཏུ་མཆོད་སྟོན་བྱས། །</s>
  </p>
  <p id="1139">
    <s id="1139:1" flag="alternateSource">རས་རིས་མཐོང་བ་ཙམ་གྱིས་ནི། །མི་ཡིས་དེ་བཞིན་བསོད་ནམས་འཐོབ། །</s>
  </p>
  <p id="1140">
    <s id="1140:1" flag="alternateSource">ཆོ་ག་ཀློག་པ་ཙམ་དང་ནི། །མཆོད་དང་རྗེས་སུ་ཡི་རང་བ། །ཆོ་ག་ཐམས་ཅད་རབ་བརྟགས་པ། །དེ་ལ་སྔགས་ཀྱི་དངོས་གྲུབ་དེས། །</s>
  </p>
  <p id="1141">
    <s id="1141:1" flag="alternateSource">འཇིག་རྟེན་སྔགས་རྣམས་ཅི་སྙེད་པ། །གང་དག་རྒྱལ་བ་སྐྱེས་མཆོག་དང་། །དེའི་སློབ་བསེ་རུ་བྱང་ཆུབ་སེམས། །བདག་ཉིད་ཆེན་པོས་གང་གསུངས་པ། །</s>
    <s id="1141:2">རི་མོ་འདི་ནི་མདུན་བཞག་ན། །</s>
  </p>
  <p id="1142">
    <s id="1142:1" flag="alternateSource">སྔགས་རྣམས་མ་ལུས་གྲུབ་པར་འགྱུར། །</s>
  </p>
  <p id="1143">
    <s id="1143:1" flag="alternateSource">བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོའི་མདོ་སྡེ་ལས། རས་རིས་ཆེན་མོ་དང་པོའི་ཆོ་གའི་ལེའུ་སྟེ་བཞི་པ་རྫོགས་སོ།། །།</s>
  </p>
  <p id="1144">
    <s id="1144:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་འཁོར་ལ་གཟིགས་ནས། </s>
  </p>
  <p id="1145">
    <s id="1145:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="1145:2">གཞན་ཡང་ཁྱོད་ཀྱི་འབྲིང་གི་རས་ཀྱི་ཆོ་ག་དེ་ངས་བཤད་པར་བྱ་ཡིས། ལེགས་པར་རབ་ཏུ་ཉོན་ལ་ཡིད་ལ་ཟུང་ཤིག །</s>
    <s id="1145:3">དང་པོར་རེ་ཞིག་སྔར་བསྟན་པའི་དོག་པ་དང་། སྔར་བསྟན་པའི་ཆོ་ག་དང་། </s>
    <s id="1145:4">སྔར་བསྟན་པའི་བཟོ་བོ་དང་སྔར་གྱི་ཚད་བར་མ་དང་ལྡན་པ། </s>
    <s id="1145:5">རས་ཤིན་ཏུ་བཟང་བ་དང་འཇམ་པ་དང་ཤིན་ཏུ་བཀྲུས་པ་ཁ་ཚར་དང་བཅས་པ་དང་། ཚོན་མ་འདྲེས་པ་དང་སྐྲ་ལ་སོགས་པ་མེད་པར་བྱས་ལ། ཚད་མ་གཏོགས་པ་དང་པོ་ཅི་ལྟ་བ་དེ་བཞིན་དུ་བྱས་པའི་རས་དེ་ལ་ཕྱི་ནས་བྲི་བར་བྱ་སྟེ</s>
  </p>
  <p id="1146">
    <s id="1146:1" flag="alternateSource">དང་པོར་རེ་ཞིག་གནས་གཙང་མ་ཀུན་ནས་མཛེས་པ། རིན་པོ་ཆེ་ཤེལ་གྱི་རང་བཞིན་ལྟ་བུ་མུ་ཏིག་དཀར་པོས་བརྒྱན་པ། </s>
    <s id="1146:2">དེའི་དབུས་སུ་བཅོམ་ལྡན་འདས་ཤཱཀྱ་ཐུབ་པ་བྲི་བར་བྱ་སྟེ། </s>
  </p>
  <p id="1147">
    <s id="1147:1" flag="alternateSource">རིན་པོ་ཆེའི་སེང་གེའི་ཁྲི་ལ་རྣམ་པ་ཐམས་ཅད་ཀྱི་མཆོག་དང་ལྡན་པ་ཆོས་འཆད་ཅིང་བཞུགས་པའོ། །</s>
  </p>
  <p id="1148">
    <s id="1148:1" flag="alternateSource">གཡས་ཕྱོགས་ན་འཕགས་པ་འཇམ་དཔལ་པདྨའི་གེ་སར་རམ། གུར་<ref folio="F.154.b"/>གུམ་མམ། ཉི་མའི་མདོག་འདྲ་བ་གཡོན་པའི་དཔུང་པའི་ཕྱོགས་སུ་ཨུཏྤལ་བསྣམས་ཤིང་ཐལ་མོ་སྦྱར་བས་བཅོམ་ལྡན་འདས་ཤཱཀྱ་ཐུབ་པ་ལ་བལྟ་བ། </s>
    <s id="1148:2">བཞིན་ཅུང་ཟད་རྒོད་པ་གཞོན་ནུའི་གཟུགས་ཅན། ཟུར་ཕུད་ལྔས་མགོ་མཛེས་པར་བྱས་པ། </s>
    <s id="1148:3">བྱིས་པ་གཞོན་ནུའི་རྒྱན་གྱིས་བརྒྱན་པ། པུས་མོ་གཡས་པའི་ལྷ་ང་དང་མགོ་འདུད་པའོ། །</s>
  </p>
  <p id="1149">
    <s id="1149:1" flag="alternateSource">བཅོམ་ལྡན་འདས་ཤཱཀྱ་ཐུབ་པའི་གཡོན་ལོགས་སུ་འཕགས་པ་སྤྱན་རས་གཟིགས་དབང་ཕྱུག་སྟོན་ཀའི་ཟླ་བའི་མདོག་ལྟར་དཀར་བ། སྔ་མ་ཅི་ལྟ་བ་དེ་བཞིན་དུ་བྲི་བར་བྱ་སྟེ། </s>
  </p>
  <p id="1150">
    <s id="1150:1" flag="alternateSource">འོན་ཀྱང་བཅོམ་ལྡན་འདས་ལ་རྔ་ཡབ་གཡོབ་པར་བྱའོ། །</s>
  </p>
  <p id="1151">
    <s id="1151:1" flag="alternateSource">དེའི་ཕྱོགས་སུ་འཕགས་པ་བྱམས་པ་དང་། ཀུན་དུ་བཟང་པོ་དང་ཕྱག་ན་རྡོ་རྗེ་དང་། བློ་གྲོས་ཆེན་པོ་དང་ཞི་བར་གཤེགས་པ་དང་ནམ་མཁའ་མཛོད་དང་། སྒྲིབ་པ་ཐམས་ཅད་རྣམ་པར་སེལ་བ་སྟེ། </s>
  </p>
  <p id="1152">
    <s id="1152:1" flag="alternateSource">འདི་དག་ཀྱང་སྔ་མ་བཞིན་དུ་བྲི་བར་བྱའོ། །</s>
  </p>
  <p id="1153">
    <s id="1153:1" flag="alternateSource">དང་པོ་ཅི་ལྟ་བ་དེ་བཞིན་དུ་རྒྱན་ཐམས་ཅད་ཀྱིས་བརྒྱན་པར་བྲི་བར་བྱའོ། །</s>
  </p>
  <p id="1154">
    <s id="1154:1" flag="alternateSource">འདི་དག་གི་སྟེང་དུ་སངས་རྒྱས་བཅོམ་ལྡན་འདས་བརྒྱད་བྲི་བར་བྱ་སྟེ། </s>
  </p>
  <p id="1155">
    <s id="1155:1" flag="alternateSource">བཞེངས་པ་དང་ལག་པ་གཡས་པས་མཆོག་སྦྱིན་པ་དང་། </s>
    <s id="1155:2">སྐུ་ལ་ན་བཟའ་སེར་པོས་སྟོད་གཡོགས་བྱས་པ། </s>
    <s id="1155:3">ལག་པ་གཡོན་པས་ཆོས་གོས་ཀྱི་དཀྱིལ་ནས་འཛིན་པ། </s>
    <s id="1155:4">ཆོས་གོས་ཀྱི་ཁ་དོག་ཅུང་ཟད་དམར་བ་མནབས་པ། ཀུན་ནས་འོད་དང་ལྡན་པ་རྣམ་པ་ཐམས་ཅད་ཀྱི་མཆོག་དང་ལྡན་པ་ལ་འདི་ལྟ་སྟེ། </s>
  </p>
  <p id="1156">
    <s id="1156:1" flag="alternateSource">དེ་བཞིན་གཤེགས་པ་མེ་ཏོག་ཡང་དག་པར་སྐྱེས་པའི་རྒྱལ་པོའི་དབང་པོ་དང་། རིན་ཆེན་གཙུག་ཏོར་དང་། གཙུག་ཏོར་ཅན་དང་། ཐམས་ཅད་སྐྱོབ་དང་། ལོག་པར་དད་སེལ་དང་། གསེར་ཐུབ་དང་། འོད་སྲུང་དང་། སྤྱན་བཟང་སྟེ</s>
  </p>
  <p id="1157">
    <s id="1157:1" flag="alternateSource">སངས་རྒྱས་བཅོམ་ལྡན་འདས་དེ་དག་བྲི་བར་བྱའོ། །</s>
  </p>
  <p id="1158">
    <s id="1158:1" flag="alternateSource">བཅོམ་ལྡན་འདས་ཀྱི་གཡས་ཕྱོགས་སུ་འཕགས་པ་འཇམ་དཔལ་གྱི་མདུན་དུ་འཁོར་ཆེན་པོའི་དཀྱིལ་འཁོར་བྲི་བར་བྱ་སྟེ། </s>
  </p>
  <p id="1159">
    <s id="1159:1" flag="alternateSource">ཉན་ཐོས་ཆེན་པོ་བརྒྱད་དང་། རང་སངས་རྒྱས་བརྒྱད་སྔ་མ་ཅི་ལྟ་བ་དེ་བཞིན་དུ་བྲི་སྟེ། </s>
  </p>
  <p id="1160">
    <s id="1160:1" flag="alternateSource">འོན་ཀྱང་འཕགས་པ་མཽད་གལ་གྱི་བུ་ཆེན་པོ་དང་། ཤཱ་རིའི་བུ་ནི་བཅོམ་ལྡན་འདས་ཤཱཀྱ་ཐུབ་པ་ལ་རྔ་ཡབ་ཀྱིས་གཡོབ་པ་འགྲེང་<ref folio="F.155.a"/>བག་ཏུ་བྲི་བར་བྱའོ། །</s>
  </p>
  <p id="1161">
    <s id="1161:1" flag="alternateSource">དེ་བཞིན་དུ་གནས་གཙང་མའི་རིས་ཀྱི་ལྷའི་བུ་བྲི་བར་བྱའོ། །</s>
  </p>
  <p id="1162">
    <s id="1162:1" flag="alternateSource">ལྷ་རྣམས་ཀྱི་དབང་པོ་བརྒྱ་བྱིན་དང་འཐབ་བྲལ་དང་དགའ་ལྡན་དང་འཕྲུལ་དགའ་དང་དག་པ་དང་། དྲི་མ་མེད་པ་དང་འཇམ་པ་དང་མི་གདུང་བ་དང་འོད་གསལ་དང་། ཚངས་པ་མི་མཇེད་ཀྱི་བདག་པོ་དང་འོག་མིན་དང་དེ་ལ་སོགས་པའི་ལྷའི་བུ་གཟུགས་ན་སྤྱོད་པ་དང་། འདོད་པ་ན་སྤྱོད་པའི་ལྷའི་བུ་དག་མཐར་གྱིས་བྲི་བར་བྱའོ། །</s>
  </p>
  <p id="1163">
    <s id="1163:1" flag="alternateSource">འཕགས་པ་འཇམ་དཔལ་དང་ཉེ་བར་འཁོར་གྱི་དཀྱིལ་འཁོར་ལེགས་པར་དགོད་པར་བྱ་སྟེ། </s>
  </p>
  <p id="1164">
    <s id="1164:1" flag="alternateSource">རང་རང་གི་གཟུགས་དང་ཆ་བྱད་དུ་བྲི་བར་བྱའོ། །</s>
  </p>
  <p id="1165">
    <s id="1165:1" flag="alternateSource">བཅོམ་ལྡན་འདས་ཀྱི་སེང་གེའི་ཁྲིའི་འོག་ཏུ་ནི། རྒྱ་མཚོ་ཆེན་པོ་ལས་མངོན་པར་བྱུང་བའི་ཀུན་ནས་རིན་པོ་ཆེའི་རི་བོ་རས་ཀྱི་མཐའ་མར་བྲི་བར་བྱའོ། །</s>
  </p>
  <p id="1166">
    <s id="1166:1" flag="alternateSource">རས་རིས་ཀྱི་ཕྱོགས་གཅིག་གི་མཐའ་ལ་སྒྲུབ་པ་པོ་ཆ་བྱད་དང་དབྱིབས་ཅི་ལྟ་བུའི་རྣམ་པ་པུས་མོའི་ལྷ་ང་དང་མགོ་བཏུད་པ། སྤོས་སྣོད་ལག་ན་ཐོགས་པ་བྲི་བར་བྱའོ། །</s>
  </p>
  <p id="1167">
    <s id="1167:1" flag="alternateSource">རིན་པོ་ཆེའི་རི་བོ་དེའི་སྟེང་འཕགས་པ་འཇམ་དཔལ་གྱི་འོག་ཏུ་ཁྲོ་བོའི་རྒྱལ་པོ་གཤིན་རྗེའི་གཤེད་ཅི་ལྟར་བསྟན་པ་དེ་ལྟར་བྲི་བར་བྱའོ། །</s>
  </p>
  <p id="1168">
    <s id="1168:1" flag="alternateSource">བཅོམ་ལྡན་འདས་ཀྱི་གཡོན་ཕྱོགས་སེང་གེའི་ཁྲིའི་འོག་ཏུ་འཕགས་པ་སྤྱན་རས་གཟིགས་དབང་ཕྱུག་གི་ཞབས་དྲུང་དང་ཉེ་བ་དེར། </s>
    <s id="1168:2">རིན་པོ་ཆེའི་རི་བོའི་སྟེང་དུ་ལྷ་མོ་སྒྲོལ་མ་སྔར་ཅི་ལྟར་བསྟན་པ་དེ་བཞིན་དུ་བྲི་བར་བྱ་སྟེ</s>
  </p>
  <p id="1169">
    <s id="1169:1" flag="alternateSource">རས་རིས་དེའི་ཁོ་ར་ཁོར་ཡུག་ཏུ་མེ་ཏོག་གཏོར་བ་བྲི་བར་བྱས་ལ་གཅལ་བཀྲམ་པར་བྱ་བ་ལ་མེ་ཏོག་ཙམ་པ་ཀ་དང་ནཱི་ལོད་པ་ལ་པདྨ་དང་དྲི་མཆོག་དང་མཱ་ལ་ཏི་དང་། བཱར་ཤི་ཀ་དང་དྷཱ་ནུ་ཥྐཱ་རི་ཀ་དང་པུན་ནཱ་ག་དང་། ནཱ་ག་གེ་སར་ལ་སོགས་པའི་མེ་ཏོག་གིས་རས་རིས་དེ་ལ་ཁོ་ར་ཁོར་ཡུག་ཏུ་གཏོར་བར་བྱའོ། །</s>
  </p>
  <p id="1170">
    <s id="1170:1" flag="alternateSource">རས་རིས་ཀྱི་སྟེང་གི་མཐའི་ཟུར་གཉིས་སུ་ལྷའི་བུ་གཉིས་མེ་ཏོག་གི་ཚོགས་འཐོར་བ། </s>
    <s id="1170:2">གཟུགས་རྣམ་པར་བཀྲ་བ་བར་སྣང་ལ་གནས་པ། ཆར་འབྱིན་པའི་སྤྲིན་གྱི་ནང་ནས་</s>
    <s id="1170:3">མགོ་ཙམ་འཐོན་པ་ལྡིང་བཞིན་པ། </s>
    <s id="1170:4">ཁ་དོག་དཀར་པོ་བྲི་བར་བྱའོ། །</s>
  </p>
  <p id="1171">
    <s id="1171:1" flag="alternateSource">རས་རིས་འབྲིང་དུ་གསུངས་པ་འདི། །དཔལ་དོན་གཉེར་ལ་ཡང་དག་འབྱུང་། །</s>
  </p>
  <p id="1172">
    <s id="1172:1" flag="alternateSource">ས་ཡི་སྟེང་གི་མི་རྣམས་ལ། །གྲུབ་པ་འབྲིང་ནི་འདི་ལ་བརྟེན། །</s>
  </p>
  <p id="1173">
    <s id="1173:1" flag="alternateSource">འཁོར་བར་སྔོན་ཆད་འཁོར་བ་ན། །</s>
  </p>
  <p id="1174">
    <s id="1174:1" flag="alternateSource">སྡིག་པ་ཅུང་<ref folio="F.155.b"/>ཟད་གང་བྱས་པ། །འདིར་ནི་རས་རིས་མཐོང་ཙམ་གྱིས། །དེ་ཡི་མོད་ལ་རྣམ་པར་འཇིག །</s>
  </p>
  <p id="1175">
    <s id="1175:1" flag="alternateSource">འགྲོ་བ་ལྔར་ནི་འཁོར་བ་ན། །</s>
  </p>
  <p id="1176">
    <s id="1176:1" flag="alternateSource">སེམས་ཅན་རྨོངས་པས་མི་ཤེས་ཏེ། །</s>
  </p>
  <p id="1177">
    <s id="1177:1" flag="alternateSource">འཇམ་པའི་དབྱངས་ཀྱི་རས་རིས་ནི། །འབྲིང་པོ་མཐོང་བར་མི་བྱེད་པའོ། །</s>
  </p>
  <p id="1178">
    <s id="1178:1" flag="alternateSource">མཚམས་མེད་ལྔ་པོ་བྱེད་པ་དང་། །སྡིག་པའི་རྙོག་པ་བྱེད་གྱུར་པ། །སྔགས་རྣམས་སྣ་ཚོགས་གསུངས་གྱུར་པས། །ཚུལ་ཁྲིམས་ཉམས་པའང་འགྲུབ་པར་འགྱུར། །</s>
  </p>
  <p id="1179">
    <s id="1179:1" flag="alternateSource">མྱུར་དུ་རྟོགས་པའང་འགྲུབ་པ་ནི། །བཟླས་པས་ཐོབ་པར་བྱེད་པ་ཡིན། །</s>
  </p>
  <p id="1180">
    <s id="1180:1" flag="alternateSource">རས་རིས་འབྲིང་པོ་མཐོང་བས་ནི། །ནད་པ་དག་ཀྱང་ནད་ལས་ཐར། །</s>
  </p>
  <p id="1181">
    <s id="1181:1" flag="alternateSource">དབུལ་པོ་དག་ཀྱང་ནོར་ཐོབ་བྱེད། །བུད་མེད་རྣམས་ཀྱང་བུ་འཐོབ་འགྱུར། །</s>
  </p>
  <p id="1182">
    <s id="1182:1" flag="alternateSource">དེ་ཚེ་མཐོང་བ་ཙམ་གྱིས་ནི། །བསོད་ནམས་རྒྱ་ཆེན་ཐོབ་པར་འགྱུར། །</s>
  </p>
  <p id="1183">
    <s id="1183:1" flag="alternateSource">ངེས་པར་ལྷ་དང་མི་རྣམས་ཀྱི། །བདེ་བ་མི་ཡིས་བསྟེན་པར་འགྱུར། །</s>
  </p>
  <p id="1184">
    <s id="1184:1" flag="alternateSource">སྐྱེ་བ་གཞན་དུ་ངེས་པར་ནི། །སངས་རྒྱས་ཉིད་ནི་ངེས་ཐོབ་འགྱུར། །</s>
  </p>
  <p id="1185">
    <s id="1185:1" flag="alternateSource">ཀློག་དང་འདྲི་བ་ཉིད་དང་ནི། །དེ་བཞིན་མཆོད་དང་ཕྱག་འཚལ་དང་། །</s>
    <s id="1185:2">མཐོང་དང་རེག་པ་ཙམ་གྱིས་ནི། །སྡིག་པའི་རྙོག་པ་ཀུན་ལས་གྲོལ། །</s>
  </p>
  <p id="1186">
    <s id="1186:1" flag="alternateSource">རས་རིས་འདི་ནི་མཐུ་ཆེན་ལ། །དོན་དུ་གཉེར་དང་བསྐུལ་བས་ནི། །མྱུར་དུ་སྐྱེ་བ་དོན་ཡོད་འཐོབ། །</s>
  </p>
  <p id="1187">
    <s id="1187:1" flag="alternateSource">རྗེས་སུ་ཡི་རང་དེ་བཞིན་ནོ། །</s>
  </p>
  <p id="1188">
    <s id="1188:1" flag="alternateSource">རས་རིས་མཐོང་བའི་སྐྱེ་བོ་ཡི། །བསོད་ནམས་ཐོབ་པ་དོན་ཡོད་པ། །བསྐལ་པ་བྱེ་བ་རྣམས་སུ་ཡང་། །བརྗོད་པར་ཡང་ནི་མི་ནུས་སོ། །</s>
  </p>
  <p id="1189">
    <s id="1189:1" flag="alternateSource">བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་རྒྱ་ཆེ་བའི་མདོ་ལས། འཕགས་པ་འཇམ་དཔལ་གྱི་རྩ་བའི་ཆོ་ག་ཞིབ་མོ་ལེའུ་ལྔ་པའི་ཆོ་ག་རབ་འབྱམ་ལས་རས་རིས་གཉིས་པའི་ཆོ་ག་རྫོགས་སོ།། །།</s>
  </p>
  <p id="1190">
    <s id="1190:1" flag="alternateSource">དེ་ནས་གཞན་ཡང་བཅོམ་ལྡན་འདས་ཤཱཀྱ་ཐུབ་པས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="1190:2">འཇམ་དཔལ་གཞོན་ནུར་གྱུར་པ་གཞན་ཡང་ཁྱོད་ཀྱིས་རས་རིས་གསུམ་པའི་ཆོ་ག་རབ་ཏུ་གསུངས་པ་ཞེས་བྱ་བ་ཡོད་དེ</s>
  </p>
  <p id="1191">
    <s id="1191:1" flag="alternateSource">གང་སེམས་ཅན་རྣམས་ལ་འབད་པ་མེད་པར་འགྲུབ་པར་འགྱུར་བ་སྔར་བསྟན་པའི་བཟོ་བོ་དང་། ཆོ་ག་དང་བདེ་བར་གཤེགས་པའི་མཐོ་གང་ཙམ་ཐད་ཀར་དེ་བཞིན་དུ་ཀུན་ནས་ཟུར་བཞི་སྔ་མ་བཞིན་དུ་རས་ལ་རི་མོ་བྱའོ། །</s>
  </p>
  <p id="1192">
    <s id="1192:1" flag="alternateSource">སྔར་བསྟན་པའི་ཚོན་གྱིས་དང་པོར་རེ་ཞིག་འཕགས་པ་འཇམ་དཔལ་སེང་གེའི་ཁྲི་ལ་བཞུགས་<ref folio="F.156.a"/>པ་སྔ་མ་བཞིན་དུ་བྱིས་པ་ཁྱེའུའི་གཟུགས་མཛེས་པའི་གཟུགས་ཅན་འོད་ཟེར་འཕྲོ་བ་དང་ལྡན་པ་ཆོས་འཆད་པ་བྲི་བར་བྱའོ། །</s>
  </p>
  <p id="1193">
    <s id="1193:1" flag="alternateSource">གཡོན་གྱི་ཕྱོགས་སུ་འཕགས་པ་ཀུན་དུ་བཟང་པོ་རིན་པོ་ཆེའི་རི་ལ་གནས་པ། </s>
    <s id="1193:2">རྔ་ཡབ་ལག་ན་ཐོགས་པ་ལག་པ་གཡོན་པ་ན་ནོར་བུ་རིན་པོ་ཆེ་ཐོགས་པ། </s>
    <s id="1193:3">མེ་ཏོག་པྲི་ཡང་ཀུ་ལྟར་སྔོ་སངས་སྔ་མ་བཞིན་དུ་བྲི་བར་བྱའོ། །</s>
  </p>
  <p id="1194">
    <s id="1194:1" flag="alternateSource">འཕགས་པ་འཇམ་དཔལ་གྱི་གཡས་ཕྱོགས་སུ་འཕགས་པ་སྤྱན་རས་གཟིགས་དབང་ཕྱུག་སྔ་མ་བཞིན་རིན་པོ་ཆེའི་རི་ལ་གནས་པ། </s>
    <s id="1194:2">རྔ་ཡབ་ལག་ན་ཐོགས་པ་ལག་པ་གཡོན་པ་ན་པདྨ་འཛིན་པ། </s>
    <s id="1194:3">ལུས་ཀུན་ནས་འོད་དང་ལྡན་པ་བྲི་བར་བྱའོ། །</s>
  </p>
  <p id="1195">
    <s id="1195:1" flag="alternateSource">སེང་གེའི་ཁྲིའི་འོག་ཏུ་རིན་པོ་ཆེའི་རས་རིས་ཀྱི་མཐའི་བར་དུ་བྲི་བར་བྱའོ། །</s>
  </p>
  <p id="1196">
    <s id="1196:1" flag="alternateSource">རས་ཀྱི་མཐའ་མ་དང་ཉེ་བའི་ཟུར་དུ་འཕགས་པ་འཇམ་དཔལ་གྱི་སེང་གེའི་ཁྲིའི་འོག་གཡས་ཕྱོགས་སུ་ཁྲོ་བོའི་རྒྱལ་པོ་གཤིན་རྗེ་གཤེད་སྔ་མ་བཞིན་དུ་བྲི་བར་བྱའོ། །</s>
  </p>
  <p id="1197">
    <s id="1197:1" flag="alternateSource">དེའི་འོག་ཏུ་སྒྲུབ་པ་པོ་སྔ་མ་བཞིན་དུ་བྲི་བར་བྱ་སྟེ། </s>
  </p>
  <p id="1198">
    <s id="1198:1" flag="alternateSource">སྤོས་སྣོད་ལག་ན་ཐོགས་པ་ཐམས་ཅད་ཀྱང་སྔ་མ་ཇི་ལྟ་བ་བཞིན་དུ་བྱའོ། །</s>
  </p>
  <p id="1199">
    <s id="1199:1" flag="alternateSource">འཕགས་པ་འཇམ་དཔལ་གྱི་སྟེང་དུ་དེ་བཞིན་གཤེགས་པ་མེ་ཏོག་ཡང་དག་པར་སྐྱེས་པའི་དབང་པོའི་རྒྱལ་པོ་བྲི་བར་བྱ་སྟེ། </s>
  </p>
  <p id="1200">
    <s id="1200:1" flag="alternateSource">རིན་པོ་ཆེའི་རིའི་ཕུག་སོར་བཅུ་དྲུག་གི་ཚད་ཙམ་གྱི་ནང་ན་བཞུགས་པ། </s>
    <s id="1200:2">རིའི་སྟོད་ཀྱི་ཆ་ཁང་པ་བརྩེགས་པ་འདྲ་བ་བྲི་བར་བྱའོ། །</s>
  </p>
  <p id="1201">
    <s id="1201:1" flag="alternateSource">རས་རིས་ཀྱི་ཁོ་ར་ཁོར་ཡུག་ཏུ་རིའི་རྣམ་པས་ཡོངས་སུ་འཁོར་བ་བྲི་བར་བྱའོ། །</s>
  </p>
  <p id="1202">
    <s id="1202:1" flag="alternateSource">སྟེང་གི་རས་ཀྱི་མཐའ་གཉིས་ལ་གནས་པའི་རིའི་སྟོད་ཀྱི་ཆ་ལ་ལྡིང་བ་བཞིན་དུ་མེ་ཏོག་གི་ཚོགས་འཐོར་བའི་གནས་གཙང་མའི་རིས་ཀྱི་ལྷའི་བུ་དག་པ་དང་རྣམ་པར་དག་པ་ཞེས་བྱ་བ་གཉིས་སྔ་མ་བཞིན་དུ་བྲི་བར་བྱ་ཞིང་། །</s>
    <s id="1202:2">རས་ལ་མེ་ཏོག་རྣམ་པ་སྣ་ཚོགས་ཀྱི་གཅལ་བཀྲམ་པ་ཡང་བྲི་བར་བྱའོ། །</s>
  </p>
  <p id="1203">
    <s id="1203:1" flag="alternateSource">རྣམ་གསུམ་རས་རིས་མཚན་ཉིད་ནི། །ཐམས་ཅད་འདིར་ནི་བསྟན་པ་ལས། །</s>
    <s id="1203:2">འདི་ནི་ཐ་མ་ཞེས་བྱ་སྟེ། །</s>
  </p>
  <p id="1204">
    <s id="1204:1" flag="alternateSource">ཕྲན་ཚེགས་ལས་རྣམས་དག་ལ་ཤེས། །</s>
  </p>
  <p id="1205">
    <s id="1205:1" flag="alternateSource">བསྐལ་པ་བྱེ་བར་མི་བཟད་ལས། །རས་རིས་མཐོང་བ་ཙམ་གྱིས་གྲོལ། །</s>
  </p>
  <p id="1206">
    <s id="1206:1" flag="alternateSource">རས་རིས་མཐོང་བ་ཙམ་གྱིས་ནི། །སྐད་ཅིག་དེ་ལ་གྲོལ་བར་འགྱུར། །</s>
  </p>
  <p id="1207">
    <s id="1207:1" flag="alternateSource">སངས་རྒྱས་བྱེ་བ་སྟོང་ཕྲག་ནི། །<ref folio="F.156.b"/>མཐོང་བ་ཙམ་གྱིས་གྲོལ་འགྱུར་ཏེ། །</s>
  </p>
  <p id="1208">
    <s id="1208:1" flag="alternateSource">རས་རིས་མཐོང་བ་ཙམ་གྱིས་ཀྱང་། །དེ་ཡི་མོད་ལ་གྲོལ་བར་འགྱུར། །</s>
  </p>
  <p id="1209">
    <s id="1209:1" flag="alternateSource">སངས་རྒྱས་བྱེ་བ་སྟོང་ཕྲག་ལ། །བློ་དང་ལྡན་པས་བསྙེན་བཀུར་བས། །རས་རིས་ཐ་མ་མཐོང་བ་ནི། །བཅུ་དྲུག་ཆར་ཡང་མི་ཕོད་དོ། །</s>
  </p>
  <p id="1210">
    <s id="1210:1" flag="alternateSource">སངས་རྒྱས་སྐྱོབ་པ་ཀུན་ལ་ནི། །མཆོད་བྱས་བསོད་ནམས་གང་ཡིན་པ། །མཁས་པས་བསོད་ནམས་གང་ཐོབ་དེ། །</s>
  </p>
  <p id="1211">
    <s id="1211:1" flag="alternateSource">རས་རིས་མཐའ་མ་མཐོང་བའི་ཡིན། །</s>
  </p>
  <p id="1212">
    <s id="1212:1" flag="alternateSource">དགེ་བ་དག་གི་ལས་རྣམས་ལ། །ལོངས་སྤྱོད་ཕྱིར་ཡང་འདིར་སྤྱད་དོ། །</s>
  </p>
  <p id="1213">
    <s id="1213:1" flag="alternateSource">སྔགས་རྣམས་གང་དག་ཅི་ཡོད་པ། །ཚངས་དབང་དྲང་སྲོང་གིས་བཤད་དང་། །ནམ་མཁའ་ལྡིང་གིས་གང་བཤད་དང་། །ཆུ་ལྷ་ཉི་མ་ལུས་ངན་དང་། །ནོར་སྦྱིན་སོགས་དང་སྲིན་པོ་དང་། །ལྷ་མིན་དབང་པོ་ལྟོ་འཕྱེ་དང་། །ཟླ་བ་རླུང་དང་གཤིན་རྗེ་སོགས། །ཁྱབ་འཇུག་ལྷ་ཆེན་སོགས་བཤད་པ། །སྔགས་རྣམས་འདིར་ནི་བཀུག་པ་དག །</s>
  </p>
  <p id="1214">
    <s id="1214:1" flag="alternateSource">རས་རིས་མདུན་དུ་དངོས་གྲུབ་འགྱུར། །</s>
  </p>
  <p id="1215">
    <s id="1215:1" flag="alternateSource">འདིར་ནི་ཞི་བ་བྱ་བ་སྟེ། །</s>
  </p>
  <p id="1216">
    <s id="1216:1" flag="alternateSource">དེ་བཞིན་དུ་ནི་རྒྱས་པ་བྱ། །</s>
  </p>
  <p id="1217">
    <s id="1217:1" flag="alternateSource">འདིར་ནི་མངོན་སྤྱོད་སྤང་བྱ་སྟེ། །</s>
  </p>
  <p id="1218">
    <s id="1218:1" flag="alternateSource">ཐུབ་པ་མཆོག་གིས་སྨད་པ་ཡིན། །</s>
  </p>
  <p id="1219">
    <s id="1219:1" flag="alternateSource">བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོའི་མདོ་སྡེ་ཤིན་ཏུ་རྒྱས་པ་ལས། འཇམ་དཔལ་གྱི་རྩ་བའི་ཆོ་ག་ཞིབ་མོ་ལེའུ་དྲུག་པའི་ཆོ་ག་རབ་འབྱམ་ལས། རས་རིས་ཆུང་ངུ་གསུམ་པའི་ཆོ་ག་རྫོགས་སོ།། །།</s>
  </p>
  <p id="1220">
    <s id="1220:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པ་སྟན་ལས་ལངས་ཏེ། </s>
  </p>
  <p id="1221">
    <s id="1221:1" flag="alternateSource">བཅོམ་ལྡན་འདས་ཀྱི་ཞབས་ལ་ཕྱག་འཚལ་ནས། </s>
  </p>
  <p id="1222">
    <s id="1222:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་ལ་ལན་གསུམ་བསྐོར་བ་བྱས་ཏེ། </s>
  </p>
  <p id="1223">
    <s id="1223:1" flag="alternateSource">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1224">
    <s id="1224:1" flag="alternateSource">བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཆོས་ཀྱི་རྣམ་གྲངས་འདི་བཤད་པ་ནི་ལེགས་སོ་ལེགས་སོ། །</s>
  </p>
  <p id="1225">
    <s id="1225:1" flag="alternateSource">རིག་པ་ཐམས་ཅད་ཀྱི་བརྟུལ་ཞུགས་སྤྱད་པའི་དོན་དང་། ཕན་པ་དང་བདེ་བ་དང་འཇིག་རྟེན་ལ་སྙིང་བརྩེ་བའི་ཕྱིར་དང་། </s>
    <s id="1225:2">བྱང་ཆུབ་སེམས་དཔའ་རྣམས་ཀྱི་ཐབས་ལ་མཁས་པ་སྟོན་པ། ཕུང་པོ་ལྷག་མ་དང་བཅས་པའི་མྱ་ངན་ལས་འདས་པའི་གྲོང་ཁྱེར་དུ་འགྲོ་བར་བྱེད་པ། བྱང་ཆུབ་<ref folio="F.157.a"/>སེམས་དཔའ་རྣམས་ཀྱི་རྒྱུད་ངེས་པར་བྱང་ཆུབ་སྒྲུབ་པར་བྱེད་པ། སྔགས་ཀྱི་སྤྱོད་པ་ཐམས་ཅད་ཀྱི་དོན་སྒྲུབ་པར་བྱེད་པ། </s>
    <s id="1225:3">བདག་གི་གསང་སྔགས་འདི་སྐྱེ་བོ་ཐམས་ཅད་ལ་རྒྱས་པར་བྱེད་པར་འགྱུར་རོ། །</s>
  </p>
  <p id="1226">
    <s id="1226:1" flag="alternateSource">མ་འོངས་པའི་དུས་ན་འཇིག་རྟེན་གྱི་བླ་མ་འདས་པ་ན། </s>
  </p>
  <p id="1227">
    <s id="1227:1" flag="alternateSource">དེ་བཞིན་གཤེགས་པའི་ཉི་མའི་རིགས་ནུབ་པ་དང་། སངས་རྒྱས་ཀྱི་ཞིང་ཐམས་ཅད་སྤངས་པ་དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། འཕགས་པ་ཉན་ཐོས་དང་རང་སངས་རྒྱས་རྣམས་ཀྱིས་མུན་པར་གྱུར་པ་དང་། སྣོད་ཀྱི་འཇིག་རྟེན་རྣམ་པར་འཇིག་པ་དང་</s>
    <s id="1227:2">འཕགས་པའི་ལམ་དང་། རིག་པ་ཐམས་ཅད་དང་སྔགས་དང་སྨན་དང་། ནོར་བུ་རིན་པོ་ཆེ་མེད་པ་དང་། སྐྱེ་བོ་དམ་པ་རྣམས་ཀྱིས་འཇིག་རྟེན་ན་ཡོངས་སུ་མ་ཟིན་པ་དང་། སེམས་ཅན་གྱི་ཁམས་ཐམས་ཅད་འབྱུང་བར་འགྱུར་ཏེ</s>
  </p>
  <p id="1228">
    <s id="1228:1" flag="alternateSource">ལེ་ལོ་ཅན་དང་དྲན་པ་ཉམས་པ་དང་། མ་དད་པ་དང་མི་སྲུན་པ་དང་མི་དགེ་བའི་བཤེས་གཉེན་གྱིས་ཡོངས་སུ་ཟིན་པ་དང་</s>
    <s id="1228:2">གཡོ་སྒྱུ་དང་ལྡན་པ་དང་། སླུ་བ་སྤྱོད་པ་དེ་དག་ཆོས་ཀྱི་རྣམ་གྲངས་འདི་ཐོས་ནས་</s>
  </p>
  <p id="1229">
    <s id="1229:1" flag="alternateSource">སྐྲག་པར་འགྱུར་ཏེ</s>
  </p>
  <p id="1230">
    <s id="1230:1" flag="alternateSource">ལེ་ལོ་ལ་མངོན་པར་འདོད་ཅིང་དད་པར་མི་འགྱུར་ལ། </s>
    <s id="1230:2">འདོད་པ་ཚོལ་ཞིང་ཡིད་ཆེས་པར་མི་འགྱུར་རོ། །</s>
  </p>
  <p id="1231">
    <s id="1231:1" flag="alternateSource">ལོག་པའི་ལྟ་བ་སྐྱེ་ཞིང་བསོད་ནམས་མ་ཡིན་པ་འཕེལ་བར་འགྱུར་རོ། །</s>
  </p>
  <p id="1232">
    <s id="1232:1" flag="alternateSource">མཚམས་མེད་པར་གཞོལ་ཞིང་ཤིན་ཏུ་མི་བཟད་པའི་ཡང་ཤིན་ཏུ་མི་བཟད་པ་འཐོབ་པ་སྡུག་བསྔལ་བ་དེ་དག་གི་དོན་དང་དབང་མེད་པ་ལ་དབང་དུ་བྱ་བའི་དོན་དང་། </s>
    <s id="1232:2">དབང་དུ་གྱུར་པ་ལ་མི་འཇིགས་པ་སྦྱིན་པའི་ཕྱིར་དང་། ཐབས་མཁས་པས་བསྡུ་བའི་སྦྱོར་བ། </s>
    <s id="1232:3">སྔགས་ཀྱི་རས་ཀྱི་རི་མོའི་ཆོ་ག་གང་དེའི་དུས་ལ་བབ་པར་མཁྱེན་ན་</s>
  </p>
  <p id="1233">
    <s id="1233:1" flag="alternateSource">བཅོམ་ལྡན་འདས་ཀྱིས་བཤད་དུ་གསོལ། </s>
  </p>
  <p id="1234">
    <s id="1234:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་འཇམ་དཔལ་གཞོན་ནུར་གྱུར་པ་ལ་ལེགས་སོ་ཞེས་བྱ་བ་བྱིན་ཏེ། </s>
  </p>
  <p id="1235">
    <s id="1235:1" flag="alternateSource">འཇམ་དཔལ་གཞོན་ནུར་གྱུར་པ་དེ་བཞིན་གཤེགས་པ་ལ་དོན་འདི་འདྲི་བར་སེམས་པ་ལེགས་སོ་ལེགས་སོ། །</s>
  </p>
  <p id="1236">
    <s id="1236:1" flag="alternateSource">འཇམ་དཔལ་ཁྱོད་ཀྱི་མཆོག་ཏུ་གསང་བ་རིག་པའི་བརྟུལ་ཞུགས་སྤྱོད་པའི་ལེའུ་རས་རིས་ཀྱི་ཆོ་ག་རབ་འབྱམ་ཡོད་དེ། </s>
  </p>
  <p id="1237">
    <s id="1237:1" flag="alternateSource">སྙིང་པོ་མཆོག་རྣམས་ཀྱི་དོན་མཆོག་ཏུ་གསང་བ་དམ་པ་དོན་ཆེན་པོ་སྔགས་ཐམས་<ref folio="F.157.b"/>ཅད་ཀྱི་ཆོ་གར་གྱུར་པ་དྲུག་པོ་འདི་དག་ཡི་གེ་དྲུག་གི་སྙིང་པོའི་མཆོག །ཐེ་ཚོམ་མེད་པ་དེའི་ཚེ་འགྲུབ་པར་འགྱུར་ཏེ</s>
  </p>
  <p id="1238">
    <s id="1238:1" flag="alternateSource">སེམས་ཅན་དེ་དག་གདུལ་བའི་ཕྱིར་དང་། ཐབས་ལ་མཁས་པ་ལ་ཡང་དག་པར་རབ་ཏུ་ཞུགས་པའི་ཕྱིར་དང་། ངེས་པར་ཡང་དག་པའི་བྱང་ཆུབ་ཐོབ་པའི་ཕྱིར། སངས་རྒྱས་བྱེ་བ་ཕྲག་བདུན་ཅུ་རྩ་དྲུག་གིས་སྔར་གསུངས་ཤིང་ད་ལྟར་ཡང་ངས་བཤད་དེ</s>
  </p>
  <p id="1239">
    <s id="1239:1" flag="alternateSource">མ་འོངས་པའི་སྐྱེ་བོའི་ཚོགས་ལ་ཕན་པའི་ཕྱིར་ལེགས་པར་ཉོན་ལ་ཡིད་ལ་ཟུང་ཤིག་དང་། ངས་བཤད་པར་བྱའོ། །</s>
  </p>
  <p id="1240">
    <s id="1240:1" flag="alternateSource">དེ་གང་ཞེ་ན། </s>
    <s id="1240:2">དེ་ནས་བཅོམ་ལྡན་འདས་ཤཱཀྱ་ཐུབ་པས་སྔགས་གསུངས་པ། </s>
    <s id="1240:3">ཨོཾ་བཱཀྱེ་྅རྠ་ཛ་ཡ། </s>
    <s id="1240:4">ཨོཾ་བཱཀྱེ་ཤེ་ཤ་སྭཱ། </s>
    <s id="1240:5">ཨོཾ་བཱཀྱེ་བཾ་ཛ་ཡ། </s>
    <s id="1240:6">ཨོཾ་བཱཀྱེ་ནི་ཥྠེ་ཡ། </s>
    <s id="1240:7">ཨོཾ་བཱཀྱེ་ཡ་ན་མཿ། </s>
    <s id="1240:8">ཨོཾ་བཱཀྱེ་དཾ་ན་མཿ། </s>
    <s id="1240:9">དེ་ལྟར་འདི་དག་འཇམ་དཔལ་གཞོན་ནུར་གྱུར་པ་ཁྱོད་ཀྱི་སྔགས་དྲུག་དང་ཡི་གེ་དྲུག་པ་མཐུ་ཆེན་པོ་དང་སྟོབས་མཉམ་པ། </s>
    <s id="1240:10">སྙིང་པོ་དམ་པ་མཆོག་ཏུ་གྲུབ་པ། སངས་རྒྱས་བཞིན་དུ་འབྱུང་བ་སེམས་ཅན་ཐམས་ཅད་ཀྱི་དོན་གྱི་ཕྱིར། སངས་རྒྱས་ཐམས་ཅད་ཀྱིས་རབ་ཏུ་གསུངས་པ། </s>
    <s id="1240:11">དམ་ཚིག་ཉམས་པ་དང་དམ་ཚིག་གཡོས་པ་རྣམས་ཀྱི་ལས་ཐམས་ཅད་བྱེད་པ། </s>
    <s id="1240:12">བྱང་ཆུབ་ཀྱི་ལམ་རྗེས་སུ་སྟོན་པ། དེ་བཞིན་གཤེགས་པའི་རིགས་ལ་སྔགས་ཀྱི་མཆོག་ཏུ་གྱུར་པ། </s>
    <s id="1240:13">མཆོག་དང་འབྲིང་དང་ཐ་མ་གསུམ་ལ་རབ་ཏུ་སྦྱོར་བ། </s>
    <s id="1240:14">ལེགས་པར་སྦྱངས་པའི་ལས་ཀྱི་འབྲས་བུའི་རྣམ་པར་སྨིན་པ་སྦྱིན་པ། </s>
    <s id="1240:15">བསྟན་པ་ནུབ་པའི་དུས་སུ་ཡང་དངོས་གྲུབ་ཐོབ་པར་འགྱུར་རོ། །</s>
  </p>
  <p id="1241">
    <s id="1241:1" flag="alternateSource">ལས་ཀྱི་ཚུལ་དང་བཅས་པ་ལ་ཡང་དག་པར་གཞོལ་བ་ལ། སྐད་ཅིག་གིས་དོན་བསྒྲུབ་པར་འགྱུར་བ་དེ་དག་མྱུར་དུ་ཤིན་ཏུ་མྱུར་བར་དེའི་ཚེ་དང་དེའི་དུས་སུ་འགྲུབ་པར་འགྱུར་རོ། །</s>
  </p>
  <p id="1242">
    <s id="1242:1" flag="alternateSource">ཉམ་སད་པའི་ཕྱིར་ཡང་སྙིང་པོ་དམ་པ་འདི་དག་བསྒྲུབ་པར་བྱ་སྟེ། </s>
  </p>
  <p id="1243">
    <s id="1243:1" flag="alternateSource">མདོར་ན་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་འགྲུབ་པར་འགྱུར་རོ། །</s>
  </p>
  <p id="1244">
    <s id="1244:1" flag="alternateSource">དེས་ན་རས་རིས་ཀྱི་ཆོ་ག་འདི་བྱ་བ་ཡིན་ཏེ། </s>
  </p>
  <p id="1245">
    <s id="1245:1" flag="alternateSource">དེའི་ཚེ་དེའི་དུས་ན་འཇིགས་པ་ཆེན་པོ་དང་། སྙིགས་མ་ལ་སེམས་ཅན་བསོད་ནམས་ཆུང་བ་འབྱུང་བར་འགྱུར་ཏེ། </s>
  </p>
  <p id="1246">
    <s id="1246:1" flag="alternateSource">གྲགས་པ་ཆུང་བ་དང་། ཚེ་ཐུང་བ་དང་ལོངས་སྤྱོད་ཆུང་བ་དང་། </s>
    <s id="1246:2">ཆོས་སྤྱོད་པ་<ref folio="F.158.a"/>ཆུང་བས་ཤིན་ཏུ་རྒྱ་ཆེ་བའི་རས་རིས་ཀྱི་ཆོ་གའི་སྒྲུབ་པ་ལ་སོགས་པ་རྩོམ་པར་མི་ནུས་ཏེ། </s>
  </p>
  <p id="1247">
    <s id="1247:1" flag="alternateSource">དེ་དག་གི་ཕྱིར་ཤིན་ཏུ་མདོར་བསྟན་པར་བྱའོ། །</s>
  </p>
  <p id="1248">
    <s id="1248:1" flag="alternateSource">དང་པོར་རེ་ཤིག་དཔའ་བོའི་ཚོང་གིས་དོག་པ་སྲང་གཅིག་གམ་སྲང་ཕྱེད་ཀྱིས་ཉོས་ལ་ཆུར་ཁྲུ་གང་། ཞེང་དུ་ཁྲུ་ཕྱེད་ཙམ་གྱི་རས་ཁ་ཚར་དང་བཅས་པ་ཐག་པ་ལ་འཐག་ཏུ་གཞུག་གོ། །</s>
  </p>
  <p id="1249">
    <s id="1249:1" flag="alternateSource">ཡང་ན་སྐྲ་མེད་པའི་རས་ཀྱི་དུམ་བུ་སར་པ་གཞན་སྟེང་དང་འོག་ཏུ་ཅི་ལྟར་འདོད་པ་ཁྲུ་གཉིས་དང་བཞི་དང་དྲུག་དང་ལྔ་དང་བཅུ་དང་བརྒྱད་པའི་རས་བླངས་ཏེ</s>
  </p>
  <p id="1250">
    <s id="1250:1" flag="alternateSource">ཅི་ལྟར་འདོད་པའི་རི་མོ་བས་རི་མོ་བྲི་བར་བྱའོ། །</s>
  </p>
  <p id="1251">
    <s id="1251:1" flag="alternateSource">ཚོན་མ་འདྲེས་པ་དང་ཙནྡན་དང་ག་པུར་དང་། གུར་གུམ་གྱིས་བསྒོས་ཏེ། </s>
  </p>
  <p id="1252">
    <s id="1252:1" flag="alternateSource">རས་ཀྱང་ཙནྡན་དང་ག་པུར་དང་། གུར་གུམ་གཅིག་ཏུ་བྱས་པ་སྲོག་ཆགས་མེད་པའི་ཆུ་རྡུལ་མེད་པ་དང་བསྲེས་ཏེ། </s>
  </p>
  <p id="1253">
    <s id="1253:1" flag="alternateSource">སྣོད་སར་པའི་ནང་དུ་བཀྲུས་ལ་ཞག་གསུམ་གྱི་བར་དུ་ལེགས་པར་བཀབ་སྟེ། </s>
  </p>
  <p id="1254">
    <s id="1254:1" flag="alternateSource">བཞག་ནས་གཙང་བའི་ཕྱོགས་སུ་སྲུང་བ་བྱས་ཤིང་བདག་ཉིད་ཀྱང་གཙང་བར་བྱས་ཏེ། </s>
  </p>
  <p id="1255">
    <s id="1255:1" flag="alternateSource">ཟླ་བ་ཡར་ངོའི་ཚེས་བཅྭ་ལྔ་ལ་རས་སྣོད་ཀྱི་མདུན་དུ་ཤར་དུ་མངོན་པར་ཕྱོགས་ཏེ། </s>
  </p>
  <p id="1256">
    <s id="1256:1" flag="alternateSource">ཀུ་ཤའི་ཁྲེས་ལ་འདུག་ནས། </s>
  </p>
  <p id="1257">
    <s id="1257:1" flag="alternateSource">སྔགས་ཀྱི་ཚིག་ལན་བརྒྱ་རྩ་བརྒྱད་བརྗོད་པར་བྱ་བ་ལ་འདི་ལྟ་སྟེ། </s>
  </p>
  <p id="1258">
    <s id="1258:1" flag="alternateSource">ཨོཾ་ཧེ་ཧེ་བྷ་ག་བཱན་བ་ཧུ་རཱུ་བ་དྷཱ་ར་དི་བྱ་ཙཀྵུ་ཥེ། ཨ་བ་ལོ་ཀ་ཡ། ཨ་བ་ལོ་ཀ་ཡ། མཱཾ་ས་མ་ཡ་མ་ནུ་སྨ་ར་ཀུ་མཱ་ར་རཱུ་པ་དྷཱ་རི་ཎེ། མ་ཧཱ་བོ་དྷི་ས་ཏྭ་ཀིཉྩི་རཱ་ཡ་སི་ཧཱུཾ་སྥ་ཊེ་སྥ་ཊེ་སྭཱ་ཧཱ། </s>
    <s id="1258:2">སྔགས་འདི་བཟླས་པ་བྱས་ལ་དེ་ཉིད་དུ་ཉལ་བར་བྱའོ། །</s>
  </p>
  <p id="1259">
    <s id="1259:1" flag="alternateSource">གཉིད་ལོག་པའི་རྨི་ལམ་དུ་འགྲུབ་པ་འམ་མི་འགྲུབ་པ་སྟོན་པར་འགྱུར་རོ། །</s>
  </p>
  <p id="1260">
    <s id="1260:1" flag="alternateSource">དེ་ནས་ལངས་ནས་རྨི་ལམ་དུ་གྲུབ་པའི་མཚན་མ་མཐོང་ན་རིང་པོ་མི་ཐོགས་པར་རས་རིས་བྲི་བར་བྱའོ། །</s>
  </p>
  <p id="1261">
    <s id="1261:1" flag="alternateSource">གལ་ཏེ་གྲུབ་པའི་མཚན་མ་རྨི་ལམ་དུ་མ་མཐོང་ན། </s>
  </p>
  <p id="1262">
    <s id="1262:1" flag="alternateSource">རས་དེ་སྣོད་དེ་ལས་ཕྱུང་ལ་ཉི་མ་ལ་བསྐམས་ནས་ཡང་སྣོད་སར་པ་གཞན་དུ་བཅུག་ལ། </s>
    <s id="1262:2">ཤིན་ཏུ་དབེན་པར་ལེགས་པར་བསྲུང་བ་བྱས་ལ་བཞག་གོ། །</s>
  </p>
  <p id="1263">
    <s id="1263:1" flag="alternateSource">དེ་ནས་ཡང་སྙིང་པོའི་མཆོག་དེ་དག་ལས་གང་ཡང་རུང་བའི་སྔགས་བླངས་ལ། གང་འདོད་པའི་ཡི་གེ་དྲུག་པ་ཡང་ཡི་གེ་འབུམ་བཟླ་བར་བྱའོ། །</s>
  </p>
  <p id="1264">
    <s id="1264:1" flag="alternateSource">དེས་ན་རས་མི་དགེ་བ་ཡང་འགྲུབ་པར་འགྱུར་རོ། །</s>
  </p>
  <p id="1265">
    <s id="1265:1" flag="alternateSource">དང་པོར་རེ་ཞིག་རས་དེ་བླངས་ལ་ཆོ་<ref folio="F.158.b"/>འཕྲུལ་གྱི་ཟླ་ཕྱེད་དམ། ཡར་ངོའི་ཉིན་ཞག་ལ་རྒྱུ་སྐར་བཟང་པོ་དང་ལྡན་པའི་གྲངས་བཟང་པོ་ལ། </s>
    <s id="1265:2">འཕགས་པ་འཇམ་དཔལ་བྱིས་པ་ཁྱེའུ་ཡི་གཟུགས་ཅན་མགོ་ཟུར་ཕུད་ལྔ་དང་ལྡན་པ། བྱིས་པའི་རྒྱན་གྱིས་བརྒྱན་པ་མདོག་གསེར་འདྲ་བ། ན་བཟའ་སྔོན་པོ་གཡོ་བཞིན་པ་མནབས་པ། ན་བཟའ་དར་ལ་སྔོན་པོས་སྟོད་གཡོགས་བྱས་པ། </s>
    <s id="1265:3">ཆོས་འཆད་པ་སེང་གེའི་ཁྲི་ལ་སྐྱིལ་མོ་ཀྲུང་ཕྱེད་པས་བཞུགས་ལ། ཞབས་གཡས་པས་རིན་པོ་ཆེའི་ཞབས་རྟེན་ལ་བཞག་པ། གཡོན་པ་སེང་གེའི་གདན་ལ་བཞུགས་པ། </s>
    <s id="1265:4">རྒྱན་ཐམས་ཅད་དང་ལྡན་པ་བཞིན་ཅུང་ཟད་འཛུམ་པ་དང་བཅས་པ། སྒྲུབ་པ་པོ་ལ་ལྟ་བ་བྲི་བར་བྱའོ། །</s>
  </p>
  <p id="1266">
    <s id="1266:1" flag="alternateSource">གཡས་ཕྱོགས་སུ་འཕགས་པ་ཀུན་དུ་བཟང་པོ་རྔ་མ་དཀར་པོ་གཡོབ་པ། </s>
    <s id="1266:2">པྲི་ཡང་ཀུའི་མདོག་ལྟར་སྔོ་བསངས་ལག་པ་གཡོན་པ་ན་ནོར་བུ་རིན་པོ་ཆེ་ཐོགས་པ། </s>
    <s id="1266:3">ཡན་ལག་ཐམས་ཅད་མཛེས་པ། རྒྱན་ཐམས་ཅད་ཀྱིས་བརྒྱན་པ། </s>
    <s id="1266:4">ན་བཟའ་སྔོན་པོ་གཡོ་བ་མནབས་པ། མུ་ཏིག་གི་ཕྲེང་བས་མཆོད་ཕྱིར་ཐོགས་པ། </s>
    <s id="1266:5">པདྨ་དཀར་པོའི་གདན་ལ་འདུག་པ་བྲི་བར་བྱའོ། །</s>
  </p>
  <p id="1267">
    <s id="1267:1" flag="alternateSource">འཕགས་པ་འཇམ་དཔལ་གྱི་གཡོན་ཕྱོགས་སུ་འཕགས་པ་སྤྱན་རས་གཟིགས་དབང་ཕྱུག་སྟོན་ཀའི་ཟླ་རྒྱུའི་མདོག་ལྟར་དཀར་བ། ན་བཟའ་སྔོན་པོ་གཡོ་བ་མནབས་པ། </s>
    <s id="1267:2">ཡན་ལག་ཐམས་ཅད་མཛེས་པ། རྒྱན་ཐམས་ཅད་ཀྱིས་བརྒྱན་པ། མུ་ཏིག་གི་ཕྲེང་བས་མཆོད་ཕྱིར་ཐོགས་བྱས་པ། </s>
    <s id="1267:3">ལག་པ་གཡོན་པ་ན་པདྨ་དཀར་པོ་འཛིན་པ། ལག་པ་གཡས་པ་ན་རྔ་ཡབ་གསེར་གྱི་ཡུ་བ་ཅན་དཀར་པོ་ཐོགས་པ། </s>
    <s id="1267:4">ཞི་བའི་ཆ་བྱད་ཅན་འཕགས་པ་འཇམ་དཔལ་ལ་ལྟ་བ། དེ་བཞིན་དུ་འཕགས་པ་ཀུན་དུ་བཟང་པོ་པདྨ་དཀར་པོ་ལ་གནས་པ། གཉི་ག་ཡང་དེ་ལྟར་བྲི་བར་བྱའོ། །</s>
  </p>
  <p id="1268">
    <s id="1268:1" flag="alternateSource">དེ་ནས་སྡོང་བུ་གཅིག་ལས་སྐྱེས་པའི་པདྨ་གསུམ་ལ་དབུས་ཀྱི་རྩ་བའི་པདྨའི་གེ་སར་ལ་ནི་འཕགས་པ་འཇམ་དཔལ་གྱི་སེང་གེའི་ཁྲི་དང་རིན་པོ་ཆེའི་ཞབས་རྟེན་ནོ། །</s>
  </p>
  <p id="1269">
    <s id="1269:1" flag="alternateSource">གཉིས་པའི་པདྨ་ལ་ནི་འཕགས་པ་ཀུན་དུ་བཟང་པོའོ། །</s>
  </p>
  <p id="1270">
    <s id="1270:1" flag="alternateSource">གསུམ་པའི་པདྨ་ལ་ནི་སྤྱན་རས་གཟིགས་དབང་ཕྱུག་གོ། །</s>
  </p>
  <p id="1271">
    <s id="1271:1" flag="alternateSource">པདྨའི་སྡོང་བུ་མཛེས་པ་རིན་པོ་ཆེ་<ref folio="F.159.a"/>མརྒད་འདྲ་བ། པདྨའི་མེ་ཏོག་དུ་མ་ཁ་མ་བྱེ་བ་དང་། ཕྱེད་ཙམ་བྱེ་བ་དང་ཁ་བྱེ་བ་དང་ལྡན་པ། </s>
    <s id="1271:2">མཚོ་ཆེན་པོ་མ་དྲོས་པ་ལས་སྐྱེས་པ་ཀླུའི་རྒྱལ་པོ་དགའ་བོ་དང་ཉེ་དགའ་གཉིས་པདྨའི་སྡོང་བུ་ལ་འཛིན་པ། </s>
    <s id="1271:3">ཀླུའི་རྒྱལ་པོ་དེ་དག་གི་ཁ་དོག་དཀར་བ། གདེངས་ཀ་བདུན་གྱིས་ཉེ་བར་བརྒྱན་པ། </s>
    <s id="1271:4">ལུས་རྒྱན་ཐམས་ཅད་ཀྱིས་བརྒྱན་པ། ལུས་ཀྱི་སྟོད་མི་ལ་སྦྲུལ་གྱི་གདེངས་ཀས་མཚན་པ། </s>
    <s id="1271:5">འཕགས་པ་འཇམ་དཔལ་ལ་ལྟ་བ། ལུས་ཕྱེད་ཆུའི་ནང་དུ་ནུབ་པ་ནོར་བུ་རིན་པོ་ཆེ་དང་གོས་ཀྱིས་ཉེ་བར་མཛེས་པ་བྲི་བར་བྱའོ། །</s>
  </p>
  <p id="1272">
    <s id="1272:1" flag="alternateSource">མཚོ་ཆེན་པོ་ཀུན་གྱི་འོག་ཏུ་སྒྲུབ་པ་པོ་རས་རིས་ཀྱི་གཡས་ཕྱོགས་ཀྱི་མཐའི་ཟུར་དུ་འཕགས་པ་འཇམ་དཔལ་གྱི་ཞལ་གྱི་དཀྱིལ་འཁོར་ལ་ལྟ་བ། </s>
    <s id="1272:2">སྤོས་སྣོད་ལག་ན་ཐོགས་པ་མགོ་དང་པུས་མོའི་ལྷ་ང་འདུད་པ། </s>
    <s id="1272:3">ཆ་བྱད་དང་ཁ་དོག་སྔ་མ་ཅི་ལྟ་བ་བཞིན་བྲི་བར་བྱའོ། །</s>
  </p>
  <p id="1273">
    <s id="1273:1" flag="alternateSource">འཕགས་པ་འཇམ་དཔལ་གྱི་སྟེང་རས་ཀྱི་ཟུར་གཉིས་སུ་ལྷའི་བུ་མེ་ཏོག་གི་ཕྲེང་བ་འཛིན་པ། </s>
    <s id="1273:2">ནམ་མཁའ་ལ་ལྡིང་བ། སྤྲིན་གྱི་ནང་ནས་བྱུང་བ། མེ་ཏོག་གི་ཚོགས་ཆེན་པོ་འཐོར་བ་ཤིན་ཏུ་མཛེས་པ་བྲི་བར་བྱའོ། །</s>
  </p>
  <p id="1274">
    <s id="1274:1" flag="alternateSource">རས་རིས་ཀྱི་འཁོར་ཡུག་ཏུ་མེ་ཏོག་ནཱ་ག་གེ་སར་ལ་སོགས་པས་རབ་ཏུ་གཏོར་བར་བྲི་བར་བྱའོ། །</s>
  </p>
  <p id="1275">
    <s id="1275:1" flag="alternateSource">ཅི་ལྟར་འདོད་པའི་གཟུགས་དེ་བཞིན་དུ་བྲི་བར་བྱའོ། །</s>
  </p>
  <p id="1276">
    <s id="1276:1" flag="alternateSource">འཕགས་པ་འཇམ་དཔལ་ཆོས་འཆད་པ་དང་། འཕགས་པ་ཀུན་དུ་བཟང་པོ་དང་འཕགས་པ་སྤྱན་རས་གཟིགས་ལག་ན་རྔ་ཡབ་གཡོབ་པ་བྲི་བར་བྱའོ། །</s>
  </p>
  <p id="1277">
    <s id="1277:1" flag="alternateSource">ཡང་ན་སྒྲུབ་པ་པོ་ཅི་ལྟར་འདོད་པ་བཞིན་དུ་རས་རིས་ཀྱི་གཟུགས་ངེས་པར་བྲི་བར་བྱ་སྟེ། </s>
  </p>
  <p id="1278">
    <s id="1278:1" flag="alternateSource">ཅི་ལྟར་འདོད་པའི་ཆ་བྱད་དམ། ཅི་ལྟར་འདོད་པའི་དབྱིབས་སམ། སྒྲུབ་པ་པོ་ཅི་ལྟ་ཅི་ལྟར་འདོད་པ་དེ་ལྟ་དེ་ལྟར་བྲི་བར་བྱའོ། །</s>
  </p>
  <p id="1279">
    <s id="1279:1" flag="alternateSource">དབུས་སུ་འཕགས་པ་འཇམ་དཔལ་གཡས་གཡོན་དུ་འཕགས་པ་འཇིག་རྟེན་དབང་ཕྱུག་དང་། ཀུན་དུ་བཟང་པོ་ཅི་ལྟར་འདོད་པར་ངེས་པར་བྲི་བར་བྱའོ། །</s>
  </p>
  <p id="1280">
    <s id="1280:1" flag="alternateSource">ཡང་ན་ཅི་རྙེད་པའི་རས་ཀྱི་དུམ་བུ་མཐོ་གང་ངམ། ཁྲུ་གང་ལ་བདག་ཉིད་དམ་གཞན་གྱིས་སམ། རི་མོ་མཁན་གསོ་སྦྱོང་བྱས་པའམ་གསོ་སྦྱོང་མ་བྱས་པ་དད་པའམ་མ་དད་པའམ། གཙང་བ་འམ་མི་གཙང་བ་འམ། ཚུལ་ཁྲིམས་དང་ལྡན་པ་འམ་ཚུལ་ཁྲིམས་འཆལ་པའི་རི་མོ་མཁན་<ref folio="F.159.b"/>གྱིས་ཀྱང་བྲི་བར་བྱའོ། །</s>
  </p>
  <p id="1281">
    <s id="1281:1" flag="alternateSource">བདག་ཉིད་དམ་སྒྲུབ་པ་པོས་ངེས་པར་སྔོན་དུ་བསྙེན་པ་བྱས་པ་དང་། དད་པ་དང་བྱང་ཆུབ་ཏུ་སེམས་བསྐྱེད་པ་ནི་ངེས་པར་བྱའོ། །</s>
  </p>
  <p id="1282">
    <s id="1282:1" flag="alternateSource">དེ་ལྟར་བྱས་ན་སྔགས་འགྲུབ་པར་འགྱུར་གྱི་གཞན་དུ་སྡིག་པའི་ལས་ཅན་གྱིས་ནི་མི་འགྱུར་ཏེ། </s>
  </p>
  <p id="1283">
    <s id="1283:1" flag="alternateSource">དེ་ལྟར་དད་པ་དང་དེ་ལྟར་གྱུར་པས་བསྒྲུབ་པར་བྱའོ། །</s>
  </p>
  <p id="1284">
    <s id="1284:1" flag="alternateSource">སྔགས་ཀྱི་རྒྱལ་པོ་དང་སྔགས་ཀྱི་ལྷ་དག་འདིར་དད་པ་དང་ལྡན་པས་འགྲུབ་པར་འགྱུར་གྱི་གཞན་དག་གིས་ནི་མ་ཡིན་ནོ། །</s>
  </p>
  <p id="1285">
    <s id="1285:1" flag="alternateSource">གང་ཕྱིར་དད་པ་ཐེག་པ་མཆོག །གང་གིས་རྣམ་པར་འདྲེན་པ་མཆོག །</s>
    <s id="1285:2">དད་པ་མེད་པའི་མི་ལ་ནི། །དཀར་པོའི་ཆོས་རྣམས་མི་སྐྱེ་སྟེ། །</s>
  </p>
  <p id="1286">
    <s id="1286:1" flag="alternateSource">ས་བོན་ཚིག་པར་གྱུར་པ་ལས། །མྱུ་གུ་སྔོན་པོ་ཅི་བཞིན་ནོ། །</s>
  </p>
  <p id="1287">
    <s id="1287:1" flag="alternateSource">དད་དང་ལྡན་པའི་མི་དག་ལ། །སངས་རྒྱས་ལས་ནི་འགྲུབ་འགྱུར་ཏེ། །</s>
  </p>
  <p id="1288">
    <s id="1288:1" flag="alternateSource">སྔགས་རྣམས་ཐམས་ཅད་ཁྱད་པར་དུ། །</s>
    <s id="1288:2">དད་པ་མེད་ལ་མི་འགྲུབ་བོ། །</s>
    <s id="1288:3">གང་ཡང་འཇིག་རྟེན་ལྷ་དག་དང་། །དེ་བཞིན་འཇིག་རྟེན་འདས་པ་དག །</s>
  </p>
  <p id="1289">
    <s id="1289:1" flag="alternateSource">དད་ལྡན་ཀུན་ལ་འགྲུབ་འགྱུར་ཏེ། །</s>
  </p>
  <p id="1290">
    <s id="1290:1" flag="alternateSource">སྡིག་པ་དག་དང་བྲལ་ཕྱིར་རོ། །</s>
  </p>
  <p id="1291">
    <s id="1291:1" flag="alternateSource">བྱང་ཆུབ་དེར་སོང་ཡིད་ཀྱིས་ནི། །དེ་དག་མྱུར་དུ་ངེས་འགྲུབ་སྟེ། །</s>
  </p>
  <p id="1292">
    <s id="1292:1" flag="alternateSource">གཞན་ལ་འགྲུབ་པར་མི་འགྱུར་ཞིང་། །བསྟན་པ་འདི་ལ་རྣམ་པར་བཟློག །</s>
  </p>
  <p id="1293">
    <s id="1293:1" flag="alternateSource">རས་ནི་ཆུང་དང་ཆེན་པོ་དང་། །འབྲིང་དུ་ཉེ་བར་བསྒྲགས་པ་ཡིན། །</s>
  </p>
  <p id="1294">
    <s id="1294:1" flag="alternateSource">ལས་རྣམས་ཀུན་ལ་སྒྲུབ་པ་ནི། །ད་ནི་རབ་ཏུ་བསྟན་པར་བྱ། །</s>
  </p>
  <p id="1295">
    <s id="1295:1" flag="alternateSource">བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། འཕགས་པ་འཇམ་དཔལ་གྱི་རྩ་བའི་ཆོ་ག་བདུན་པའི་ལེའུ་རབ་འབྱམ་ལས། རས་རིས་ཀྱི་ཆོ་ག་བཞི་པའི་ལེའུ་རབ་འབྱམ་རྫོགས་སོ།། །།</s>
  </p>
  <p id="1296">
    <s id="1296:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="1296:2">འཇམ་དཔལ་གཞོན་ནུ་གང་ཁྱོད་ཀྱིས་བསྟན་པའི་སེམས་ཅན་དེ་དག་གི་ཕྱིར། ལེའུའི་ཆོ་ག་རབ་འབྱམ་འདི་ཐབས་སླ་བས་འགྲུབ་པར་འགྱུར་བ་ངས་ཀྱང་བསྟན་ཏེ</s>
  </p>
  <p id="1297">
    <s id="1297:1" flag="alternateSource">དེ་དག་གི་དོན་གྱི་ཕྱིར་ཡོན་ཏན་རྒྱ་ཆེ་བའི་བྱེ་བྲག་གི་དབྱེ་བ། ལས་རྣམ་པར་འབྱེད་པ་སེམས་ཅན་ཐམས་ཅད་ཀྱི་དོན་གྱི་ཕྱིར་ཡང་དག་པར་བཤད་པར་བྱ་ཡིས། དེ་ལེགས་པར་ཤིན་ཏུ་རབ་ཏུ་ཉོན་ཅིག་དང་བཤད་པར་<ref folio="F.160.a"/>བྱའོ། །</s>
  </p>
  <p id="1298">
    <s id="1298:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1299">
    <s id="1299:1" flag="alternateSource">བདག་གི་ཚིག་གི་ནུས་པ་གསལ་བར་མཛད་ཅིང་། སྔགས་ཀྱི་སྤྱོད་པའི་ཡོན་ཏན་གྲུབ་པར་མཛད་པ་ནི་ལེགས་སོ་ལེགས་སོ་ཞེས་གསོལ་ཏོ། །</s>
  </p>
  <p id="1300">
    <s id="1300:1" flag="alternateSource">བཅོམ་ལྡན་འདས་དེའི་དུས་ལ་བབ་པར་མཁྱེན་ན་བདག་ལ་ཐུགས་བརྩེ་བའི་སླད་དུ་དེ་བཤད་དུ་གསོལ། </s>
  </p>
  <p id="1301">
    <s id="1301:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པ་ཐམས་ཅད་དང་ལྡན་པའི་འཁོར་ལ་གཟིགས་ཏེ་འཛུམ་པ་མཛད་དོ། །</s>
  </p>
  <p id="1302">
    <s id="1302:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པའི་ཞལ་གྱི་སྒོ་ནས་འོད་ཟེར་སྔོན་པོ་དང་། སེར་པོ་དང་ལྗང་གུ་དང་ཤེལ་གྱི་ཁ་དོག་ལྟ་བུ་བྱུང་སྟེ། </s>
  </p>
  <p id="1303">
    <s id="1303:1" flag="alternateSource">འོད་ཟེར་དེ་བྱུང་མ་ཐག་ཏུ་ཐམས་ཅད་དང་ལྡན་པའི་དཀྱིལ་འཁོར་སྣང་བར་བྱས་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་བདུད་ཐམས་ཅད་ཟིལ་གྱིས་མནན་ནས། </s>
  </p>
  <p id="1304">
    <s id="1304:1" flag="alternateSource">རྒྱུ་སྐར་གྱི་འོད་དང་རི་བོའི་ཚོགས་ཐམས་ཅད་ཀྱི་འོད་དང་། གང་འདི་ཟླ་བ་དང་ཉི་མ་རྫུ་འཕྲུལ་ཆེ་ཞིང་མཐུ་ཆེ་བ་དེ་དག་གི་འོད་ཀྱང་ཟིལ་གྱིས་མནན་ཏེ། </s>
  </p>
  <p id="1305">
    <s id="1305:1" flag="alternateSource">མི་གསལ་ཞིང་འོད་མེད་པར་འགྱུར་བ་དང་། རྣམ་པར་མཛེས་པར་མི་འགྱུར་ཞིང་གསལ་བར་མི་འགྱུར་རོ། །</s>
  </p>
  <p id="1306">
    <s id="1306:1" flag="alternateSource">ནོར་བུ་ཐམས་ཅད་དང་། སྔགས་དང་སྨན་དང་། རིན་པོ་ཆེའི་འོད་ཐམས་ཅད་འོད་མེད་པར་བྱས་ནས་སླར་ལོག་སྟེ། </s>
  </p>
  <p id="1307">
    <s id="1307:1" flag="alternateSource">བཅོམ་ལྡན་འདས་ཤཱཀྱ་ཐུབ་པའི་ཞལ་གྱི་སྒོར་ནུབ་པར་གྱུར་ཏོ། །</s>
  </p>
  <p id="1308">
    <s id="1308:1" flag="alternateSource">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེ་འཁོར་གྱི་དཀྱིལ་འཁོར་དེ་ཉིད་དུ་འདུས་ཤིང་</s>
    <s id="1308:2">འཁོད་པར་གྱུར་པ་དེ་སྟན་ལས་ལངས་ནས། </s>
  </p>
  <p id="1309">
    <s id="1309:1" flag="alternateSource">རིངས་པའི་ཚུལ་གྱིས་བཅོམ་ལྡན་འདས་ཀྱི་ཞབས་གཉིས་ལ་བཏུད་དེ། </s>
  </p>
  <p id="1310">
    <s id="1310:1" flag="alternateSource">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1311">
    <s id="1311:1" flag="alternateSource">བཅོམ་ལྡན་འདས་ནི་རྒྱུ་མ་མཆིས་རྐྱེན་མ་མཆིས་པར་འཛུམ་པ་མི་མཛད་ན། </s>
  </p>
  <p id="1312">
    <s id="1312:1" flag="alternateSource">བཅོམ་ལྡན་འདས་འཛུམ་པ་མཛད་པའི་རྒྱུ་གང་ལགས། རྐྱེན་གང་ལགས། </s>
    <s id="1312:2">དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་བྱང་ཆུབ་སེམས་དཔའ་ཕྱག་ན་རྡོ་རྗེ་ལ་བཀའ་སྩལ་པ། ཕྱག་ན་རྡོ་རྗེ་དེ་དེ་བཞིན་ནོ། །</s>
  </p>
  <p id="1313">
    <s id="1313:1" flag="alternateSource">དེ་དེ་བཞིན་ཏེ། ཅི་སྐད་སྨྲས་པ་དེ་བཞིན་ནོ། །</s>
  </p>
  <p id="1314">
    <s id="1314:1" flag="alternateSource">བཅོམ་ལྡན་འདས་ནི་རྒྱུ་མེད་པ་དང་། རྐྱེན་མེད་པར་འཛུམ་པ་མི་མཛད་དེ། </s>
  </p>
  <p id="1315">
    <s id="1315:1" flag="alternateSource">རྒྱུ་ཡོད་རྐྱེན་<ref folio="F.160.b"/>ཡོད་དོ། །</s>
  </p>
  <p id="1316">
    <s id="1316:1" flag="alternateSource">གང་ཞིག་མདོ་སྡེའི་དབང་པོའི་རྒྱལ་པོ་འདི་འཇམ་དཔལ་གྱི་རྩ་བའི་ཆོ་ག་རིག་པའི་སྤྱོད་པ་རྗེས་སུ་སྒྲུབ་པ་ལས་སྒྲུབ་པའི་ཐབས་ལ་ཡང་དག་པར་གཞོལ་བ། </s>
    <s id="1316:2">ཆོས་ཀྱི་སྤྲིན་ལ་རྟེན་པ་ལ་ཡང་དག་པར་འཇུག་ཅིང་རྗེས་སུ་འབྲང་བར་བྱེད་པ་དང་། </s>
    <s id="1316:3">འཛིན་པར་འགྱུར་བ་དང་། ཀློག་པར་འགྱུར་བ་དང་། དད་པར་འགྱུར་བ་དང་། གླེགས་བམ་ལ་འདྲི་བ་བྱས་ནས་</s>
  </p>
  <p id="1317">
    <s id="1317:1" flag="alternateSource">མཆོད་པར་འགྱུར་བ་དང་། ཙནྡན་གྱི་ཕྱེ་མ་དང་བྱུག་པ་དང་། བདུག་པ་དང་། ཕྲེང་བ་དང་། གདུགས་དང་། རྒྱལ་མཚན་དང་། བ་དན་རྣམ་པ་སྣ་ཚོགས་པའམ། ཚིག་གི་བྱེ་བྲག་གིས་སམ། སིལ་སྙན་རྣམ་པ་སྣ་ཚོགས་དང་། ཕེག་རྡོབ་པ་དག་གམ་ཐ་ན་རྗེས་སུ་ཡི་རང་བ་དང་ལྡན་པའི་སེམས་རྒྱུད་ལ་ཐོབ་པ་འམ། བ་སྤུ་ལྡང་བར་བྱེད་པ་འམ། </s>
    <s id="1317:2">རིག་པའི་མཐུ་ཐོས་ནས་</s>
  </p>
  <p id="1318">
    <s id="1318:1" flag="alternateSource">དགའ་བ་སྐྱེས་པ་འམ། རྗེས་སུ་ཡི་རང་བར་འགྱུར་བ་འམ། </s>
    <s id="1318:2">སྤྱོད་པ་ཐོབ་པར་འགྱུར་བ་དེ་དག་ནི་ངས་བླ་ན་</s>
  </p>
  <p id="1319">
    <s id="1319:1" flag="alternateSource">མེད་པ་ཡང་དག་པར་རྫོགས་པའི་བྱང་ཆུབ་ཏུ་སངས་རྒྱས་བཅོམ་ལྡན་འདས་སུ་འགྱུར་བར་ལུང་བསྟན་ཏེ། </s>
  </p>
  <p id="1320">
    <s id="1320:1" flag="alternateSource">དེས་ན་རྒྱལ་བ་དེ་ལྟར་འཛུམ་པ་མཛད་ཀྱི་གཞན་དུ་ནི་མ་ཡིན་ནོ། །</s>
  </p>
  <p id="1321">
    <s id="1321:1" flag="alternateSource">འདིར་དང་པོར་རེ་ཞིག་ཆོ་གའི་རྒྱལ་པོ་འདི་ལ་དམ་ཚིག་མཐོང་བ་སྔོན་དུ་བྱ་བ་རྣམས་བྱས་པ་དང་དབང་བསྐུར་བ་ཐོབ་པ། རྩ་བའི་སྔགས་སམ་སྙིང་པོ་འམ་ཉེ་བའི་སྙིང་པོ་འམ། སྔགས་གང་ཡང་རུང་བ་བཟུང་ནས་ཡི་གེ་གཅིག་པ་འམ། གང་འདོད་པ་དགོན་པ་ཆེན་པོར་སོང་སྟེ་</s>
  </p>
  <p id="1322">
    <s id="1322:1" flag="alternateSource">འབུམ་ཕྲག་གསུམ་བཟླ་བར་བྱའོ། །</s>
  </p>
  <p id="1323">
    <s id="1323:1" flag="alternateSource">འབྲས་བུ་དང་ཆུས་འཚོ་བ་འམ། རྩ་བ་དང་། ལོ་མའི་བཟའ་བ་བྱས་ན། </s>
  </p>
  <p id="1324">
    <s id="1324:1" flag="alternateSource">སྔོན་དུ་བྱ་བ་བྱས་པར་འགྱུར་རོ། །</s>
  </p>
  <p id="1325">
    <s id="1325:1" flag="alternateSource">དེ་ནས་རིའི་རྩེ་མོར་འཛེགས་ནས་རས་རིས་ཆེན་པོའི་ཚད་ནུབ་ཕྱོགས་སུ་མངོན་དུ་ལྟ་བ་བཞག་པ་བྱས་ལ་བདག་ཉིད་ཤར་དུ་བལྟས་ཏེ། </s>
  </p>
  <p id="1326">
    <s id="1326:1" flag="alternateSource">ཀུ་ཤའི་ཁྲེས་ལ་འདུག་ནས། </s>
  </p>
  <p id="1327">
    <s id="1327:1" flag="alternateSource">པདྨ་དཀར་པོ་ལ་ཙནྡན་དང་གུར་གུམ་གྱིས་བཏགས་ཏེ། </s>
  </p>
  <p id="1328">
    <s id="1328:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། རང་སངས་རྒྱས་དང་ཉན་ཐོས་དག་ལ་འབུམ་ཕྲག་གཅིག་རི་མོའི་རས་རིས་ཀྱི་འོག་ཏུ་དབུལ་བར་བྱའོ། །</s>
  </p>
  <p id="1329">
    <s id="1329:1" flag="alternateSource">ག་པུར་གྱི་བདུག་པ་ཡང་ཅི་འབྱོར་པས་བདུག་གོ། །</s>
  </p>
  <p id="1330">
    <s id="1330:1" flag="alternateSource">ལྷའི་བུ་དང་ཀླུ་རྣམས་ལ་ཡང་ཅི་རྙེད་<ref folio="F.161.a"/>པའི་མེ་ཏོག་གིས་མཆོད་པར་བྱའོ། །</s>
  </p>
  <p id="1331">
    <s id="1331:1" flag="alternateSource">དེ་ནས་མཚན་ཕྱེད་ཀྱི་དུས་སུ་ཆོ་འཕྲུལ་གྱི་ཟླ་ཕྱེད་ཀྱི་ཟླ་བ་ཉ་བ་ལ། རས་རིས་ཀྱི་མདུན་དུ་པདྨའི་རྣམ་པ་ལྟ་བུའི་མེ་ཐབ་བྱས་པ་ལ། ཙནྡན་དཀར་པོའི་ཤིང་གིས་མེ་སྦར་ནས</s>
  </p>
  <p id="1332">
    <s id="1332:1" flag="alternateSource">གུར་གུམ་དང་ག་པུར་བསྲེས་པས་སྲེག་བླུགས་ཅི་འབྱོར་པས་སྟོང་རྩ་བརྒྱད་སྦྱིན་སྲེག་བྱའོ། །</s>
  </p>
  <p id="1333">
    <s id="1333:1" flag="alternateSource">དེ་ནས་བསྲུང་བ་བྱའོ། །</s>
  </p>
  <p id="1334">
    <s id="1334:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པ་ལས་འོད་ཟེར་བྱུང་སྟེ། </s>
  </p>
  <p id="1335">
    <s id="1335:1" flag="alternateSource">རས་ཀྱི་རི་མོའི་འཁོར་ཡུག་ནས་གཅིག་ཏུ་འབར་བར་འགྱུར་ཏེ། </s>
  </p>
  <p id="1336">
    <s id="1336:1" flag="alternateSource">སྒྲུབ་པ་པོས་གུར་གུམ་དང་། ཙནྡན་གྱིས་བཏགས་པའི་ཙནྡན་དཀར་པོའི་མེ་ཏོག་གིས་མཆོད་ཡོན་དབུལ་ལོ། །</s>
  </p>
  <p id="1337">
    <s id="1337:1" flag="alternateSource">དེ་ནས་སྒྲུབ་པ་པོས་རིངས་པའི་ཚུལ་གྱིས་རས་རིས་ལ་ལན་གསུམ་བསྐོར་བ་བྱས་ཏེ། </s>
  </p>
  <p id="1338">
    <s id="1338:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། རང་སངས་རྒྱས་ཐམས་ཅད་དང་འཕགས་པ་ཉན་ཐོས་རྣམས་ལ་ཕྱག་བྱས་ནས། </s>
  </p>
  <p id="1339">
    <s id="1339:1" flag="alternateSource">སྒྲུབ་པ་པོས་བྲིས་པའི་རས་རིས་ཀྱི་མཐའ་མའི་ཕྱོགས་ནས་འཇིགས་པ་མེད་པས་རས་རིས་གཟུང་བར་བྱའོ། །</s>
  </p>
  <p id="1340">
    <s id="1340:1" flag="alternateSource">དེ་ནས་བཟུང་བ་ཙམ་གྱིས་འཕུར་ཏེ། </s>
  </p>
  <p id="1341">
    <s id="1341:1" flag="alternateSource">སེ་གོལ་གཏོགས་པ་ཙམ་གྱིས་ཚངས་པའི་འཇིག་རྟེན་དུ་ཕྱིན་པར་འགྱུར་ཏེ། </s>
  </p>
  <p id="1342">
    <s id="1342:1" flag="alternateSource">མེ་ཏོག་ཅན་གྱི་འཇིག་རྟེན་གྱི་ཁམས་སུ་རབ་ཏུ་གནས་པར་འགྱུར་ཏེ། </s>
  </p>
  <p id="1343">
    <s id="1343:1" flag="alternateSource">གང་དུ་བཅོམ་ལྡན་འདས་མེ་ཏོག་ཡང་དག་པར་སྐྱེས་པའི་རྒྱལ་པོའི་དབང་པོ་དེ་བཞིན་གཤེགས་པ་དེ་བཞུགས་ཏེ། </s>
  </p>
  <p id="1344">
    <s id="1344:1" flag="alternateSource">འཚོ་ཞིང་གཞེས་ལ་ཆོས་ཀྱང་སྟོན་ཏོ། །</s>
  </p>
  <p id="1345">
    <s id="1345:1" flag="alternateSource">འཕགས་པ་འཇམ་དཔལ་ཡང་མངོན་དུ་མཐོང་ངོ་། །</s>
  </p>
  <p id="1346">
    <s id="1346:1" flag="alternateSource">ཆོས་ཀྱང་ཐོས་སོ། །</s>
  </p>
  <p id="1347">
    <s id="1347:1" flag="alternateSource">བྱང་ཆུབ་སེམས་དཔའ་དུ་མ་དག་ཀྱང་མཐོང་ཞིང་། དེ་དག་ལ་བསྙེན་བཀུར་ཡང་བྱེད་དེ་བསྐལ་པ་ཆེན་པོ་སྟོང་དུ་རྒ་བ་དང་འཆི་བ་མེད་ཅིང་གནས་པར་འགྱུར་རོ། །</s>
  </p>
  <p id="1348">
    <s id="1348:1" flag="alternateSource">རས་རིས་ཀྱང་དེ་ན་གནས་པར་འགྱུར་རོ། །</s>
  </p>
  <p id="1349">
    <s id="1349:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བྱིན་གྱིས་བརླབས་པར་འགྱུར་རོ། །</s>
  </p>
  <p id="1350">
    <s id="1350:1" flag="alternateSource">དེ་དག་གིས་བྱིན་གྱིས་བརླབས་པར་ཡང་ཡང་དག་པར་ཤེས་སོ། །</s>
  </p>
  <p id="1351">
    <s id="1351:1" flag="alternateSource">སངས་རྒྱས་ཀྱི་ཞིང་སྟོང་ཡང་འདའ་བར་བྱེད་དོ། །</s>
  </p>
  <p id="1352">
    <s id="1352:1" flag="alternateSource">ལུས་སྟོང་ཡང་སྟོན་པར་བྱེད་དོ། །</s>
  </p>
  <p id="1353">
    <s id="1353:1" flag="alternateSource">རྫུ་འཕྲུལ་གྱི་མཐུ་དུ་མ་ཡང་འབྱིན་པར་བྱེད་དོ། །</s>
  </p>
  <p id="1354">
    <s id="1354:1" flag="alternateSource">འཕགས་པ་འཇམ་དཔལ་ཡང་དགེ་བའི་བཤེས་གཉེན་དུ་འགྱུར་རོ། །</s>
  </p>
  <p id="1355">
    <s id="1355:1" flag="alternateSource">ངེས་པར་བྱང་<ref folio="F.161.b"/>ཆུབ་ལ་གཞོལ་བར་འགྱུར་རོ། །</s>
  </p>
  <p id="1356">
    <s id="1356:1" flag="alternateSource">བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་རྒྱ་ཆེ་བའི་མདོ་ལས། འཕགས་པ་འཇམ་དཔལ་གྱི་རྩ་བའི་ཆོ་ག་ཞིབ་མོ་རབ་འབྱམ་སྒྲུབ་པའི་ཐབས་མཆོག་གི་ལས་ཀྱི་ལེའུ་བརྒྱད་པ་ལས་དང་པོ་རྫོགས་སོ།། །།</s>
  </p>
  <p id="1357">
    <s id="1357:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་གྱི་ལྷ་འདུས་པ་རྣམས་ལ་བཀའ་སྩལ་པ། </s>
    <s id="1357:2">གྲོགས་པོ་དག་ཁྱེད་ཅག་ཉོན་ཅིག །</s>
  </p>
  <p id="1358">
    <s id="1358:1" flag="alternateSource">འཇམ་དཔལ་གཞོན་ནུར་གྱུར་པའི་སྤྱོད་པའི་དཀྱིལ་འཁོར་སྔགས་སྒྲུབ་པའི་ཐབས་ཀྱི་ལས་བྱེད་པ། སྒྲུབ་པ་པོ་བསྲུང་བའི་ཕྱིར། མཆོག་ཏུ་གསང་བ་དམ་པ་སྙིང་པོ་དམ་པ་དེ་བཞིན་གཤེགས་པ་ཐམས་ཅད་ཀྱིས་གསུངས་པ་རིག་པའི་རྒྱལ་པོ་ཆེན་པོ་བཟླས་པ་གང་གིས་སྔགས་ཐམས་ཅད་བཟླས་པར་འགྱུར་ཏེ</s>
  </p>
  <p id="1359">
    <s id="1359:1" flag="alternateSource">ཀྱེ་ལྷའི་ཚོགས་དག་འདི་ནི་འདའ་བར་བྱ་བ་མ་ཡིན་ཏེ། </s>
  </p>
  <p id="1360">
    <s id="1360:1" flag="alternateSource">རིག་པའི་རྒྱལ་པོ་འདི་ནི་འཇམ་དཔལ་གཞོན་ནུར་གྱུར་པ་ཡང་རིག་པའི་རྒྱལ་པོ་འདིས་འགུགས་ཤིང་དབང་དུ་བྱེད་ལ། </s>
    <s id="1360:2">འབྱོར་པ་མེད་པར་བྱེད་ན་</s>
  </p>
  <p id="1361">
    <s id="1361:1" flag="alternateSource">བྱང་ཆུབ་སེམས་དཔའ་གཞན་ལྟ་སྨོས་ཀྱང་ཅི་དགོས། </s>
  </p>
  <p id="1362">
    <s id="1362:1" flag="alternateSource">འཇིག་རྟེན་དང་འཇིག་རྟེན་ལས་འདས་པའི་སྔགས་ཐམས་ཅད་དང་། བགེགས་ཐམས་ཅད་ཀྱང་འཇིག་པར་བྱེད་དེ། </s>
  </p>
  <p id="1363">
    <s id="1363:1" flag="alternateSource">འདི་ནི་སྟོབས་ཆེ་བ་དང་མཐུ་ཆེ་བ་དང་དཔའ་བོ་གཅིག་པ་དང་སྔགས་ཐམས་ཅད་ཀྱི་མཆོག་གཅིག་ཏུ་བསྟན་པ་དང་། </s>
    <s id="1363:2">ཡི་གེ་གཅིག་པ་རྣམས་ཀྱི་ནང་ན་གཅིག་པར་བསྟན་པ་དང་། </s>
    <s id="1363:3">ཡི་གེ་གཅིག་གིས་དོན་ཐམས་ཅད་སྒྲུབ་པར་བྱེད་པ། བྱ་བ་ཐམས་ཅད་བྱེད་པ། </s>
    <s id="1363:4">སྔགས་ཐམས་ཅད་གཅོད་པར་བྱེད་པ། མ་རུངས་པའི་ལས་རྣམས་ཀྱི་སྡིག་པ་ཐམས་ཅད་རབ་ཏུ་འཇིག་པར་བྱེད་པ། </s>
    <s id="1363:5">སྔགས་ཐམས་ཅད་ཡོངས་སུ་རྫོགས་པར་བྱེད་པ། </s>
    <s id="1363:6">དགེ་བར་བྱེད་པ་དང་། </s>
    <s id="1363:7">འཇིག་རྟེན་དང་འཇིག་རྟེན་ལས་འདས་པའི་སྔགས་རྣམས་ཀྱི་གོང་ནས་གོང་དུ་འདུག་པ། </s>
    <s id="1363:8">ཐོགས་པ་མེད་པ་དེ་བཞིན་གཤེགས་པ་ཐམས་ཅད་ཀྱི་སྙིང་པོ་བསམ་པ་ཐམས་ཅད་ཡོངས་སུ་རྫོགས་པར་བྱེད་པ་དེ་གང་ཞེ་ན། </s>
  </p>
  <p id="1364">
    <s id="1364:1" flag="alternateSource">ཨོཾ་ནྠཱི་གྲོགས་པོ་དག་འདི་ཉིད་ནི་མཆོག་ཏུ་གསང་བ་དམ་པ་ལས་ཐམས་ཅད་བྱེད་པ། ཡི་གེ་གཅིག་པ་ཞེས་བྱ་བ་རིག་པའི་རྒྱལ་པོ་འདའ་བར་བྱ་བ་མ་ཡིན་པ། </s>
    <s id="1364:2">སེམས་ཅན་<ref folio="F.162.a"/>ཐམས་ཅད་ཀྱིས་ཐུབ་པར་དཀའ་བ་འབྱུང་པོ་ཐམས་ཅད་ཀྱི་བཀྲ་ཤིས་པ། སངས་རྒྱས་ཐམས་ཅད་སྒྲུབ་པར་བྱེད་པ། </s>
    <s id="1364:3">སྔགས་ཐམས་ཅད་ཀྱི་མངའ་བདག་འཇིག་རྟེན་ཐམས་ཅད་ཀྱི་དབང་ཕྱུག །རྣམ་པར་སྡང་བ་རྣམས་ལ་བྱམས་པའི་བདག་ཉིད་དང་སྐྱེ་བོ་ཐམས་ཅད་ལ་སྙིང་བརྩེ་བར་བྱེད་པ། </s>
    <s id="1364:4">བགེགས་ཐམས་ཅད་འཇིག་པར་བྱེད་པ་སྟེ། </s>
  </p>
  <p id="1365">
    <s id="1365:1" flag="alternateSource">མདོར་ན་ཅི་ལྟ་ཅི་ལྟར་རབ་ཏུ་སྦྱར་བ་དེ་ལྟ་དེ་ལྟར་ལས་བྱེད་དེ། </s>
  </p>
  <p id="1366">
    <s id="1366:1" flag="alternateSource">བསྒྲུབས་པ་མེད་ཀྱང་ལས་འགྲུབ་པར་འགྱུར་རོ། །</s>
  </p>
  <p id="1367">
    <s id="1367:1" flag="alternateSource">སྔགས་འདི་བཟླས་ལ་རེག་པས་དེ་དབང་དུ་འགྱུར་རོ། །</s>
  </p>
  <p id="1368">
    <s id="1368:1" flag="alternateSource">གོས་ལ་བསྔགས་ནས་གྱོན་ན་སྐལ་བ་བཟང་པོར་འགྱུར་རོ། །</s>
  </p>
  <p id="1369">
    <s id="1369:1" flag="alternateSource">སོ་ཤིང་ལ་བསྔགས་ན་སོ་ནད་ཉེ་བར་ཞི་བར་འགྱུར་རོ། །</s>
  </p>
  <p id="1370">
    <s id="1370:1" flag="alternateSource">ཀ་ར་བཱི་ར་དཀར་པོའི་སོ་ཤིང་ལ། ལན་བདུན་བསྔགས་ཏེ་ཟོས་ན་དོན་དུ་མ་གཉེར་བར་ཡང་ཁ་ཟས་འབྱུང་བར་འགྱུར་རོ། །</s>
  </p>
  <p id="1371">
    <s id="1371:1" flag="alternateSource">མིག་གི་ནད་ལ་རྒྱམ་ཚྭ་བཏགས་ཏེ་ལན་བདུན་མངོན་པར་བསྔགས་ལ་མིག་བཀང་ན་མིག་གི་ནད་སེལ་ཏོ། །</s>
  </p>
  <p id="1372">
    <s id="1372:1" flag="alternateSource">རྣ་བའི་ནད་ལ་འབྲུག་སྒྲོགས་པ་ལས་སྐྱེས་པའི་རྩྭ་ཚ་ཏྲི་ཀ་ཞེས་བྱ་བ། གླང་པོ་ཆེའི་རྒྱབ་ཏུ་རེག་པར་བྱས་ལ། རང་གི་ལོ་མའི་ནང་དུ་བཏུམས་ནས་མེ་ཆུང་བ་ལ་བསྲེགས་ཏེ་ཤིན་ཏུ་འཇམ་པར་བྱས་ལ། </s>
    <s id="1372:2">རྒྱམ་ཚྭའི་ཕྱེ་མ་ཆུ་དྲོ་འཇམ་ཙམ་དང་སྤྲུས་ཏེ་ལན་བདུན་བསྔགས་པས་རྣ་བ་བཀང་བ་དང་། </s>
    <s id="1372:3">སྐད་ཅིག་དེ་ཉིད་ལ་རྣ་བ་ན་བ་ཉེ་བར་ཞི་བར་འགྱུར་རོ། །</s>
  </p>
  <p id="1373">
    <s id="1373:1" flag="alternateSource">བུད་མེད་བུ་འབྱུང་བའི་དུས་སུ་མངལ་ནས་མཐོན་ཏེ། </s>
  </p>
  <p id="1374">
    <s id="1374:1" flag="alternateSource">ན་ཞིང་ཉམ་ཐག་པ་ལ་ནི་ཤིང་ཨཱ་ཌཱ་རུ་ཤ་ཀའི་རྩ་བ་སྲོག་ཆགས་མེད་པའི་ཆུ་ལ་བཏགས་ཏེ་ལྟེ་བའི་ཕྱོགས་སུ་བསྐུས་ན་ཉེ་བར་ཞི་བར་འགྱུར་རོ། །</s>
  </p>
  <p id="1375">
    <s id="1375:1" flag="alternateSource">མཚོན་ནང་དུ་ལུས་པའི་སྐྱེས་བུ་ལ་ནི་མར་རྙིང་པ་ལ་ལན་བརྒྱ་རྩ་བརྒྱད་མངོན་པར་བསྔགས་ཏེ། </s>
  </p>
  <p id="1376">
    <s id="1376:1" flag="alternateSource">བཏུང་བའམ་བྱུགས་ན་ཕྱོགས་དེ་ནས་དེའི་སྐད་ཅིག་ལ་ཟུག་རྔུ་མེད་པར་འགྱུར་རོ། །</s>
  </p>
  <p id="1377">
    <s id="1377:1" flag="alternateSource">མ་ཞུ་བ་དང་གསུད་པ་དང་། འཁྲུ་བའི་ནད་ལ་ནི་ལན་ཚྭ་ནག་པོ་འམ་རྒྱམ་ཚྭ་འམ་ཚྭ་གཞན་གང་ཡང་རུང་བ་ལ་ལན་བདུན་བསྔགས་ཏེ་</s>
  </p>
  <p id="1378">
    <s id="1378:1" flag="alternateSource">ཟོས་ན་</s>
  </p>
  <p id="1379">
    <s id="1379:1" flag="alternateSource">ནད་དེ་ལས་གྲོལ་བར་འགྱུར་ཏེ</s>
  </p>
  <p id="1380">
    <s id="1380:1" flag="alternateSource">དེ་ཉིད་ཀྱི་ཉིན་པར་བདེ་ལེགས་སུ་འགྱུར་རོ། །</s>
  </p>
  <p id="1381">
    <s id="1381:1" flag="alternateSource">ལྡན་པའི་ནད་ཀྱི་ཚད་པས་འཁྲུ་བ་འམ། འཁྲུ་བ་ལ་ནི་མ་དུ་ལུང་གའི་རྩ་བ་བཏགས་ཏེ། </s>
  </p>
  <p id="1382">
    <s id="1382:1" flag="alternateSource">ལན་གཅིག་གམ་<ref folio="F.162.b"/>གཉིས་བཟླས་པ་བྱས་ནས་སྲོག་ཆགས་མེད་པའི་ཆུ་དང་འཐུངས་ན་གནོད་པ་མེད་པར་དེ་ལས་གྲོལ་བར་འགྱུར་རོ། །</s>
  </p>
  <p id="1383">
    <s id="1383:1" flag="alternateSource">བུད་མེད་མོ་ཤམ་བུ་མི་སྐྱེ་བ་སྐྱེ་བར་འདོད་ན། </s>
  </p>
  <p id="1384">
    <s id="1384:1" flag="alternateSource">ཨ་ཤྭ་གན་དྷའི་རྩ་བ་མར་བཟང་པོ་དང་ལྷན་ཅིག་བསྐོལ་ལ། བའི་འོ་མ་དང་ལྷན་ཅིག་བསྐོལ་ཏེ་བའི་འོ་མ་དང་བསྲེས་ལ་</s>
    <s id="1384:2">ལན་ཉི་ཤུ་རྩ་ལྔར་བཟླས་ལ་ཟླ་མཚན་གྱི་དུས་སུ་བླུད་ལ་ཁྲུས་བྱས་པའི་འོག་ཏུ་ཁྱིམ་བདག་གཞན་གྱི་ཆུང་མ་སྤངས་ཤིང་འདོད་པས་ལོག་པར་གཡེམ་པ་སྤངས་པས། རང་གི་ཆུང་མ་ལ་མངོན་པར་སོང་ན་</s>
  </p>
  <p id="1385">
    <s id="1385:1" flag="alternateSource">རང་གི་ཁྱོ་དང་འདྲ་བའི་བུ་སྐྱེ་བར་འགྱུར་རོ། །</s>
  </p>
  <p id="1386">
    <s id="1386:1" flag="alternateSource">ལོ་གསུམ་མམ་ལོ་ལྔའི་བར་དུ་བུ་བཙའ་བའི་དུས་སུ་ཁྲག་འབྱུང་བ་འམ། </s>
    <s id="1386:2">ལོ་དུ་མའི་བར་དུ་བུ་མ་ཆགས་པ་འམ། </s>
    <s id="1386:3">གཞན་གྱི་སྔགས་རྒྱུད་དང་སྨན་དང་གཞན་གྱི་ཕྱག་རྒྱས་བཅིངས་པ་དང་། གཞན་གྱིས་མ་རུངས་པར་བྱས་པའམ། </s>
    <s id="1386:4">བུ་ཟླ་བ་མ་ཚང་བར་བྱུང་བ་འམ། </s>
    <s id="1386:5">ནད་ལས་ཡང་དག་པར་བྱུང་བ་འམ། </s>
    <s id="1386:6">གཞན་གྱི་སྦྱོར་བས་ཡང་དག་པར་བྱུང་བ་འམ། </s>
    <s id="1386:7">གཞན་གང་ཡང་རུང་བ་ཅུང་ཟད་གཞན་གྱིས་བྱས་པའི་ནད་དང་། གནས་པ་དང་འགྲོ་བ་དང་བཅོས་མ་དང་། བཅོས་མ་མ་ཡིན་པའི་དབྱིག་དུག་ལ་སོགས་པ་བྱིན་པ་འམ་རྩ་བ་དང་སྨན་དང་སྔགས་ཐམས་ཅད་དང་། མཛའ་བ་དང་མི་མཛའ་བས་སྦྱོར་བ་བྱས་པ་ལ་ལན་ཉི་ཤུ་རྩ་བདུན་བསྔགས་ཏེ</s>
  </p>
  <p id="1387">
    <s id="1387:1" flag="alternateSource">མར་རྙིང་པ་ལ་རྨ་བྱའི་སྒྲོ་ཟླ་བ་འདྲ་བ་དང་བསྲེས་ཏེ་བཏགས་ལ་དེ་ནས་ཤིན་ཏུ་ཞིབ་པར་བྱས་ལ་ཤ་ཁ་ར་དང་ལྷན་ཅིག་སྦྱར་ཏེ། </s>
  </p>
  <p id="1388">
    <s id="1388:1" flag="alternateSource">ཨ་རུ་ར་ཙམ་བཟའ་བར་བྱའོ། །</s>
  </p>
  <p id="1389">
    <s id="1389:1" flag="alternateSource">ཞག་བདུན་གྱི་བར་དུ་ཁ་ར་དང་ལྡན་པའི་བསྐོལ་བ་བཏུང་བར་བྱ་སྟེ། </s>
  </p>
  <p id="1390">
    <s id="1390:1" flag="alternateSource">ཡང་དང་ཡང་དུ་སྔགས་ཀྱང་བཟླ་བར་བྱའོ། །</s>
  </p>
  <p id="1391">
    <s id="1391:1" flag="alternateSource">མགོ་བོའི་ནད་ལ་ནི་ཁྭའི་གཤོག་པ་ལ་ལན་བདུན་བསྔགས་ཏེ་བྱབས་ན་བདེ་ལེགས་སུ་འགྱུར་རོ། །</s>
  </p>
  <p id="1392">
    <s id="1392:1" flag="alternateSource">བུད་མེད་ལ་སྤྱད་དྲགས་པ་ལ་སོགས་པའི་ནད་ནི་ཤིང་ཨ་ལ་མ་བུ་སའི་རྩ་བའི་ལོ་མ་དང་ལྷན་ཅིག་བཏགས་ནས། </s>
  </p>
  <p id="1393">
    <s id="1393:1" flag="alternateSource">སྨན་ནི་ལི་ཀའི་རྩ་བ་དང་ལྡན་པ་ལ་བརྒྱ་རྩ་བརྒྱད་བསྔགས་ཏེ་འོ་མ་དེ་དང་བསྲེས་ལ་བཏུང་བར་བྱའོ། །</s>
  </p>
  <p id="1394">
    <s id="1394:1" flag="alternateSource">དེ་བཞིན་དུ་རིམས་ཉིན་གཅིག་པ་དང་ཉིན་གཉིས་པ་དང་ཉིན་གསུམ་པ་དང་ཉིན་བཞི་པ་དང་། ཐེར་ཟུག་པའི་རིམས་དང་། <ref folio="F.163.a"/>རྟག་པའི་རིམས་དང་རིམས་མི་བཟད་པ་ལ་སོགས་པ་ལ་འོ་ཐུག་མར་དང་ལྡན་པ་ལ་བརྒྱ་རྩ་བརྒྱད་མངོན་པར་བསྔགས་ཏེ་</s>
  </p>
  <p id="1395">
    <s id="1395:1" flag="alternateSource">བླུད་པ་བྱས་ན་</s>
  </p>
  <p id="1396">
    <s id="1396:1" flag="alternateSource">བདེ་བར་གནས་པར་འགྱུར་རོ། །</s>
  </p>
  <p id="1397">
    <s id="1397:1" flag="alternateSource">དེ་བཞིན་དུ་མཁའ་འགྲོ་མའི་གདོན་གྱིས་ཟིན་པ་དག་ལ་ནི། བདག་ཉིད་ཀྱི་གདོང་ལ་ལན་བརྒྱ་རྩ་བརྒྱད་མངོན་པར་བསྔགས་ཏེ་</s>
  </p>
  <p id="1398">
    <s id="1398:1" flag="alternateSource">ནད་པ་ལ་བལྟས་ན་</s>
  </p>
  <p id="1399">
    <s id="1399:1" flag="alternateSource">བདེ་བར་གནས་པར་འགྱུར་རོ། །</s>
  </p>
  <p id="1400">
    <s id="1400:1" flag="alternateSource">དེ་བཞིན་དུ་མ་མོ་དང་བྱིས་པ་དང་ལུས་སྲུལ་པོ་དང་རོ་ལངས་དང་གཞོན་ནུའི་གདོན་ལ་སོགས་པ་མི་མ་ཡིན་པའི་མི་བཟད་པའི་གདོན་ཐམས་ཅད་ཀྱིས་ཟིན་པ་ལ་ནི། </s>
    <s id="1400:2">བདག་ཉིད་ཀྱི་ལག་པ་ལ་ལན་བརྒྱ་རྩ་བརྒྱད་མངོན་པར་བསྔགས་པ་བྱས་ནས་</s>
  </p>
  <p id="1401">
    <s id="1401:1" flag="alternateSource">གདོན་གྱིས་ཟིན་པའི་མགོ་ལ་རེག་པར་བྱས་ན་</s>
  </p>
  <p id="1402">
    <s id="1402:1" flag="alternateSource">བདེ་བར་གནས་པར་འགྱུར་རོ། །</s>
  </p>
  <p id="1403">
    <s id="1403:1" flag="alternateSource">ལན་ཅིག་བཟླས་པས་བདག་ཉིད་བསྲུང་བར་འགྱུར་རོ། །</s>
  </p>
  <p id="1404">
    <s id="1404:1" flag="alternateSource">ལན་གཉིས་བཟླས་པས་གྲོགས་པོ་བསྲུང་བར་འགྱུར་རོ། །</s>
  </p>
  <p id="1405">
    <s id="1405:1" flag="alternateSource">ལན་གསུམ་བཟླས་པས་ཁྱིམ་བསྲུང་བར་འགྱུར་རོ། །</s>
  </p>
  <p id="1406">
    <s id="1406:1" flag="alternateSource">ལན་བཞི་བཟླས་པས་ནི་གྲོང་བསྲུང་བར་འགྱུར་རོ། །</s>
  </p>
  <p id="1407">
    <s id="1407:1" flag="alternateSource">ལན་ལྔ་བཟླས་པས་ནི་གྲོང་གི་སྤྱོད་ཡུལ་གྱི་འགྲོ་བ་བསྲུང་བར་འགྱུར་རོ། །</s>
  </p>
  <p id="1408">
    <s id="1408:1" flag="alternateSource">དེ་བཞིན་དུ་ལན་སྟོང་གི་བར་དུ་བཟླས་ན་དམག་གི་ཚོགས་བསྲུང་བ་བྱས་པར་ཡང་འགྱུར་རོ། །</s>
  </p>
  <p id="1409">
    <s id="1409:1" flag="alternateSource">དེ་དག་དང་གཞན་ཡང་མ་བསྒྲུབས་པར་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="1410">
    <s id="1410:1" flag="alternateSource">ཅི་སྟེ་སྒྲུབ་པར་འདོད་ན་ནི་ལས་ཕྲན་ཚེགས་རྣམས་བྱ་བ་མ་ཡིན་ཏེ། </s>
  </p>
  <p id="1411">
    <s id="1411:1" flag="alternateSource">གཅིག་པུ་དབེན་པའི་གནས་སུ་སོང་ནས་</s>
  </p>
  <p id="1412">
    <s id="1412:1" flag="alternateSource">རྒྱ་མཚོར་འབབ་པའི་ཆུ་བོ་འབྱུང་བའི་གནས་དང་། རྒྱ་མཚོའི་ངོགས་དང་ཆུ་བོ་གང་གཱའི་ངོགས་དང་། གཞན་གང་ཡང་རུང་བའི་ཆུ་བོ་ཆེན་པོའི་ངོགས་ལ་བརྟེན་ནས</s>
  </p>
  <p id="1413">
    <s id="1413:1" flag="alternateSource">གཙང་མའི་གནས་སུ་ལོ་མའི་སྤྱིལ་པོ་བྱས་ཏེ། </s>
  </p>
  <p id="1414">
    <s id="1414:1" flag="alternateSource">ཁྲུས་ལན་གསུམ་བྱ་ཞིང་གོས་ལན་གསུམ་བརྗེས་ལ། ཐུབ་པར་གནས་ཤིང་སློང་མོའི་ཁ་ཟས་བཟའ་བའམ་ཚོད་རྔད་དམ། ཁྱོར་གང་ཙམ་མམ་འོ་མ་འམ། འབྲས་བུ་ཟ་ཞིང་བཟླས་པ་སུམ་འབུམ་བྱས་ཏེ</s>
  </p>
  <p id="1415">
    <s id="1415:1" flag="alternateSource">གྲུབ་པའི་མཚན་མ་མཐོང་ན་དེ་ནས་སྒྲུབ་པ་བརྩམ་པར་བྱའོ། །</s>
  </p>
  <p id="1416">
    <s id="1416:1" flag="alternateSource">ཕྱོགས་དེ་ཉིད་དུ་རས་རིས་ཆེན་པོ་བཞག་ལ། རས་རིས་ལ་མཆོད་པ་ཆེན་པོ་བྱས་ཏེ། </s>
  </p>
  <p id="1417">
    <s id="1417:1" flag="alternateSource">མར་མེའི་སྣོད་གསེར་རམ་དངུལ་ལམ་ཟངས་སམ་སའི་རང་བཞིན་ལ། ཤིང་དུ་རུ་སྐའི་འབྲུ་མར་གྱིས་བཀང་བའམ་དྲི་<ref folio="F.163.b"/>ཞིམ་པོའི་འབྲུ་མར་གྱིས་བཀང་བ་འམ་བའི་མར་གྱིས་ཡོངས་སུ་བཀང་བའི་མར་མེ་རས་ཀྱི་དུམ་བུ་སར་པའི་སྙིང་པོ་བྱས་ཏེ་</s>
  </p>
  <p id="1418">
    <s id="1418:1" flag="alternateSource">རས་རིས་ཀྱི་མདུན་དུ་འབུམ་ཕྲག་གཅིག་གི་མར་མེ་དབུལ་བར་བྱའོ། །</s>
  </p>
  <p id="1419">
    <s id="1419:1" flag="alternateSource">ཁོ་ར་ཁོར་ཡུག་ཏུ་མར་མེའི་ཕྲེང་བ་ཕུལ་མ་ཐག་ཏུ་རས་རིས་ལས་འོད་འབྱུང་སྟེ། </s>
  </p>
  <p id="1420">
    <s id="1420:1" flag="alternateSource">འོད་བྱུང་མ་ཐག་ཏུ་རས་རིས་ཀྱི་ཁོ་ར་ཁོར་ཡུག་ཏུ་འོད་འབར་བའི་ཕྲེང་བས་ཀུན་ནས་ཁྱབ་པར་འགྱུར་རོ། །</s>
  </p>
  <p id="1421">
    <s id="1421:1" flag="alternateSource">སྟེང་གི་ནམ་མཁའ་བར་སྣང་ལས་རྔ་བོ་ཆེའི་སྒྲ་སྒྲོགས་ཤིང་ལེགས་སོ་ཞེས་བྱ་བའི་སྒྲ་ཡང་ཐོས་ཏེ། </s>
  </p>
  <p id="1422">
    <s id="1422:1" flag="alternateSource">དེ་ནས་རིག་པ་འཛིན་པས་རིངས་པའི་ཚུལ་གྱིས་སྒྲུབ་པ་པོས་རས་རིས་ཀྱི་མཐའ་ལ་སྔར་བྲིས་པའི་རས་རིས་ཀྱི་མཐའ་ནས་མཆོད་ཡོན་གསོལ། </s>
  </p>
  <p id="1423">
    <s id="1423:1" flag="alternateSource">ལན་གསུམ་བསྐོར་བ་བྱས་ཏེ་སངས་རྒྱས་ཐམས་ཅད་ལ་ཕྱག་འཚལ་ནས་གཟུང་བར་བྱའོ། །</s>
  </p>
  <p id="1424">
    <s id="1424:1" flag="alternateSource">དེ་ནས་དེ་བཟུང་བ་ཙམ་གྱིས་མར་མེ་ཐམས་ཅད་འཛིན་པའི་སེམས་ཅན་རྣམས་གཅིག་གིས་ལྷག་པའི་གཞལ་མེད་ཁང་འབུམ་དང་ལྷན་ཅིག་འཕུར་བར་འགྱུར་རོ། །</s>
  </p>
  <p id="1425">
    <s id="1425:1" flag="alternateSource">ལྷའི་སིལ་སྙན་དང་ཡང་དག་པར་ལྡན་པ་དང་། གླུ་སྙན་པའི་སྒྲ་ལ་སོགས་པ་དང་ལྡན་པ་དང་། གར་དང་ལྡན་པའི་རིག་པ་འཛིན་མ་འཁོར་ཡུག་ཏུ་ཁྱབ་པ་དག་གིས་མར་མེ་ཐོགས་པ་དང་ལྷན་ཅིག་སྒྲུབ་པ་པོ་རིག་པ་འཛིན་པའི་འཁོར་ལོས་སྒྱུར་བའི་རྒྱལ་པོར་དབང་སྐུར་བར་བྱེད་དོ། །</s>
  </p>
  <p id="1426">
    <s id="1426:1" flag="alternateSource">རྒ་བ་དང་འཆི་བ་མེད་པས་རོལ་པར་འགྱུར་ཞིང་། བསྐལ་པ་ཆེན་པོར་གནས་ཤིང་ཉི་མ་དང་འདྲ་བ་དང་། ལྷའི་ཡན་ལག་ལྟ་བུར་མཛེས་པ་དང་། གོས་རྣམ་པ་སྣ་ཚོགས་ཀྱིས་བརྒྱན་པ་དང་། འཁོར་དེ་དག་དང་ཡང་འདི་ལྷན་ཅིག་ཏུ་སྤྱད་པར་འགྱུར་རོ། །</s>
  </p>
  <p id="1427">
    <s id="1427:1" flag="alternateSource">རིག་པ་འཛིན་པ་ཐམས་ཅད་ཀྱང་འདིའི་བྲན་བཞིན་དུ་ཉེ་བར་གནས་པར་འགྱུར་ཏེ། </s>
  </p>
  <p id="1428">
    <s id="1428:1" flag="alternateSource">རིག་པ་འཛིན་པའི་འཁོར་ལོས་སྒྱུར་བར་འགྱུར་རོ། །</s>
  </p>
  <p id="1429">
    <s id="1429:1" flag="alternateSource">རིང་དུ་འཚོ་བ་དང་གྲུབ་པ་ཐམས་ཅད་ཀྱིས་མི་ཚུགས་པར་འགྱུར་རོ། །</s>
  </p>
  <p id="1430">
    <s id="1430:1" flag="alternateSource">རིག་པ་འཛིན་པ་རྣམས་ཀྱི་བུ་མོ་རྣམས་ལ་མཆོག་ཏུ་ཡིད་དུ་འོང་བར་འགྱུར་རོ། །</s>
  </p>
  <p id="1431">
    <s id="1431:1" flag="alternateSource">རྫས་ཐམས་ཅད་ལ་དབང་དུ་འགྱུར་རོ། །</s>
  </p>
  <p id="1432">
    <s id="1432:1" flag="alternateSource">སངས་རྒྱས་དང་བྱང་ཆུབ་སེམས་དཔའ་རྣམས་རྒྱལ་མཚན་གྱི་རྩེ་མོ་ལ་བཞུགས་པར་འགྱུར་རོ། །</s>
  </p>
  <p id="1433">
    <s id="1433:1" flag="alternateSource">སྐད་ཅིག་གིས་ཚངས་པའི་འཇིག་རྟེན་དུ་འགྲོ་ཞིང་བརྒྱ་བྱིན་ལ་ཡང་བགྲང་བ་མེད་ན། </s>
  </p>
  <p id="1434">
    <s id="1434:1" flag="alternateSource">རིག་པ་འཛིན་<ref folio="F.164.a"/>པ་གཞན་ལྟ་ཅི་སྨོས། </s>
  </p>
  <p id="1435">
    <s id="1435:1" flag="alternateSource">འདི་ནི་མཐར་ཡང་སངས་རྒྱས་ཉིད་དུ་འགྱུར་ཞིང་། </s>
    <s id="1435:2">འཕགས་པ་འཇམ་དཔལ་ཡང་འདིའི་དགེ་བའི་བཤེས་གཉེན་དུ་འགྱུར་རོ། །</s>
  </p>
  <p id="1436">
    <s id="1436:1" flag="alternateSource">གཞན་ཡང་ལས་ཀྱི་སྒྲུབ་པ་པོ་ཡོད་དེ། </s>
  </p>
  <p id="1437">
    <s id="1437:1" flag="alternateSource">དེ་ནས་ཤིན་ཏུ་བརྩོན་པས་གཅིག་པུ་དབེན་པ། སྐྱེ་བོ་མེད་ལ་འདྲེས་པ་མེད་ཅིང་འདྲེས་པ་དང་བྲལ་བས་དགོན་པ་ཆེན་པོར་ཞུགས་ཏེ། </s>
  </p>
  <p id="1438">
    <s id="1438:1" flag="alternateSource">གནས་གང་དུ་པདྨ་ཆེན་པོ་ཡོད་པའི་མཚོ་དང་ལྡན་པའི་རིའི་རྩེ་མོ་གཅིག་ཏུ་བརྟེན་ནས། </s>
  </p>
  <p id="1439">
    <s id="1439:1" flag="alternateSource">རིའི་རྩེ་མོ་དེའི་སྟེང་དུ་འཛེགས་ཏེ། </s>
  </p>
  <p id="1440">
    <s id="1440:1" flag="alternateSource">རིག་པའི་རྒྱལ་པོ་ཡི་གེ་གཅིག་པ་འཇམ་དཔལ་གྱི་ཆོ་ག་ལས་བཤད་པའམ། དེ་བཞིན་གཤེགས་པའམ། གཞན་བྱང་ཆུབ་སེམས་དཔས་བཤད་པའམ། གང་ཡང་རུང་བའི་སྔགས་འདོད་པ་དེ་དག་བཟུང་སྟེ། </s>
  </p>
  <p id="1441">
    <s id="1441:1" flag="alternateSource">པདྨའི་རྩ་བའམ་འོ་མའི་ཁ་ཟས་ཀྱིས་འཚོ་ཞིང་། རིག་པ་འབུམ་ཕྲག་སུམ་ཅུ་རྩ་དྲུག་བཟླས་ལ། བཟླས་པའི་མཐར་ཆོ་ག་དེ་ཉིད་ཀྱིས་སྔར་བསྟན་པའི་རས་རིས་ཀྱི་རི་མོ་ཆེན་པོ་རབ་ཏུ་བཞག་སྟེ</s>
  </p>
  <p id="1442">
    <s id="1442:1" flag="alternateSource">མེ་ཏོག་པདྨ་ལ་ཙནྡན་དཀར་པོ་དང་། གུར་གུམ་གྱིས་བཏགས་ལ་སེང་ལྡེང་གི་ཤིང་གི་མེ་སྦར་ཏེ། </s>
  </p>
  <p id="1443">
    <s id="1443:1" flag="alternateSource">སྔར་ཡོངས་སུ་བཏགས་པའི་མེ་ཏོག་གིས་སྟོང་ཕྲག་དྲུག་ཅུ་རྩ་དྲུག་གི་སྦྱིན་སྲེག་བྱའོ། །</s>
  </p>
  <p id="1444">
    <s id="1444:1" flag="alternateSource">དེ་ནས་སྦྱིན་སྲེག་གི་མཐར་བཅོམ་ལྡན་འདས་ཤཱཀྱ་ཐུབ་པའི་རས་རིས་ལས་འོད་ཟེར་འབྱུང་ངོ་། །</s>
  </p>
  <p id="1445">
    <s id="1445:1" flag="alternateSource">དེ་ནས་སྒྲུབ་པ་པོ་སྣང་བར་བྱས་ཏེ། </s>
  </p>
  <p id="1446">
    <s id="1446:1" flag="alternateSource">སྤྱི་བོར་ཞུགས་པར་འགྱུར་ལ་དེས་རེག་མ་ཐག་ཏུ་སྒྲུབ་པ་པོས་མངོན་པར་ཤེས་པ་ལྔ་ཐོབ་པར་འགྱུར་རོ། །</s>
  </p>
  <p id="1447">
    <s id="1447:1" flag="alternateSource">བྱང་ཆུབ་སེམས་དཔའི་ས་ཐོབ་པར་འགྱུར། </s>
  </p>
  <p id="1448">
    <s id="1448:1" flag="alternateSource">ལྷའི་ལུས་ཀྱིས་ཅི་ལྟར་འདོད་པ་བཞིན་དུ་འགྲོ་བར་འགྱུར། </s>
  </p>
  <p id="1449">
    <s id="1449:1" flag="alternateSource">བསྐལ་པ་སུམ་ཅུ་རྩ་དྲུག་གི་བར་དུ་འཚོ་བར་འགྱུར། </s>
  </p>
  <p id="1450">
    <s id="1450:1" flag="alternateSource">སངས་རྒྱས་ཀྱི་ཞིང་སུམ་ཅུ་རྩ་དྲུག་གནོན་པར་འགྱུར། </s>
  </p>
  <p id="1451">
    <s id="1451:1" flag="alternateSource">དེ་དག་གི་མཐུ་ཡང་དག་པར་རྗེས་སུ་མཐོང་བར་འགྱུར། </s>
  </p>
  <p id="1452">
    <s id="1452:1" flag="alternateSource">སངས་རྒྱས་སུམ་ཅུ་རྩ་དྲུག་གི་གསུང་རབ་འཛིན་པར་འགྱུར། </s>
  </p>
  <p id="1453">
    <s id="1453:1" flag="alternateSource">དེ་ལ་མཆོད་ཅིང་བསྙེན་བཀུར་བ་ལ་མངོན་པར་དགའ་བར་འགྱུར། </s>
  </p>
  <p id="1454">
    <s id="1454:1" flag="alternateSource">མཐར་ཡང་བྱང་ཆུབ་ལ་གཞོལ་བར་འགྱུར། </s>
  </p>
  <p id="1455">
    <s id="1455:1" flag="alternateSource">འཕགས་པ་འཇམ་དཔལ་གྱིས་བྱང་ཆུབ་ཀྱི་མཐར་ཐུག་པ། མྱ་ངན་ལས་འདས་ཀྱི་བར་དུ་དགེ་བའི་བཤེས་གཉེན་དུ་ཡོངས་སུ་འཛིན་པར་འགྱུར་རོ། །</s>
  </p>
  <p id="1456">
    <s id="1456:1" flag="alternateSource">བྱང་<ref folio="F.164.b"/>ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་སྡེ་འཕགས་པ་འཇམ་དཔལ་གྱི་རྩ་བའི་ཆོ་ག་དགུ་པའི་ལེའུ་རབ་འབྱམ་ལས། གཉིས་པ་སྒྲུབ་པའི་ཐབས་དམ་པའི་ལས་ཀྱི་ལེའུ་རབ་འབྱམ་རྫོགས་སོ།། །།</s>
  </p>
  <p id="1457">
    <s id="1457:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་སྒྲུབ་པའི་ལས་དམ་པ་གཞན་ཡང་གསུངས་ཏེ། </s>
  </p>
  <p id="1458">
    <s id="1458:1" flag="alternateSource">ཆོ་གའི་རྒྱལ་པོ་འདི་ལས་གང་ཡང་རུང་བའི་སྔགས་བཟུང་ནས། </s>
  </p>
  <p id="1459">
    <s id="1459:1" flag="alternateSource">གང་གཱའི་ཀླུང་ཆེན་པོར་ཞུགས་ཏེ། </s>
  </p>
  <p id="1460">
    <s id="1460:1" flag="alternateSource">དཀྱིལ་དུ་གྲུའི་བཞོན་པ་ལ་འདུག་སྟེ། </s>
  </p>
  <p id="1461">
    <s id="1461:1" flag="alternateSource">འོ་མ་དང་སྦྱར་བའི་འབྲས་ཆན་ཟ་ཞིང་ཅི་ལྟར་འདོད་པའི་ཉི་མ་ལ་བཟླས་པ་སུམ་འབུམ་བྱའོ། །</s>
  </p>
  <p id="1462">
    <s id="1462:1" flag="alternateSource">དེ་ནས་བཟླས་པའི་ཐ་མ་ལ་ཀླུ་ཐམས་ཅད་མཐོང་སྟེ། </s>
  </p>
  <p id="1463">
    <s id="1463:1" flag="alternateSource">དེ་ནས་བསྒྲུབ་པ་བརྩམ་པར་བྱའོ། །</s>
  </p>
  <p id="1464">
    <s id="1464:1" flag="alternateSource">གྲུའི་སྟེང་དེ་ཉིད་ཀྱི་ནང་དུ་མེ་ཐབ་པདྨའི་རྣམ་པ་འདྲ་བ་བྱས་ནས། </s>
  </p>
  <p id="1465">
    <s id="1465:1" flag="alternateSource">མེ་ཏོག་ནཱ་ག་གེ་སར་དག་གིས་རས་རིས་ལ་མཆོད་པ་ཆེན་པོ་བྱས་ཏེ། </s>
  </p>
  <p id="1466">
    <s id="1466:1" flag="alternateSource">རས་རིས་ཆེན་པོ་ནུབ་དུ་བསྟན་པས་བཞག་ལ། བདག་ཉིད་ཤར་དུ་བལྟས་ནས་ཀུ་ཤའི་ཁྲེས་ལ་འདུག་སྟེ། </s>
  </p>
  <p id="1467">
    <s id="1467:1" flag="alternateSource">མེ་ཏོག་ནཱ་ག་གེ་སར་རེ་རེ་ལ་ཡང་ལན་བདུན་བདུན་བསྔགས་པ་བྱས་ནས། </s>
  </p>
  <p id="1468">
    <s id="1468:1" flag="alternateSource">ཤིང་སེང་ལྡེང་གིས་མེ་སྦར་བ་ལ་སྦྱིན་སྲེག་བྱ་སྟེ། </s>
  </p>
  <p id="1469">
    <s id="1469:1" flag="alternateSource">ཙནྡན་དཀར་པོ་དང་གུར་གུམ་དང་བསྲེས་པའི་མེ་ཏོག་ནཱ་ག་གེ་སར་གྱིས་ལན་སྟོང་ཕྲག་སུམ་ཅུ་རྩ་དྲུག་གི་བར་དུ་བྱ་སྟེ། </s>
  </p>
  <p id="1470">
    <s id="1470:1" flag="alternateSource">གཞན་གྱིས་ནི་མ་ཡིན་ནོ། །</s>
  </p>
  <p id="1471">
    <s id="1471:1" flag="alternateSource">ཀླུ་རྣམས་མཐོང་བ་ཡང་དོན་ཡོད་པ་ཡིན་ཏེ། </s>
  </p>
  <p id="1472">
    <s id="1472:1" flag="alternateSource">གྲུབ་པའི་རྫས་རྣམས་ལ་རབ་ཏུ་ཆགས་པས་བླང་བར་མི་བྱ་སྟེ། </s>
  </p>
  <p id="1473">
    <s id="1473:1" flag="alternateSource">གྲུབ་པའི་རྫས་རྣམས་ལ་ཆགས་པས་ལེན་པར་མི་བྱེད་ན། </s>
  </p>
  <p id="1474">
    <s id="1474:1" flag="alternateSource">དེས་ན་སྦྱིན་སྲེག་རྫོགས་པ་དང་གྲུའི་བཞོན་པ་དང་བཅས་པར་འཕུར་བར་འགྱུར་ཏེ། </s>
  </p>
  <p id="1475">
    <s id="1475:1" flag="alternateSource">རིག་པ་འཛིན་པའི་འཁོར་ལོས་སྒྱུར་བར་འགྱུར་ལ། ཀླུའི་རྒྱལ་པོའི་དབང་པོ་ཐམས་ཅད་ཀྱང་སུ་འབྲང་ཞིང་བྲན་བཞིན་དུ་གནས་པར་འགྱུར་རོ། །</s>
  </p>
  <p id="1476">
    <s id="1476:1" flag="alternateSource">བར་གྱི་བསྐལ་པ་སུམ་ཅུར་འཚོ་བར་འགྱུར་རོ། །</s>
  </p>
  <p id="1477">
    <s id="1477:1" flag="alternateSource">འདི་རང་དབང་དུའང་སྤྱོད་པར་འགྱུར་རོ། །</s>
  </p>
  <p id="1478">
    <s id="1478:1" flag="alternateSource">འགྲོ་བ་ལ་ཐོགས་པ་མེད་པར་འགྱུར་རོ། །</s>
  </p>
  <p id="1479">
    <s id="1479:1" flag="alternateSource">འཕགས་པ་འཇམ་དཔལ་མངོན་སུམ་དུ་མཐོང་བར་འགྱུར་རོ། །</s>
  </p>
  <p id="1480">
    <s id="1480:1" flag="alternateSource">སྤྱི་བོ་ལ་ཕྱག་གིས་རེག་པར་མཛད་དེ། </s>
  </p>
  <p id="1481">
    <s id="1481:1" flag="alternateSource">རེག་པ་ཙམ་གྱིས་མངོན་པར་ཤེས་པ་ལྔ་ཐོབ་པར་འགྱུར་རོ། །</s>
  </p>
  <p id="1482">
    <s id="1482:1" flag="alternateSource">ངེས་པར་སངས་རྒྱས་ཉིད་ཀྱང་<ref folio="F.165.a"/>འཐོབ་པར་འགྱུར་རོ། །</s>
  </p>
  <p id="1483">
    <s id="1483:1" flag="alternateSource">ལས་ཀྱི་མཆོག་གཞན་ཡང་བསྟན་པ་ནི་བིལ་བའི་ཤིང་གཅིག་གི་རང་བཞིན་ལས་གྲུའི་བཞོན་པ་ཤིན་དུ་བརྟན་པ་དང་། ལེགས་པར་བྱས་ཏེ་</s>
  </p>
  <p id="1484">
    <s id="1484:1" flag="alternateSource">དེ་ལ་ཞོན་ནས་</s>
  </p>
  <p id="1485">
    <s id="1485:1" flag="alternateSource">གང་གཱའི་ཀླུང་ཆེན་པོར་ཞུགས་ཏེ</s>
  </p>
  <p id="1486">
    <s id="1486:1" flag="alternateSource">བིལ་བའི་ཤིང་ལས་རླུང་ཡོར་བྱས་ཏེ། </s>
  </p>
  <p id="1487">
    <s id="1487:1" flag="alternateSource">དེ་ཉིད་ཀྱིས་གྲུ་དེ་རླུང་ཡོར་འཛིན་པ་མཁས་པ་གསལ་བ་དེས་ཕྱག་པར་བྱའོ། །</s>
  </p>
  <p id="1488">
    <s id="1488:1" flag="alternateSource">གང་གཱའི་ཀླུང་ཆེན་པོ་མི་དོར་བར་ཡོངས་སུ་ཐད་ཀའམ། ཆུར་ཕྱག་པར་བྱའོ། །</s>
  </p>
  <p id="1489">
    <s id="1489:1" flag="alternateSource">དེ་ནས་གཞན་གང་ཡང་རུང་བའི་སྔགས་རྩ་བའི་སྔགས་སམ། འབྲུ་དྲུག་པའམ། འབྲུ་གསུམ་པའམ། འབྲུ་བརྒྱད་པའམ་འབྲུ་གཅིག་པའམ། ཁྲོ་བོའམ་ཕོ་ཉའམ། འཁོར་གྱི་སྔགས་བཟུང་ནས། </s>
  </p>
  <p id="1490">
    <s id="1490:1" flag="alternateSource">དང་པོར་རས་རིས་ཆེན་པོ་དེ་ཉིད་ནུབ་ཏུ་བལྟས་པས་བཞག་ལ། སྒྲུབ་པ་པོ་ཤར་དུ་བལྟ་བར་བྱའོ། །</s>
  </p>
  <p id="1491">
    <s id="1491:1" flag="alternateSource">དེ་ནས་ཅི་ལྟར་འདོད་པའི་འོ་མ་དང་། ནས་ཆན་ཁྱོར་གང་ངམ་འབྲས་བུའི་ཁ་ཟས་སམ། ཆུ་དང་རྩ་བ་དང་། འབྲས་བུའི་ཁ་ཟས་ཀྱིས་འཚོ་ལ་མི་སྨྲ་བའི་དཀའ་ཐུབ་དང་། དུས་གསུམ་དུ་ཁྲུས་བྱ་ཞིང་གོས་ལན་གསུམ་བརྗེས་ནས་དགེ་བའི་ལས་བཟང་པོ་ཡང་དག་པར་སྤྱོད་པ་དང་། བློ་དགེ་བ་བཟང་པོ་དང་ལྡན་པའོ། །</s>
  </p>
  <p id="1492">
    <s id="1492:1" flag="alternateSource">དང་པོར་རེ་ཞིག་རས་རིས་ཀྱི་མདུན་དུ་སྔར་ཅི་ལྟར་བསྟན་པའི་སྔར་བཤད་པའི་ཆོ་གས་རིག་པ་འབུམ་ཕྲག་དྲུག་ཅུ་བཟླའོ། །</s>
    <s id="1492:2">བཟླས་པ་ཟིན་པ་ན་གྲུ་དེ་རྒྱ་མཚོ་ཆེན་པོར་འགྲོ་བར་འགྱུར་རོ། །</s>
  </p>
  <p id="1493">
    <s id="1493:1" flag="alternateSource">སྒྲུབ་པ་པོའི་ཡོ་བྱད་ཡང་དག་པར་བླངས་ཏེ་སྔར་གྱི་གནས་སུ་གཞག་པར་བྱའོ། །</s>
  </p>
  <p id="1494">
    <s id="1494:1" flag="alternateSource">དེ་ནས་གྲུའི་བཞོན་པ་རྒྱ་མཚོ་ཆེན་པོར་འགྲོ་བ་ན་འཇིགས་པར་མི་བྱ་སྟེ་བཟློག་པར་ཡང་མི་བྱའོ། །</s>
  </p>
  <p id="1495">
    <s id="1495:1" flag="alternateSource">སྒྲུབ་པ་པོ་མ་གཏོགས་པས་ཟློག་པར་ནུས་པ་ཡང་མ་ཡིན་ནོ། །</s>
  </p>
  <p id="1496">
    <s id="1496:1" flag="alternateSource">དེ་ནས་དཔག་ཚད་སྟོང་དུ་གནས་པའི་རྒྱ་མཚོ་ཆེན་པོར་ཡང་ཡུད་ཙམ་གྱིས་འཇུག་པར་འགྱུར་ན། </s>
  </p>
  <p id="1497">
    <s id="1497:1" flag="alternateSource">ལམ་ཐུང་ངུ་ལྟ་སྨོས་ཀྱང་ཅི་དགོས། </s>
  </p>
  <p id="1498">
    <s id="1498:1" flag="alternateSource">རྒྱ་མཚོ་ཆེན་པོ་དེར་ཕྱིན་པ་ན་སྒྲུབ་པ་པོས་བསྒྲུབ་པའི་ལས་བརྩམ་པར་བྱའོ། །</s>
  </p>
  <p id="1499">
    <s id="1499:1" flag="alternateSource">དེ་ནས་སེང་ལྡེང་གི་ཤིང་གི་མེ་སྦར་ལ། སྔར་བྱས་པའི་མེ་ཐབ་བམ། རྫ་མཁན་གྱིས་བྱས་པའི་སའི་སྣོད་ལ། མེ་ཏོག་ནཱ་ག་གེ་སར་ཙནྡན་དཀར་པོ་དང་ག་པུར་གྱིས་བསྲེས་པའི་སྲེག་བླུགས་ཀྱིས་ཤིན་ཏུ་ཉུང་བའམ་རབ་ཏུ་མང་བ་ཡང་རུང་འབུམ་ཕྲག་<ref folio="F.165.b"/>དྲུག་ཅུ་སྦྱིན་སྲེག་བྱའོ། །</s>
  </p>
  <p id="1500">
    <s id="1500:1" flag="alternateSource">སྦྱིན་སྲེག་བྱེད་པ་ན་ཡང་ལང་ཀའི་གྲོང་ཁྱེར་ན་གནས་པའི་སྲིན་པོ་གཟུགས་དང་ཆ་བྱད་མང་པོ་འཛིན་པ་ཧ་ཧ་ཞེས་བྱ་བའི་སྒྲ་སྒྲོགས་པ་དང་། </s>
    <s id="1500:2">ཀླུའི་གྲོང་ཁྱེར་གདེངས་ཀ་དང་ལྡན་པ་ན་གནས་པའི་རྒྱལ་པོ་རྣམས་ལངས་པར་འགྱུར་ཏེ</s>
  </p>
  <p id="1501">
    <s id="1501:1" flag="alternateSource">ཆ་བྱད་རྣམ་པ་སྣ་ཚོགས་འཛིན་པ་རབ་ཏུ་དྲག་པ་དང་། རབ་ཏུ་ཞི་བའི་ཀླུ་དེ་རྣམས་དང་། སྲིན་པོ་དེ་རྣམས་འདི་སྐད་དུ་ཁྱེད་བཞེངས་ཤིག་བཞེངས་ཤིག །བདག་ཅག་གི་བདག་པོ་མཛད་དུ་གསོལ་ཞེས་བརྗོད་དོ། །</s>
  </p>
  <p id="1502">
    <s id="1502:1" flag="alternateSource">དེ་བཞིན་དུ་ལྷ་མ་ཡིན་དང་གནོད་སྦྱིན་དང་། ལྷ་དང་ལྟོ་འཕྱེ་ཆེན་པོ་དང་གྲུབ་པ་དང་མི་མ་ཡིན་པ་ཐམས་ཅད་ཀྱང་རབ་ཏུ་ཆགས་པར་བྱེད་ན་</s>
    <s id="1502:2">ལྡང་བར་མི་བྱ། </s>
  </p>
  <p id="1503">
    <s id="1503:1" flag="alternateSource">འཇིགས་པར་མི་བྱའོ། །</s>
  </p>
  <p id="1504">
    <s id="1504:1" flag="alternateSource">དེ་ནས་རིག་པ་འཛིན་པས་སྔགས་ཟློ་ཞིང་། ལག་པ་གཡོན་པའི་མཛུབ་མོས་སྡིགས་མཛུབ་བྱས་ན། </s>
  </p>
  <p id="1505">
    <s id="1505:1" flag="alternateSource">དེ་ནས་ཕན་ཚུན་དུ་འགྲོ་བ་དང་འབྱོར་བ་དང་འབྲོས་པར་བྱེད་དོ། །</s>
  </p>
  <p id="1506">
    <s id="1506:1" flag="alternateSource">དེ་ནས་སྦྱིན་སྲེག་ཟིན་པ་ན་གྲུ་དེ་སྒྲུབ་པ་པོ་དེས་བླངས་ན་སྐད་ཅིག་གིས་འོག་མིན་དུ་འགྲོ་བར་འགྱུར་རོ། །</s>
  </p>
  <p id="1507">
    <s id="1507:1" flag="alternateSource">འཇིག་རྟེན་གྱི་ཁམས་གཞན་དུ་ཡང་འགྲོ་བ་དང་འོང་བར་འགྱུར་རོ། །</s>
  </p>
  <p id="1508">
    <s id="1508:1" flag="alternateSource">བྱང་ཆུབ་སེམས་དཔའི་སེམས་དང་མཐུ་མཉམ་པར་འགྱུར། </s>
  </p>
  <p id="1509">
    <s id="1509:1" flag="alternateSource">མངོན་པར་ཤེས་པ་ལྔ་དང་རྫུ་འཕྲུལ་ཆེན་པོ་དང་མཐུ་ཆེན་པོ་དང་ལྡན་པར་འགྱུར་རོ། །</s>
  </p>
  <p id="1510">
    <s id="1510:1" flag="alternateSource">འདིས་འཕགས་པ་འཇམ་དཔལ་ཡང་རྟག་ཏུ་མཐོང་བར་འགྱུར་རོ། །</s>
  </p>
  <p id="1511">
    <s id="1511:1" flag="alternateSource">སངས་རྒྱས་དང་བྱང་ཆུབ་སེམས་དཔའ་དང་། རང་སངས་རྒྱས་དང་འཕགས་པ་ཉན་ཐོས་མ་གཏོགས་པ། ཀླུའི་རྒྱལ་པོ་ཐམས་ཅད་དང་སྲིན་པོ་ཐམས་ཅད་དང་གནོད་སྦྱིན་ཐམས་ཅད་དང་། ལྷ་ཐམས་ཅད་དང་ལྷ་མ་ཡིན་ཐམས་ཅད་དང་། སེམས་ཅན་ཐམས་ཅད་ཀྱང་འདིའི་བཀའ་བཞིན་བྱེད་ཅིང་དབང་དུ་འགྱུར་རོ། །</s>
  </p>
  <p id="1512">
    <s id="1512:1" flag="alternateSource">འདིའི་སྔགས་གྲུབ་པ་དེ་དག་ལ་ཡང་བྱམས་པའི་བདག་ཉིད་དུ་འགྱུར་ཞིང་རྗེས་སུ་དགའ་བར་འགྱུར་རོ། །</s>
  </p>
  <p id="1513">
    <s id="1513:1" flag="alternateSource">སེམས་ཅན་ཐམས་ཅད་ཀྱིས་ཀྱང་མི་ཐུབ་པའི་བར་དུ་འགྱུར་རོ། །</s>
  </p>
  <p id="1514">
    <s id="1514:1" flag="alternateSource">གཞན་ཡང་ལས་སྒྲུབ་པའི་ཐབས་དམ་པ་ཡོད་དེ། </s>
  </p>
  <p id="1515">
    <s id="1515:1" flag="alternateSource">ཤིང་བིལ་བ་ཆེན་པོ་ལས་གྲུའི་བཞོན་པ་བྱས་ལ་ཡང་ཤིང་གཅིག་གི་ཤིང་གི་ཚོགས་ལས་གནས་ཆེན་པོ་བྱས་ཏེ། </s>
  </p>
  <p id="1516">
    <s id="1516:1" flag="alternateSource">གང་གཱའི་དབུས་ཀྱི་གླིང་<ref folio="F.166.a"/>དེར་གྲུའི་བཞོན་པའི་གནས་བྱས་ལ། </s>
    <s id="1516:2">དེར་ཡང་གྲུའི་བཞོན་པ་ལ་ཞོན་པའི་སྐྱེས་བུ་བརྒྱ་ཉི་ཤུ་རྣམས་མར་མེ་ལག་ན་ཐོགས་པ། </s>
    <s id="1516:3">གོས་དཀར་པོ་བགོས་པ་སྲུང་བ་བྱས་པ། </s>
    <s id="1516:4">ཆོ་ག་སྔ་མས་ཡང་དག་པར་བཞག་པའི་རས་རིས་མདུན་དུ་གཞག་པར་བྱ་སྟེ</s>
  </p>
  <p id="1517">
    <s id="1517:1" flag="alternateSource">དེ་ནས་རས་རིས་ལ་མཆོད་པ་ཆེན་པོ་བྱས་ནས། </s>
  </p>
  <p id="1518">
    <s id="1518:1" flag="alternateSource">ནཱ་ག་གེ་སར་གྱི་ཕྱེ་མ་ཙནྡན་དཀར་པོ་དང་གུར་གུམ་དང་ག་པུར་གྱིས་བསྲེས་པའི་སྲེག་བླུགས་ཀྱིས་སེང་ལྡེང་གི་མེ་ལ་སྟོང་ཕྲག་སུམ་ཅུ་རྩ་དྲུག་སྦྱིན་སྲེག་བྱའོ། །</s>
  </p>
  <p id="1519">
    <s id="1519:1" flag="alternateSource">དེ་ནས་སྦྱིན་སྲེག་ཟིན་པ་ན། </s>
  </p>
  <p id="1520">
    <s id="1520:1" flag="alternateSource">སྐད་ཅིག་གིས་ཚངས་པའི་འཇིག་རྟེན་དུ་འགྲོ་བ་དང་འོང་བར་འགྱུར་རོ། །</s>
  </p>
  <p id="1521">
    <s id="1521:1" flag="alternateSource">ཅི་ལྟར་འདོད་པ་བཞིན་དུ་རྣམ་པར་རྒྱུ་བར་བྱེད་དོ། །</s>
  </p>
  <p id="1522">
    <s id="1522:1" flag="alternateSource">འཕགས་པ་འཇམ་དཔལ་གཞོན་ནུར་གྱུར་པ་མངོན་སུམ་དུ་མཐོང་བར་འགྱུར་ཏེ། </s>
  </p>
  <p id="1523">
    <s id="1523:1" flag="alternateSource">མཐོང་བ་ཙམ་གྱིས་ས་ཐོབ་པར་ཡང་འགྱུར་རོ། །</s>
  </p>
  <p id="1524">
    <s id="1524:1" flag="alternateSource">མངོན་པར་ཤེས་པ་ལྔ་འཐོབ་པ་དང་ཡུན་རིང་དུ་འཚོ་ཞིང་བསྐལ་པ་ཆེན་པོར་གནས་པར་ཡང་འགྱུར་རོ། །</s>
  </p>
  <p id="1525">
    <s id="1525:1" flag="alternateSource">རིག་པ་འཛིན་པའི་འཁོར་ལོས་སྒྱུར་བར་ཡང་འགྱུར་རོ། །</s>
  </p>
  <p id="1526">
    <s id="1526:1" flag="alternateSource">མར་མེ་འཛིན་པ་དེ་དག་ཀྱང་རིག་པ་འཛིན་པ་འདིའི་གྲོགས་པོར་འགྱུར་ཏེ། </s>
  </p>
  <p id="1527">
    <s id="1527:1" flag="alternateSource">དེ་དག་དང་ལྷན་ཅིག་ཅི་ལྟར་འདོད་པ་བཞིན་དུ་རྒྱུ་ཞིང་རང་དབང་དུ་འགྲོ་བར་ཡང་འགྱུར་རོ། །</s>
  </p>
  <p id="1528">
    <s id="1528:1" flag="alternateSource">སངས་རྒྱས་བཅོམ་ལྡན་འདས་རྣམས་ལ་མཆོད་པ་དང་བསྙེན་བཀུར་བྱེད་པར་མངོན་པར་དགའ་བར་འགྱུར་ཞིང་། འཕྲལ་ཡང་སངས་རྒྱས་ཉིད་དུ་ངེས་པར་འགྱུར་རོ། །</s>
  </p>
  <p id="1529">
    <s id="1529:1" flag="alternateSource">གཞན་ཡང་སྒྲུབ་པའི་ཐབས་ཀྱི་ལས་དམ་པ་ཡོད་དེ། </s>
  </p>
  <p id="1530">
    <s id="1530:1" flag="alternateSource">ཆུ་ཀླུང་རྒྱ་མཚོའི་འགྲམ་དག་གམ། །དེ་བཞིན་རི་བོ་ཁ་བ་ཅན། །རི་ཡི་རྒྱལ་པོ་འབིགས་བྱེད་ལ། །ལས་ཀྱི་མཆོག་ནི་བསྒྲུབ་པར་བྱ། །</s>
  </p>
  <p id="1531">
    <s id="1531:1" flag="alternateSource">མ་ལ་ཡ་རི་ས་ཧ་དང་། །སྤོས་ཀྱི་ངད་ལྡང་ཨར་བུ་དང་། །རི་ཡི་རྒྱལ་པོ་སུམ་བརྩེགས་ལ། །ལས་ཀྱི་མཆོག་ནི་བསྒྲུབ་པར་བྱ། །</s>
  </p>
  <p id="1532">
    <s id="1532:1" flag="alternateSource">དེ་བཞིན་རྒྱ་མཚོ་ཆེན་པོ་དང་། །རི་ནི་ཤིང་ལྡན་མེ་ཏོག་ཡོད། །</s>
  </p>
  <p id="1533">
    <s id="1533:1" flag="alternateSource">འདི་དག་གི་ནི་ཕྱོགས་དག་ཏུ། །སྔགས་གྲུབ་པར་ནི་རྒྱལ་བས་གསུངས། །</s>
  </p>
  <p id="1534">
    <s id="1534:1" flag="alternateSource">གཙང་ཞིང་བས་མཐའ་དབེན་ཕྱོགས་སུ། །གྲོང་གི་ཆོས་ནི་རྣམ་པར་སྤངས། །</s>
  </p>
  <p id="1535">
    <s id="1535:1" flag="alternateSource">དེ་བཞིན་རི་ཡི་ཚང་ཚིང་དུ། །སྔགས་ཀྱི་རྒྱལ་པོ་ཐམས་ཅད་འགྲུབ། །</s>
  </p>
  <p id="1536">
    <s id="1536:1" flag="alternateSource">བས་མཐའི་གནས་མལ་ཉམས་དགའ་དང་། །རྒྱལ་བས་<ref folio="F.166.b"/>དེ་བཞིན་བསྔགས་པ་དང་། །མ་རུངས་སེམས་ཅན་ཐམས་ཅད་ལ། །སྔགས་ཀྱི་རྒྱལ་པོ་ཐམས་ཅད་འགྲུབ། །</s>
  </p>
  <p id="1537">
    <s id="1537:1" flag="alternateSource">ཆོས་ལྡན་རྒྱལ་པོ་ཡོད་པ་དང་། །གཙང་སྦྲ་སྤྱོད་པའི་སྐྱེ་བོ་ཡོད། །</s>
  </p>
  <p id="1538">
    <s id="1538:1" flag="alternateSource">ཕ་དང་མ་ལ་གུས་པ་དང་། །བྲམ་ཟེའི་རིགས་ནི་ཡོད་པ་ཡི། །</s>
    <s id="1538:2">གནས་དེར་ལྷ་རྣམས་འགྲུབ་འགྱུར་ཏེ། །</s>
  </p>
  <p id="1539">
    <s id="1539:1" flag="alternateSource">གཞན་དུ་འགྲུབ་པ་མ་ཡིན་ནོ། །</s>
  </p>
  <p id="1540">
    <s id="1540:1" flag="alternateSource">ཆུ་བོ་གང་གཱའི་འགྲམ་དང་ནི། །དེ་བཞིན་ལེགས་མཛེས་ཡ་མུ་ན། །</s>
  </p>
  <p id="1541">
    <s id="1541:1" flag="alternateSource">སིནྡུ་ནར་མ་དཱ་ནང་དང་། །ཟླ་བའི་ཆ་ནི་གཙང་ངོགས་དང་། །</s>
    <s id="1541:2">དེ་བཞིན་ཀཱ་བའི་ས་ར་སྭད། །ཆུ་བོ་ཆེན་པོ་སཱི་ཏ་རྣམས། །</s>
    <s id="1541:3">འདི་དག་གྲུབ་པའི་ཞིང་དུ་ནི། །སྟོབས་བཅུ་ལྡན་སྲས་རྣམས་ཀྱིས་བཤད། །</s>
  </p>
  <p id="1542">
    <s id="1542:1" flag="alternateSource">སྟོབས་བཅུ་ལྡན་པས་བཤད་པའི་ཞིང་། །བྱང་ཕྱོགས་ཡོད་པའི་རི་དག་དང་། །ཁ་ཆེ་དང་ནི་རྒྱ་ཡུལ་དང་། །བལ་པོ་དེ་བཞིན་མང་ཡུལ་དང་། །</s>
    <s id="1542:2">རྒྱ་ཡུལ་ཆེ་དང་ལི་ཡུལ་དག །</s>
  </p>
  <p id="1543">
    <s id="1543:1" flag="alternateSource">དེ་དག་མ་ལུས་གྲུབ་པའི་ཞིང་། །བྱང་ཕྱོགས་ལ་ནི་གནས་པ་དང་། །ནས་དང་གྲོ་ལ་སྤྱོད་པ་དང་། །རི་དང་ཆུ་བོ་དག་ལ་ཡང་། །བསོད་ནམས་ཡུལ་དུ་བསྟན་པ་ཡིན། །</s>
  </p>
  <p id="1544">
    <s id="1544:1" flag="alternateSource">སེམས་ཅན་སྙིང་རྗེ་ལྡན་གང་གནས། །</s>
  </p>
  <p id="1545">
    <s id="1545:1" flag="alternateSource">དེ་དག་ལ་ནི་ངེས་འགྲུབ་འགྱུར། །</s>
  </p>
  <p id="1546">
    <s id="1546:1" flag="alternateSource">དཔལ་གྱི་རི་བོའི་རི་ཆེན་ནི། །ལྷོ་ཡི་ཕྱོགས་ན་ཡང་དག་གནས། །</s>
  </p>
  <p id="1547">
    <s id="1547:1" flag="alternateSource">དཔལ་ལྡན་འབྲས་ཕུང་མཆོད་རྟེན་ནི། །རྒྱལ་བའི་རིང་བསྲེལ་གནས་པའི་ས། །</s>
    <s id="1547:2">ཐམས་ཅད་དོན་གྱི་གནས་དག་ལ། །དེར་ནི་སྔགས་རྣམས་མྱུར་དུ་འགྲུབ། །</s>
  </p>
  <p id="1548">
    <s id="1548:1" flag="alternateSource">མཆོད་རྟེན་ཆེན་པོ་རྡོ་རྗེ་གདན། །ཆོས་ཀྱི་འཁོར་ལོ་རབ་བསྐོར་དང་། །</s>
    <s id="1548:2">ཐུབ་མཆོག་ཞི་བར་རབ་གཤེགས་པ། །དེར་ཡང་གྲུབ་པར་རབ་ཏུ་སྣང་། །</s>
  </p>
  <p id="1549">
    <s id="1549:1" flag="alternateSource">ལྷ་ལས་བབས་པའི་མཆོད་རྟེན་དང་། །</s>
    <s id="1549:2">ནཻ་ཀ་ཤ་དང་ཆོ་འཕྲུལ་བསྟན། །</s>
  </p>
  <p id="1550">
    <s id="1550:1" flag="alternateSource">གྲོང་མཆོག་སེར་སྐྱ་ཞེས་བྱ་དང་། །</s>
    <s id="1550:2">ནགས་ཚལ་ལུམ་བི་ནིར་འཁྲུངས་ལ། །སྔགས་ཀྱི་རྒྱལ་པོ་འགྲུབ་འགྱུར་ཞེས། །རྒྱལ་བས་རབ་བསྔགས་བརྗོད་པ་ཡིན། །</s>
  </p>
  <p id="1551">
    <s id="1551:1" flag="alternateSource">བྱ་རྒོད་ཕུང་པོའི་རི་དང་ནི། །དེ་བཞིན་ས་སྟེང་བསིལ་བའི་ཚལ། །</s>
    <s id="1551:2">གྲོང་མཆོག་མེ་ཏོག་ཅེས་བྱ་དང་། །རྟག་ཏུ་དེ་བཞིན་ག་ཤ་དང་། །</s>
    <s id="1551:3">བཅོམ་བརླག་ཀ་ནྱ་ཀུབ་ཛ་དང་། །ས་སྟེང་གྲོང་ནི་འཕགས་རྒྱལ་དང་། །</s>
    <s id="1551:4">དེ་བཞིན་ཡངས་པ་ཅན་མཆོད་རྟེན། །མི་ཐི་ལ་ཡི་གྲོང་ཁྱེར་ས། །</s>
    <s id="1551:5">གྲོང་དང་གྲོང་ཁྱེར་མཆོག་དག་ནི། །<ref folio="F.167.a"/>གང་གཞན་སྐྱེ་བོ་ཡང་དག་འབྱུང་། །</s>
  </p>
  <p id="1552">
    <s id="1552:1" flag="alternateSource">རབ་བསྔགས་བསོད་ནམས་ཡུལ་དག་ནི། །དེ་དག་ལ་ནི་བསྒྲུབ་པ་བྱ། །</s>
  </p>
  <p id="1553">
    <s id="1553:1" flag="alternateSource">དེ་དང་གཞན་ཡང་ཡུལ་དག་དང་། །གྲོང་དང་ལྗོངས་དང་རི་བོར་དང་། །</s>
    <s id="1553:2">གནས་དང་གྲོང་མཆོག་གཙོ་བོ་ནི། །བསོད་ནམས་གནས་ལ་རབ་བརྟེན་ནས། །</s>
  </p>
  <p id="1554">
    <s id="1554:1" flag="alternateSource">དེར་ནི་སློང་མོས་རྗེས་འཚོ་ཞིང་། །བཟླས་དང་སྦྱིན་སྲེག་དགའ་བ་དང་། །གནས་ཁང་བླ་གབ་མེད་པ་དང་། །རྟག་ཏུ་ཁྱིམ་ནི་སྟོང་པ་ལ། །</s>
    <s id="1554:2">སྔགས་རྣམས་ལས་ནི་ཐམས་ཅད་ལ། །ཐོག་མ་ཉིད་དུ་བྱ་བ་ཡིན། །</s>
  </p>
  <p id="1555">
    <s id="1555:1" flag="alternateSource">སྔགས་པས་རྟག་ཏུ་ཡུལ་དབུས་སུ། །སྔགས་བཟླས་མངོན་པར་འདོད་པས་བྱ། །</s>
  </p>
  <p id="1556">
    <s id="1556:1" flag="alternateSource">བཟླས་ལ་རབ་ཞུགས་རྟག་ཏུ་བརྩོན། །</s>
  </p>
  <p id="1557">
    <s id="1557:1" flag="alternateSource">སྔགས་རིག་གཏོང་བ་དག་ལ་གོམས། །</s>
  </p>
  <p id="1558">
    <s id="1558:1" flag="alternateSource">ཚུལ་ཁྲིམས་སྤྱོད་ཅིང་ཤིན་ཏུ་དབེན། །</s>
  </p>
  <p id="1559">
    <s id="1559:1" flag="alternateSource">འབྱུང་པོ་ཀུན་ལ་ཕན་པར་དགའ། །</s>
  </p>
  <p id="1560">
    <s id="1560:1" flag="alternateSource">སྔགས་སྤྱོད་པ་ལ་དགའ་བ་ཡི། །སྡོམ་བརྩོན་གྱིས་ནི་སྔགས་བཟླས་བྱ། །</s>
  </p>
  <p id="1561">
    <s id="1561:1" flag="alternateSource">གཙང་ཞིང་གཙང་སྦྲ་ཡོད་ཕྱོགས་དང་། །ཀླ་ཀློ་རྐུན་མ་རྣམ་པར་སྤངས། །</s>
  </p>
  <p id="1562">
    <s id="1562:1" flag="alternateSource">སེམས་ཅན་སྡིག་སྦྲུལ་ལ་སོགས་པ། །སྤངས་པའི་ས་ཕྱོགས་འདོད་པ་ཡིས། །འབྲས་བུ་མེ་ཏོག་ཡང་དག་ལྡན། །</s>
  </p>
  <p id="1563">
    <s id="1563:1" flag="alternateSource">དྲི་མེད་རབ་བསྔགས་ཆུ་ཡོད་པར། །</s>
    <s id="1563:2">སྔགས་རིགས་སྔགས་ནི་བརྟེན་བྱས་ན། །</s>
  </p>
  <p id="1564">
    <s id="1564:1" flag="alternateSource">སྦྱོར་བ་ཐམས་ཅད་རབ་ཏུ་འགྲུབ། །</s>
  </p>
  <p id="1565">
    <s id="1565:1" flag="alternateSource">གཞན་ཡང་དུར་ཁྲོད་ཆེན་པོ་ནི། །དེར་ནི་བཟླས་པ་རྟག་ཏུ་བྱ། །</s>
  </p>
  <p id="1566">
    <s id="1566:1" flag="alternateSource">དྲི་མེད་ཆུ་དང་འབབ་ཆུ་ནི། །སྲོག་ཆགས་དག་ཀྱང་རྣམ་པར་སྤངས། །</s>
  </p>
  <p id="1567">
    <s id="1567:1" flag="alternateSource">དེར་ནི་དེ་ཉིད་བཟླ་བྱ་སྟེ། །</s>
  </p>
  <p id="1568">
    <s id="1568:1" flag="alternateSource">མཉམ་པར་བཞག་པས་སྔགས་བཟླས་བྱ། །</s>
  </p>
  <p id="1569">
    <s id="1569:1" flag="alternateSource">འཇིག་རྟེན་སྤྱོད་པའི་བསོད་ནམས་མིན། །</s>
  </p>
  <p id="1570">
    <s id="1570:1" flag="alternateSource">དེར་ནི་ཅུང་ཟད་མི་མཐོང་སྟེ། །</s>
  </p>
  <p id="1571">
    <s id="1571:1" flag="alternateSource">འོན་ཀྱང་སྔགས་ནི་བསྟན་པ་ཡིས། །ཅུང་ཟད་དུས་ནི་བསྟན་པའོ། །</s>
  </p>
  <p id="1572">
    <s id="1572:1" flag="alternateSource">དམ་ཚིག་ཚོགས་པའི་རྒྱུ་ལྡན་ན། །</s>
  </p>
  <p id="1573">
    <s id="1573:1" flag="alternateSource">དེ་ལས་གཞན་དུའང་འགྲོ་བྱ་སྟེ། །</s>
  </p>
  <p id="1574">
    <s id="1574:1" flag="alternateSource">དེར་ནི་དམ་ཚིག་ཐོབ་བསྟེན་པ། །ཅུང་ཟད་དུས་ཏེ་གཞན་དུ་མིན། །</s>
  </p>
  <p id="1575">
    <s id="1575:1" flag="alternateSource">དེ་ནས་གཞན་དུའང་མྱུར་དུ་ནི། །སྔགས་རིག་པས་ནི་ཅི་ནུས་འགྲོ། །བདེ་གཤེགས་མཆོད་རྟེན་བཞུགས་པ་ཡི། །ས་སྟེང་དག་ལ་རྟག་ཏུ་བསྟེན། །</s>
  </p>
  <p id="1576">
    <s id="1576:1" flag="alternateSource">འཇིག་རྟེན་མུ་སྟེགས་ཐམས་ཅད་ནི། །ལྟ་བ་ལོག་པར་ལྟུང་བ་དང་། །གཞན་ཡང་སྟེགས་སུ་གྱུར་པ་རྣམས། །སྔགས་རིག་པས་ནི་རྟག་ཏུ་སྤང་། །</s>
  </p>
  <p id="1577">
    <s id="1577:1" flag="alternateSource">རྒྱུ་ངན་འགྲོ་བ་ངན་ཡོད་པར། །སྔགས་རིག་<ref folio="F.167.b"/>པས་ནི་དེར་མི་བསྟེན། །</s>
  </p>
  <p id="1578">
    <s id="1578:1" flag="alternateSource">གང་དུ་རྒྱལ་བ་མཆོག་བཞུགས་དང་། །ས་སྟེང་བསེ་རུ་རང་རྒྱལ་དང་། །བྱང་ཆུབ་སེམས་དཔའ་སྐལ་བ་ཆེ། །</s>
  </p>
  <p id="1579">
    <s id="1579:1" flag="alternateSource">ཉན་ཐོས་རྒྱལ་བའི་སྲས་དག་ནི། །</s>
    <s id="1579:2">དེ་དག་གནས་པའི་ཕྱོགས་དག་ཏུ། །ཟློས་པ་སྔགས་རིག་ལྡན་པས་བསྟེན། །</s>
  </p>
  <p id="1580">
    <s id="1580:1" flag="alternateSource">འབད་པས་སྔ་མ་ཉིད་དུ་ནི། །གནས་དེ་ལ་ནི་རྟག་ཏུ་སྤྱོད། །</s>
  </p>
  <p id="1581">
    <s id="1581:1" flag="alternateSource">སྔགས་ཤེས་ཆོ་ག་མཐོང་བ་ཡིས། །ཡང་དང་ཡང་དུ་སྔགས་ཟློས་བྱ། །</s>
  </p>
  <p id="1582">
    <s id="1582:1" flag="alternateSource">ལུས་ཅན་སྡིག་པ་མ་ལུས་དག །</s>
  </p>
  <p id="1583">
    <s id="1583:1" flag="alternateSource">བཟླས་དང་སྦྱིན་སྲེག་དག་གིས་སེལ། །</s>
  </p>
  <p id="1584">
    <s id="1584:1" flag="alternateSource">དེ་བས་འབད་པ་ཀུན་གྱིས་ནི། །མཉམ་བཞག་སྔགས་ནི་བཟླ་བར་བྱ། །</s>
  </p>
  <p id="1585">
    <s id="1585:1" flag="alternateSource">ལས་ཐམས་ཅད་ལ་གནས་འདི་དག་གསུངས་པ་ལས་སྒྲུབ་པ་མཆོག་གི་ལས་ཀྱི་ཐབས་སྒྲུབ་པ་ལ་གནས་འདི་དག་མ་རྙེད་ན། </s>
  </p>
  <p id="1586">
    <s id="1586:1" flag="alternateSource">གང་ཡང་རུང་བའི་གནས་དེ་དག་ཏུ་གཙང་སྦྲ་བྱས་ཏེ་སྔོན་དུ་བསྙེན་པ་བྱས་ལ། </s>
    <s id="1586:2">དད་ཅིང་མོས་པས་སྒྲུབ་པའི་ཐབས་ཀྱི་ལམ་དམ་པ་བརྩམ་པར་བྱ་སྟེ། </s>
  </p>
  <p id="1587">
    <s id="1587:1" flag="alternateSource">དང་པོར་རེ་ཞིག་རས་རིས་ཆེན་པོ་ནུབ་ཏུ་བལྟས་པས་བཞག་སྟེ། </s>
  </p>
  <p id="1588">
    <s id="1588:1" flag="alternateSource">བདག་ཉིད་ཤར་དུ་བལྟས་ལ། </s>
    <s id="1588:2">གྲོག་མཁར་གྱི་སའམ། གང་གཱའི་ཀླུང་གི་ངོགས་ན་ཡོད་པའི་ས་བླངས་ཏེ། </s>
  </p>
  <p id="1589">
    <s id="1589:1" flag="alternateSource">རྩྭ་ཨུ་ཤི་ར་དང་ཙནྡན་དཀར་པོ་དང་གུར་གུམ་དང་ག་པུར་ལ་སོགས་པས་བསྲེ་བ་བྱ་སྟེ། </s>
  </p>
  <p id="1590">
    <s id="1590:1" flag="alternateSource">རྨ་བྱའི་གཟུགས་བྱས་ལ་རས་རིས་དེའི་མདུན་དུ་བཞག་གོ། །</s>
  </p>
  <p id="1591">
    <s id="1591:1" flag="alternateSource">ཀུ་ཤའི་རྩེ་མོ་མ་ཉམས་པས་ཕྱོགས་གཙང་མར་སྐྱེས་པ་འཁོར་ལོའི་གཟུགས་སུ་བྱས་ཏེ། </s>
  </p>
  <p id="1592">
    <s id="1592:1" flag="alternateSource">རས་རིས་ཀྱི་མདུན་དུ་ལག་པ་གཡས་པས་བཟུང་ཞིང་། ལག་པ་གཡོན་པས་རྨ་བྱ་བཟུང་ལ། ཡར་ངོའི་ཟླ་བ་ཉ་བའི་མཚན་མོར་རས་རིས་ལ་མཆོད་པ་ཆེན་པོ་བྱས་ཏེ</s>
  </p>
  <p id="1593">
    <s id="1593:1" flag="alternateSource">ག་པུར་དང་ཙནྡན་གྱི་དུད་པ་བསྲེགས་ལ། ནམ་ལངས་ཀྱི་བར་དུ་བཟླས་པ་བྱས་ན། </s>
  </p>
  <p id="1594">
    <s id="1594:1" flag="alternateSource">དེ་ནས་ཉི་མ་ཤར་བའི་དུས་སུ་ལྷའི་རང་བཞིན་གྱི་རྨ་བྱ་ནི་རྨ་བྱ་ཆེན་པོའི་རྒྱལ་མོར་འགྱུར་རོ། །</s>
  </p>
  <p id="1595">
    <s id="1595:1" flag="alternateSource">འཁོར་ལོ་ནི་ཀུན་དུ་འབར་བར་འགྱུར་ཞིང་། བདག་ཉིད་ཀྱང་ལྷའི་ལུས་སུ་འགྱུར་རོ། །</s>
  </p>
  <p id="1596">
    <s id="1596:1" flag="alternateSource">དེ་ནས་ལྷའི་ཕྲེང་བ་དང་གོས་དང་རྒྱན་གྱིས་བརྒྱན་པར་འགྱུར་རོ། །</s>
  </p>
  <p id="1597">
    <s id="1597:1" flag="alternateSource">ཉི་མ་ཤར་བ་དང་འདྲ་བའི་འདོད་པའི་གཟུགས་མཛེས་པར་འགྱུར་རོ། །</s>
  </p>
  <p id="1598">
    <s id="1598:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ལ་ཕྱག་བྱས་ནས། </s>
  </p>
  <p id="1599">
    <s id="1599:1" flag="alternateSource">རས་རིས་ལ་གཡས་ཕྱོགས་སུ་བསྐོར་བ་བྱས་ལ། རས་རིས་བླངས་ཏེ་རྨ་བྱའི་སྟན་<ref folio="F.168.a"/>དེ་ལ་འདུག་ན་</s>
    <s id="1599:2">ཡུད་ཙམ་གྱིས་ཚངས་པའི་འཇིག་རྟེན་གནོན་པར་འགྱུར་རོ། །</s>
  </p>
  <p id="1600">
    <s id="1600:1" flag="alternateSource">རིག་པ་འཛིན་པ་བྱེ་བ་ཁྲི་ཕྲག་བརྒྱ་སྟོང་གི་འཁོར་དུ་མ་དང་ལྡན་པའི་རིག་པ་འཛིན་པའི་འཁོར་ལོས་སྒྱུར་བར་འགྱུར་རོ། །</s>
  </p>
  <p id="1601">
    <s id="1601:1" flag="alternateSource">བར་གྱི་བསྐལ་པ་དྲུག་ཅུར་འཚོ་བར་འགྱུར་རོ། །</s>
  </p>
  <p id="1602">
    <s id="1602:1" flag="alternateSource">ཅི་ལྟར་འདོད་པར་འགྲོ་ཞིང་སྤྱོད་པར་འགྱུར་རོ། །</s>
  </p>
  <p id="1603">
    <s id="1603:1" flag="alternateSource">འགྲོ་བ་ལ་ཐོགས་པ་མེད་པ་དང་ལྷའི་ཕུན་སུམ་ཚོགས་པ་དང་ལྡན་པར་འགྱུར་རོ། །</s>
  </p>
  <p id="1604">
    <s id="1604:1" flag="alternateSource">འཕགས་པ་འཇམ་དཔལ་ཡང་མངོན་སུམ་དུ་འགྱུར་ཞིང་། དེ་ཉིད་འདིའི་དགེ་བའི་བཤེས་གཉེན་དུ་འགྱུར་རོ། </s>
  </p>
  <p id="1605">
    <s id="1605:1" flag="alternateSource">མཐར་ཡང་སངས་རྒྱས་ཉིད་ཐོབ་པར་འགྱུར་རོ། །</s>
  </p>
  <p id="1606">
    <s id="1606:1" flag="alternateSource">དེ་བཞིན་དུ་དབྱུག་པ་དང་། སྤྱི་བླུགས་དང་ཚངས་སྐུད་དང་ལྡོང་རོས་དང་གི་ཝང་དང་རལ་གྲི་དང་། ལྕགས་མདའ་དང་མཚོན་རྩེ་གཅིག་པ་དང་དགྲ་སྟ་དང་། མཚོན་རྣམ་པ་སྣ་ཚོགས་ཀྱི་ཁྱད་པར་སའི་རང་བཞིན་ནམ། རྐང་གཉིས་དང་རྐང་བཞི་དང་བྱ་དང་བཞོན་པའི་བྱེ་བྲག་སེང་གེ་དང་སྟག་དང་དོམ་ལ་སོགས་པའམ། གྲོག་མཁར་གྱི་སའི་རང་བཞིན་ལ་དྲི་ཞིམ་པོའི་དྲིས་བསྲེས་པ་ལས། གདན་དང་བཞོན་པ་དང་གནས་མལ་དང་། གདུགས་དཀར་པོ་དང་ཅོད་པན་དང་རྒྱན་གྱི་བྱེ་བྲག་ཐམས་ཅད་དང་རིན་པོ་ཆེའི་བྱེ་བྲག་ཐམས་ཅད་དང་། རབ་ཏུ་བྱུང་བའི་ཡོ་བྱད་ཀྱི་བྱེ་བྲག་ཕྲེང་བ་དང་ལྷམ་དང་ཤིང་ལྷམ་དང་། ལྷུང་བཟེད་དང་ཆོས་གོས་དང་ཁར་གསིལ་དང་ཁབ་དང་། གྲི་ལ་སོགས་པ་ལྕགས་ཁྱད་པར་ཅན་གྱི་རང་བཞིན་ནམ། གཞན་ཡང་གང་ཅུང་ཟད་སེམས་ཅན་གྱི་ཡོ་བྱད་སྣོད་ལ་སོགས་པ། ལྕགས་བཟང་པོའི་རང་བཞིན་ནམ། གྲོག་མཁར་གྱི་སའམ། ཆུ་བོའི་ངོགས་ཀྱི་ས་ལས་བྱས་པ་དེ་དག་ཐམས་ཅད་པའི་རྣམ་ལྔས་བཀྲུས་པའམ། ཆུས་གཏོར་བ་ཙམ་བྱས་ལ་སྔ་མ་བཞིན་དུ་ཡོངས་སུ་དག་པར་བྱེད་པའི་སྔགས་སམ། ཡི་གེ་གཅིག་པའི་སྔགས་སམ། གཞན་གང་ཡང་རུང་བའི་སྔགས་ཆོ་གའི་རྒྱལ་པོ་སྒྲུབ་པའི་ཐབས་ཀྱི་སྔགས་མ་གཏོགས་པས་ལན་བརྒྱ་རྩ་བརྒྱད་མངོན་པར་བསྔགས་པ་བྱས་ཏེ</s>
  </p>
  <p id="1607">
    <s id="1607:1" flag="alternateSource">ཅི་ལྟར་འདོད་པར་བདག་ཉིད་བསྲུང་བ་བྱས་པ་དང་གྲོགས་པོ་ཡང་ཡོངས་སུ་བསྐྱབ་པ་བྱས་པ་དང་ཤིན་ཏུ་གསང་བའི་སྔགས་དང་རྒྱུད་ཤེས་པ་སྔར་བསྟན་<ref folio="F.168.b"/>པའི་གནས་དག་ཏུ་རས་རིས་ནུབ་ཏུ་བལྟས་པས་གཞག་ལ། བདག་ཉིད་སྔ་མ་བཞིན་དུ་བྱས་ཏེ</s>
  </p>
  <p id="1608">
    <s id="1608:1" flag="alternateSource">རས་རིས་ལ་མཆོད་པ་ཆེན་པོ་བྱས་ནས་རས་རིས་ཆེན་པོ་ལ་ག་པུར་གྱི་བདུག་པས་བདུགས་ཏེ། </s>
  </p>
  <p id="1609">
    <s id="1609:1" flag="alternateSource">སྔར་བསྟན་པའི་མཚོན་དང་ཡོ་བྱད་དང་སེམས་ཅན་གྱི་ཁྱད་པར་སྔར་བསྟན་པའི་བཅོས་མར་བྱས་པ་ལ། ཡར་ངོའི་ཟླ་བ་ཉ་བའི་མཚན་མོ་གོང་མའི་རྫས་གང་ཡང་རུང་བ་དེ་དག་བླངས་ཏེ</s>
  </p>
  <p id="1610">
    <s id="1610:1" flag="alternateSource">མཚན་མོ་ཉི་མ་ཤར་བའི་དུས་ཀྱི་བར་དུ་བཟླ་བར་བྱའོ། །</s>
  </p>
  <p id="1611">
    <s id="1611:1" flag="alternateSource">བར་འདིར་འོད་ཆེན་པོའི་ཕྲེང་བ་རས་རིས་ལ་ཡང་དག་པར་མཐོང་ལ། </s>
    <s id="1611:2">གལ་ཏེ་བཞོན་པའི་ཁྱད་པར་སྒྲུབ་པ་པོས་གཟུང་བར་གྱུར་ན་</s>
  </p>
  <p id="1612">
    <s id="1612:1" flag="alternateSource">ནི། དེ་ལ་ཞོན་ནས་</s>
  </p>
  <p id="1613">
    <s id="1613:1" flag="alternateSource">ཅི་ལྟར་འདོད་པར་འགྲོ་བར་འགྱུར་རོ། །</s>
  </p>
  <p id="1614">
    <s id="1614:1" flag="alternateSource">གལ་ཏེ་རྒྱན་གྱི་ཁྱད་པར་རམ་ཚོན་གྱི་ཁྱད་པར་དེ་བླངས་པས་དེ་བཅངས་ན། </s>
  </p>
  <p id="1615">
    <s id="1615:1" flag="alternateSource">རིག་པ་འཛིན་པའི་འཁོར་ལོ་འཛིན་པར་འགྱུར་ཏེ། </s>
  </p>
  <p id="1616">
    <s id="1616:1" flag="alternateSource">ཅི་ལྟར་འདོད་པར་འགྲོ་ཞིང་ལྷའི་གཟུགས་དང་ལྡན་པ་དང་། ཉི་མ་ཤར་བ་དང་འདྲ་བར་འགྱུར་བ་དང་འོད་ཀྱི་ཕྲེང་བ་ཆེན་པོ་དང་ལྡན་པ་དང་། ལུས་ཤིན་ཏུ་གསལ་བར་འགྱུར་བ་དང་རིག་པ་འཛིན་པ་ཐམས་ཅད་ཀྱི་མངའ་བདག་ཏུ་འགྱུར་རོ། །</s>
  </p>
  <p id="1617">
    <s id="1617:1" flag="alternateSource">རིང་དུ་འཚོ་ཞིང་བསྐལ་པ་ཆེན་པོར་གནས་པ་དང་རིག་པ་འཛིན་པ་བྱེ་བ་ཁྲི་ཕྲག་བརྒྱ་སྟོང་གི་འཁོར་དུ་མ་དང་ལྡན་པ་དང་། ལྷའི་ནོར་བུ་རིན་པོ་ཆེའི་གཞལ་མེད་ཁང་ལ་སྤྱོད་པ་དང་བཞོན་པ་གང་སྔར་ཡོངས་སུ་བརྟགས་པ་སའི་རང་བཞིན་གྲུབ་ན</s>
  </p>
  <p id="1618">
    <s id="1618:1" flag="alternateSource">དེ་ཉིད་འདིར་མཐུ་ཆེན་པོ་དང་ལྡན་པར་འགྱུར་ཏེ་</s>
  </p>
  <p id="1619">
    <s id="1619:1" flag="alternateSource">བཞོན་པ་དེ་ཉིད་འདིའི་གྲོགས་པོར་འགྱུར་བ་དང་གཞན་གྱི་སྔགས་འགུགས་པར་བྱེད་པ་གྲུབ་པ་རྣམས་ཀྱི་བརྟེན་པའི་གནས་སུ་གྱུར་པ། </s>
    <s id="1619:2">བདག་གི་སྔགས་ཀྱི་གྲུབ་པ་ལ་ཡང་དག་པར་སྦྱོར་བར་བྱེད་པ། བྱམས་པའི་བདག་ཉིད་དང་ཕན་པར་འདོད་པས་རབ་ཏུ་འབྲེལ་བ་གང་འདི་ཉིད་ཀྱི་མཚོན་དང་རྒྱན་དང་རིན་པོ་ཆེའི་ཁྱད་པར་དང་། སྟན་དང་གནས་མལ་དང་སེམས་ཅན་ལ་སོགས་པ་ཉིད་འདི་ལ་སྲུང་བ་ཆེན་པོ་ཉིད་དང་སྦ་བ་དང་སྦེད་པ་ལ་རྟག་ཏུ་འབྲང་བར་འགྱུར་རོ་</s>
    <s id="1619:3">མཐུ་ཆེན་པོ་དང་བརྩོན་འགྲུས་ཆེན་པོ་དང་ལུས་ཆེན་པོ་དང་ལྡན་པར་འགྱུར་རོ། །</s>
  </p>
  <p id="1620">
    <s id="1620:1" flag="alternateSource">འཇམ་དཔལ་གཞོན་ནུར་གྱུར་པ་མངོན་སུམ་དུ་མཐོང་བར་འགྱུར་ཞིང་ལེགས་སོ་ཞེས་བྱ་བ་ཡང་<ref folio="F.169.a"/>སྦྱིན་པར་མཛད་ལ། </s>
    <s id="1620:2">སྤྱི་བོ་ལ་རེག་པར་མཛད་ཅིང་བྱང་ཆུབ་ཀྱི་སྙིང་པོ་ཐོབ་ཀྱི་བར་དུ་དགེ་བའི་བཤེས་གཉེན་དུ་སྒྲུབ་པར་མཛད་དོ། །</s>
  </p>
  <p id="1621">
    <s id="1621:1" flag="alternateSource">སྟོབས་བཅུ་ཉིད་ཀྱང་ངེས་པར་ཐོབ་པར་མཛད་ཅིང་། </s>
    <s id="1621:2">སེམས་ཅན་ཐམས་ཅད་ཟིལ་གྱིས་གནོན་ཅིང་མཆོད་པར་ཡང་འགྱུར་རོ། །</s>
  </p>
  <p id="1622">
    <s id="1622:1" flag="alternateSource">འབྱུང་པོ་ཐམས་ཅད་ཀྱིས་མི་ཚུགས་པར་འགྱུར་རོ། །</s>
  </p>
  <p id="1623">
    <s id="1623:1" flag="alternateSource">ཡང་དག་པའི་རྒྱུད་ཀྱི་མཐའ་གཅོད་པ་མེད་པར་འགྱུར་བ་དང་ས་ཐོབ་པར་འགྱུར་བ་དང་སྟོབས་བཅུ་དང་། བྱང་ཆུབ་སེམས་དཔའི་ས་ངེས་པར་ཐོབ་པར་འགྱུར་ཏེ། </s>
  </p>
  <p id="1624">
    <s id="1624:1" flag="alternateSource">མདོར་ན་ལས་དམ་པ་ཐམས་ཅད་གནས་དམ་པ་དག་ཏུ་གནས་ནས། </s>
  </p>
  <p id="1625">
    <s id="1625:1" flag="alternateSource">རས་རིས་དམ་པ་དག་གི་མདུན་དུ་མཆོད་པ་དམ་པ་ལ་མངོན་པར་དགའ་བས་ལས་དམ་པ་གཞན་དག་ཁོ་ན་བྱའོ། །</s>
  </p>
  <p id="1626">
    <s id="1626:1" flag="alternateSource">རིག་པ་འཛིན་པ་ཉིད་དུ་ནམ་མཁའ་ལ་འགྲོ་བ་དང་། བྱང་ཆུབ་སེམས་དཔའི་རྗེས་སུ་ཞུགས་པ་དང་མངོན་པར་ཤེས་པ་ལྔ་ཉིད་དང་ས་དང་སྔགས་ཐོབ་པ་ཉིད་དང་ལུས་འདི་ཉིད་ཀྱིས་འཇིག་རྟེན་གྱི་ཁམས་དག་ཏུ་འགྲོ་བ་ཉིད་དང་སྟོབས་བཅུའི་རྒྱུད་ཡོངས་སུ་རྫོགས་པར་བྱ་བའི་ཕྱིར་དང་། འཕགས་པ་འཇམ་དཔལ་མངོན་སུམ་དུ་མཐོང་བ་ཉིད་ཀྱི་ཕྱིར་དང་འབྲས་བུ་ཡོད་པར་མཐོང་བའི་ཆོས་སྟོན་པ་མཉན་པའི་ཕྱིར་དང་། སངས་རྒྱས་ཀྱི་གདུང་རྒྱུན་མི་གཅད་པའི་ཕྱིར་དང་། ཐམས་ཅད་མཁྱེན་པའི་ཡེ་ཤེས་མཐར་གྱིས་རྗེས་སུ་ཐོབ་པ་ཉིད་ཀྱི་ཕྱིར་དང་། ཆོས་ཀྱི་སྤྲིན་ལས་བྱུང་བའི་སྔགས་བཟང་པོ་ལ་འཇུག་པ་ཉིད་ཀྱི་ཕྱིར་དང་། ཉོན་མོངས་པ་བསྐམ་པ་དང་བདུད་རྩིའི་ཆར་གྱིས་ཉོན་མོངས་པ་ཞི་བར་བྱ་བའི་ཕྱིར་དང་། འཇིག་རྟེན་རྗེས་སུ་གཟུང་བ་ལ་རབ་ཏུ་འཇུག་པར་རྗེས་སུ་སྒྲུབ་པ་ཉིད་ཀྱི་ཕྱིར་དང་། དེ་བཞིན་དུ་ཆོས་ཀྱི་ཚུལ་གཟུང་བའི་ཕྱིར་དང་། དེ་བཞིན་གཤེགས་པའི་གསུང་དོན་ཡོད་པར་བྱ་བའི་ཕྱིར་དང་། སྔགས་ཀྱི་ཐབས་ཀྱི་སྒྲུབ་པའི་ཆོ་ག་རབ་ཏུ་གསང་བ་ཉིད་ཀྱི་ཕྱིར་དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་རང་སངས་རྒྱས་དང་འཕགས་པ་ཉན་ཐོས་ཀྱི་བདག་ཉིད་ཆེན་པོ་འབྱུང་བ་ཉིད་ཀྱི་ཕྱིར། </s>
    <s id="1626:2">ཆོ་གའི་རྒྱལ་པོ་རབ་འབྱམ་སྔགས་ཀྱི་མཐུ་དང་རབ་ཏུ་རྣམ་པར་ལྡན་པ་འདི་རས་རིས་ཆེན་པོའི་མདུན་དུ་ཉེ་བར་གནས་ལ་བསྒྲུབ་པར་བྱ་སྟེ</s>
  </p>
  <p id="1627">
    <s id="1627:1" flag="alternateSource">འཇིག་རྟེན་དང་འཇིག་རྟེན་<ref folio="F.169.b"/>ལས་འདས་པའི་སྔགས་ཀྱི་ཆོ་ག་དང་། སྔགས་རྒྱུད་ཐམས་ཅད་ཀྱི་ཆོ་གའི་ལམ་གྱི་སྟེ། </s>
  </p>
  <p id="1628">
    <s id="1628:1" flag="alternateSource">མདོར་ན་འདིར་ཆོ་ག་གཞན་དུ་གསུངས་པའི་ལས་ཀྱིས་ཀྱང་ཆོ་གའི་རྒྱལ་པོ་འདི་བསྒྲུབ་པར་བྱ་སྟེ། </s>
  </p>
  <p id="1629">
    <s id="1629:1" flag="alternateSource">མྱུར་དུ་དེ་དག་གི་སྔགས་རྣམས་འགྲུབ་པར་འགྱུར་ཏེ། </s>
  </p>
  <p id="1630">
    <s id="1630:1" flag="alternateSource">གང་ངས་བསྟན་པ་དེ་དག་ངེས་པར་འགྲུབ་པར་འགྱུར་རོ། །</s>
  </p>
  <p id="1631">
    <s id="1631:1" flag="alternateSource">བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། འཕགས་པ་འཇམ་དཔལ་གྱི་རྩ་བའི་ཆོ་ག་བཅུ་པ་རས་རིས་ཆེན་པོའི་ཆོ་གའི་ལེའུ་རབ་འབྱམ་རྫོགས་སོ།། །།</s>
  </p>
  <p id="1632">
    <s id="1632:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་ཡང་གནས་གཙང་མའི་གཞལ་མེད་ཁང་ལ་གཟིགས་ནས། </s>
  </p>
  <p id="1633">
    <s id="1633:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="1633:2">འཇམ་དཔལ་ཁྱོད་ཀྱི་རས་རིས་བར་མའི་ཆོ་ག་གཞན་སྒྲུབ་པའི་ཐབས་ཀྱི་ཆོ་ག་ཡོད་དེ། </s>
  </p>
  <p id="1634">
    <s id="1634:1" flag="alternateSource">མདོར་བསྡུས་ནས་བཤད་ཀྱིས་དེ་ལེགས་པར་རབ་ཏུ་ཉོན་ལ་ཡིད་ལ་ཟུང་ཤིག་དང་བཤད་དོ། །</s>
  </p>
  <p id="1635">
    <s id="1635:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="1636">
    <s id="1636:1" flag="alternateSource">བཅོམ་ལྡན་འདས་འཇིག་རྟེན་ལ་ཐུགས་བརྩེ་བ་དང་སྟོན་པ་སེམས་ཅན་ཐམས་ཅད་ལ་ཕན་པར་དགྱེས་པ་དང་། བདག་ཅག་ལ་ཐུགས་བརྩེ་བའི་ཕྱིར་དང་། མ་འོངས་པའི་སྐྱེ་བོ་རྣམས་ལ་གཟིགས་ནས། </s>
  </p>
  <p id="1637">
    <s id="1637:1" flag="alternateSource">དེའི་དུས་ལ་བབ་པར་མཁྱེན་ན་དེ་བཤད་དུ་གསོལ། </s>
  </p>
  <p id="1638">
    <s id="1638:1" flag="alternateSource">དེ་སྐད་ཅེས་གསོལ་པ་དང་། འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="1639">
    <s id="1639:1" flag="alternateSource">འཇམ་དཔལ་ཉོན་ཅིག་དང་པོར་རེ་ཞིག་ཚུལ་ཁྲིམས་དང་བརྟུལ་ཞུགས་དང་། གཙང་སྦྲའི་སྤྱོད་པ་དང་ངེས་པར་སྡོམ་པ་དང་བཟླས་པ་དང་། སྦྱིན་སྲེག་དང་བསམ་གཏན་དང་ཆོ་ག་གང་དུ་ལེགས་པར་རབ་ཏུ་གནས་པ་ལ་སྔགས་ཐམས་ཅད་ཀྱི་སྤྱོད་པ་སྒྲུབ་པའི་ལས་འབྲས་བུ་དང་བཅས་ཤིང་དོན་ཡོད་པར་འགྱུར་ཏེ</s>
  </p>
  <p id="1640">
    <s id="1640:1" flag="alternateSource">སྔགས་ཐམས་ཅད་ཀྱི་སྦྱོར་བ་འགྲུབ་པར་འགྱུར་རོ། །</s>
  </p>
  <p id="1641">
    <s id="1641:1" flag="alternateSource">ངས་བཤད་པ་དེ་གང་ཞེ་ན། </s>
  </p>
  <p id="1642">
    <s id="1642:1" flag="alternateSource">གཞོན་ནུ་ཉོན་ཅིག །</s>
  </p>
  <p id="1643">
    <s id="1643:1" flag="alternateSource">དང་པོར་རེ་ཞིག་རིག་པ་དང་བརྟུལ་ཞུགས་དང་། ཚུལ་ཁྲིམས་ཀྱི་ཡི་དམ་དང་པོ་ཉིད་དུ་བླང་བར་བྱས་ལ། </s>
    <s id="1643:2">དང་པོ་རེ་ཞིག་དཀྱིལ་འཁོར་གྱི་སློབ་དཔོན་གྱིས་བསྟན་པའི་དམ་ཚིག་ཁྱོད་ཀྱི་ཆོ་གའི་རྒྱལ་པོར་བསྟན་ཅིང་སྔར་བཤད་པ་<ref folio="F.170.a"/>ལ་རྗེས་སུ་འཇུག་པར་བྱའོ། །</s>
  </p>
  <p id="1644">
    <s id="1644:1" flag="alternateSource">བློ་གསལ་བ་ཡིད་གཞུངས་པ་དང་ལྡན་པ། སློབ་དཔོན་དུ་དབང་བསྐུར་བ་ཁྱོད་ཀྱིས་བསྟན་པའི་ཆོ་ག་ཤེས་པ། </s>
    <s id="1644:2">དགེ་བ་གསལ་བའི་ཆོས་དང་ལྡན་པ། བདེན་པར་སྨྲ་བ་སྤྲོ་བ་ཆེན་པོ་དང་ལྡན་པ་བྱས་པ་གཟོ་བ། ཡིད་གཞུངས་པ་དང་ལྡན་པ། འདྲིས་བརྟེན་པ་ཧ་ཅང་མི་རྒན་ཧ་ཅང་མི་གཞོན་པ་རྙེད་པ་དང་། བཀུར་སྟི་ལ་ཆགས་པ་མེད་པ་ཚངས་པར་སྤྱོད་པ། </s>
    <s id="1644:3">སྙིང་རྗེ་དང་ལྡན་པ་རྙེད་པ་ཙམ་མམ། ལོངས་སྤྱོད་ཀྱི་རྒྱུ་ཙམ་མམ། རྗེས་སུ་ཆགས་པའི་རྒྱུར་ཡང་རྫུན་མི་སྨྲ་ན་ཅུང་ཟད་ཙམ་མམ། ཆགས་པའམ་རྨོངས་པ་ཙམ་གྱིས་རྣམ་པར་ལྟ་སྨོས་ཀྱང་ཅི་དགོས། </s>
  </p>
  <p id="1645">
    <s id="1645:1" flag="alternateSource">དམ་བཅས་པ་བརྟན་པ་དང་སེམས་ཅན་ཐམས་ཅད་ལ་སེམས་མཉམ་པ་དང་། སྙིང་རྗེ་དང་ལྡན་པ་དང་ཚུལ་ཁྲིམས་དང་ལྡན་པ་དང་། </s>
    <s id="1645:2">སྔོན་དུ་སྤྱད་པ་བྱས་པ་དང་ཁྱོད་ཀྱི་གསང་བའི་སྔགས་རྗེས་སུ་ཟློས་པ་དང་སྔ་མ་ཉིད་དུ་རིག་པ་གོམས་པར་བྱས་པ་དང་། </s>
    <s id="1645:3">ཁྱོད་ཀྱི་དཀྱིལ་འཁོར་ལ་མཐར་གྱིས་ཡང་དག་པར་ཞུགས་པ་དང་། </s>
    <s id="1645:4">འཇིག་རྟེན་ཤེས་པ་དང་ཆོ་ག་ཤེས་པ་དང་ཡང་དག་པར་རྗེས་སུ་འཛིན་པར་བྱེད་པ་དང་། </s>
    <s id="1645:5">འབྲས་བུ་དང་ལྡན་ཞིང་མཁས་པ་དང་ལེགས་པ་ལ་རབ་ཏུ་ཞུགས་པ་དང་གཟུགས་མཛེས་པ་དང་འདོད་པ་མེད་པ་དང་། </s>
    <s id="1645:6">ཆགས་པ་མེད་པ་དང་དཔའ་བ་དང་བརྩོན་འགྲུས་བརྟན་པ་དང་ནད་མེད་པ་སྟེ། </s>
  </p>
  <p id="1646">
    <s id="1646:1" flag="alternateSource">ནད་གང་གིས་ལས་མི་ནུས་པའི་ངང་ཚུལ་ཅན་གྱི་ནད་མེད་པ་དང་རིགས་མཐོན་པོར་སྐྱེ་བའོ། །</s>
  </p>
  <p id="1647">
    <s id="1647:1" flag="alternateSource">ཡོན་ཏན་དེ་དག་དང་ལྡན་ན་ནི་དཀྱིལ་འཁོར་གྱི་སློབ་དཔོན་དུ་འགྱུར་ལ། </s>
    <s id="1647:2">སྒྲུབ་པ་པོ་ཡང་དེ་དང་མཉམ་པ་སྟེ། </s>
  </p>
  <p id="1648">
    <s id="1648:1" flag="alternateSource">ཡན་ལག་ལྷག་པའམ་མ་ཚང་བ་ཅུང་ཟད་ཀྱང་མེད་པའོ། །</s>
  </p>
  <p id="1649">
    <s id="1649:1" flag="alternateSource">དེ་ལྟ་བུའི་དཀྱིལ་འཁོར་གྱི་སློབ་དཔོན་ལ་མཆོད་པ་བྱས་ཤིང་དོན་དུ་གཉེར་བར་བྱས་ཏེ། </s>
  </p>
  <p id="1650">
    <s id="1650:1" flag="alternateSource">སློབ་དཔོན་དང་ལྷན་ཅིག་བྱང་ཆུབ་སེམས་དཔའ་ཆེན་པོ་འཕགས་པ་འཇམ་དཔལ་གཞོན་ནུར་གྱུར་པའི་དམ་ཚིག་ལ་རྗེས་སུ་འཇུག་པར་འཚལ་ན། </s>
  </p>
  <p id="1651">
    <s id="1651:1" flag="alternateSource">སློབ་དཔོན་གྱིས་བདག་ལ་ཐུགས་བརྩེ་བའི་སླད་དུ། ཕན་པའི་ཐུགས་དང་བརྩེ་བའི་ཐུགས་ཀྱིས་དེ་བཤད་དུ་གསོལ། </s>
  </p>
  <p id="1652">
    <s id="1652:1" flag="alternateSource">དེ་ནས་དཀྱིལ་འཁོར་གྱི་<ref folio="F.170.b"/>སློབ་དཔོན་དེས་སྔར་བསྟན་པའི་ཆོ་གས་སློབ་མ་ལ་སྔ་མ་ཅི་ལྟ་བུ་བཞིན་དུ་བརྟགས་ནས་རབ་ཏུ་གཞུག་པར་བྱ་སྟེ། </s>
  </p>
  <p id="1653">
    <s id="1653:1" flag="alternateSource">སྔར་ཅི་ལྟར་དབང་བསྐུར་བ་བཞིན་དུ་ཕྱིས་ཀྱང་སྦྱིན་པར་བྱའོ། །</s>
  </p>
  <p id="1654">
    <s id="1654:1" flag="alternateSource">གོ་རིམས་ཅི་ལྟ་བ་བཞིན་དུ་དམ་ཚིག་བསྟན་ཏེ། </s>
  </p>
  <p id="1655">
    <s id="1655:1" flag="alternateSource">གསང་བའི་ཕྱག་རྒྱ་དང་རྒྱུད་དང་སྔགས་དང་ལས་ཀྱང་</s>
    <s id="1655:2">དུས་རིང་པོ་ཉིད་ནས་ངེས་པར་བརྟགས་ཏེ། </s>
  </p>
  <p id="1656">
    <s id="1656:1" flag="alternateSource">བསམ་པ་ཤེས་ནས་བསྟན་པར་བྱ་སྟེ། </s>
  </p>
  <p id="1657">
    <s id="1657:1" flag="alternateSource">སྔགས་ལ་སོགས་པའི་ལས་རྣམས་ཀྱང་ཐམས་ཅད་དུ་གཞན་དུ་མ་ཡིན་ནོ་ཞེས་ཆོ་ག་འདི་ལྟར་བསྟན་པ་ཡིན་ནོ། །</s>
  </p>
  <p id="1658">
    <s id="1658:1" flag="alternateSource">དེ་ནས་སློབ་མས་དཀྱིལ་འཁོར་གྱི་སློབ་དཔོན་ལ་ཅི་ནུས་པས། </s>
    <s id="1658:2">གང་གིས་སློབ་དཔོན་དགྱེས་པ་བདག་དང་ལོངས་སྤྱོད་རབ་ཏུ་དབུལ་བར་བྱའོ། །</s>
  </p>
  <p id="1659">
    <s id="1659:1" flag="alternateSource">དེ་ནས་དཀྱིལ་འཁོར་གྱི་སློབ་དཔོན་དེས་བུའི་འདུ་ཤེས་ཉེ་བར་གཞག་པར་བྱ་སྟེ། </s>
  </p>
  <p id="1660">
    <s id="1660:1" flag="alternateSource">བུ་བཞིན་དུ་བསྒྲུབ་པར་བྱ་ཞིང་</s>
    <s id="1660:2">མ་བཞིན་དུ་ཡང་ལོངས་སྤྱོད་ཀྱིས་ཉེ་བར་བསྡུ་བར་བྱའོ། །</s>
  </p>
  <p id="1661">
    <s id="1661:1" flag="alternateSource">དེ་ནས་སྒྲུབ་པ་པོ་དེས་སྔགས་གང་ཡང་རུང་བ་བཟུང་སྟེ། </s>
  </p>
  <p id="1662">
    <s id="1662:1" flag="alternateSource">གཅིག་པུ་དབེན་པར་སོང་ནས་སྔར་བསྟན་པ་གོང་མ་བཞིན་དུ་རྒྱ་ཆེར་སྦྱར་ཏེ། </s>
  </p>
  <p id="1663">
    <s id="1663:1" flag="alternateSource">དེ་དག་ཉིད་ཀྱིས་སྔགས་དག་གིས་ནི་སྤྱན་དྲང་བ་དང་གཤེགས་སུ་གསོལ་བ་དང་། </s>
    <s id="1663:2">མར་མེ་དང་དྲི་དང་བདུག་པ་དང་གཏོར་མ་དང་ལྷ་བཤོས་དཀྱིལ་འཁོར་ལ་གསུངས་པ་ཉིད་ཀྱི་ཆོ་གས་རྒྱ་ཆེར་བྱ་སྟེ</s>
  </p>
  <p id="1664">
    <s id="1664:1" flag="alternateSource">སྤྱན་དྲངས་ནས་གདན་དང་མཆོད་ཡོན་ཕུལ་ལ། དུས་མཚམས་གསུམ་དུ་ཁྲུས་ལན་གསུམ་བྱ་ཞིང་། </s>
    <s id="1664:2">གོས་ལན་གསུམ་བརྗེ་ཞིང་ཉིན་རེ་བཞིན་དུ་བཟླས་པ་བྱའོ། །</s>
  </p>
  <p id="1665">
    <s id="1665:1" flag="alternateSource">དེ་ལ་དུས་གསུམ་ཞེས་བྱ་བ་ནི་མཚན་མོའི་མཐའ་ནས་བརྩམས་པ་ཡིན་ཏེ། </s>
  </p>
  <p id="1666">
    <s id="1666:1" flag="alternateSource">ཟུང་ཙམ་ནས་ཉི་མ་འཆར་བའི་བར་འདིར་དང་པོའི་དུས་སུ་བརྗོད་དོ། །</s>
  </p>
  <p id="1667">
    <s id="1667:1" flag="alternateSource">ཉི་མ་གུང་ནི་ཉི་མ་གཉི་གའི་གུང་ཙམ་གྱི་ཚད་དུ་ནམ་མཁའ་ལ་གནས་པའི་ཉི་མའི་དཀྱིལ་འཁོར་ལ་ནི་ཉི་མ་གུང་གི་དུས་ཞེས་བརྗོད་དོ། །</s>
  </p>
  <p id="1668">
    <s id="1668:1" flag="alternateSource">ཉི་མ་ནུབ་པའི་དུས་སུ་ལྷག་མ་ཟུང་ཙམ་ལུས་པའི་དུས་གསུམ་པ་ཞེས་བརྗོད་དོ། །</s>
  </p>
  <p id="1669">
    <s id="1669:1" flag="alternateSource">ཚུལ་ཁྲིམས་བརྟུལ་ཞུགས་ཡང་དག་ལྡན། །</s>
  </p>
  <p id="1670">
    <s id="1670:1" flag="alternateSource">སློབ་དཔོན་མཁས་པ་ཆེན་པོ་དང་། །</s>
    <s id="1670:2">མཐོན་པོའི་རིགས་སུ་སྐྱེས་པ་དང་། །རྣམ་པ་ཀུན་དུ་བརྩོན་འགྲུས་བརྟན། །</s>
  </p>
  <p id="1671">
    <s id="1671:1" flag="alternateSource">སྔགས་རྒྱུད་དག་ལ་མངོན་བརྩོན་དང་། །བྱ་བ་ཀུན་ལ་བློ་གྲོས་<ref folio="F.171.a"/>དགེ། །</s>
  </p>
  <p id="1672">
    <s id="1672:1" flag="alternateSource">ཞིབ་ཅིང་མཁས་ལ་ཆོག་ཤེས་དང་། །ཆོས་ཀྱི་དབྱིངས་ནི་རྟག་ཏུ་འཛིན། །</s>
  </p>
  <p id="1673">
    <s id="1673:1" flag="alternateSource">སྤྲོ་བ་ཆེ་ཞིང་གཟི་བརྗིད་ཆེ། །</s>
  </p>
  <p id="1674">
    <s id="1674:1" flag="alternateSource">འཇིག་རྟེན་ཆོས་ལ་ལྟོས་པ་མེད། །</s>
  </p>
  <p id="1675">
    <s id="1675:1" flag="alternateSource">ཐུབ་མཆོག་ཆོས་ལ་དད་པ་དང་། །འཇིག་རྟེན་ན་ནི་ཡོངས་སུ་བསྔགས། །</s>
  </p>
  <p id="1676">
    <s id="1676:1" flag="alternateSource">དབེན་པ་ཤེས་ཤིང་བཟླས་པ་བྱེད། །</s>
  </p>
  <p id="1677">
    <s id="1677:1" flag="alternateSource">སྔོན་དུ་བསྙེན་པས་རྗེས་བསྙེན་བྱེད། །</s>
  </p>
  <p id="1678">
    <s id="1678:1" flag="alternateSource">འཇམ་པའི་དབྱངས་ཀྱི་སྔགས་ཤེས་ཤིང་། །མཐོང་བས་ངེས་འཛིན་དེ་མཆོག་བྱེད། །</s>
  </p>
  <p id="1679">
    <s id="1679:1" flag="alternateSource">སངས་རྒྱས་གསུངས་པའི་སྔགས་རྣམས་ལ། །འཇིག་རྟེན་པ་ཡི་སྦྱོར་བ་ཤེས། །</s>
  </p>
  <p id="1680">
    <s id="1680:1" flag="alternateSource">སྲུང་བྱེད་མཐུ་ནི་བརྟན་པ་དང་། །རྟག་ཏུ་གཙང་སྦྲའི་སྤྱོད་ལ་དགའ། །</s>
  </p>
  <p id="1681">
    <s id="1681:1" flag="alternateSource">སངས་རྒྱས་བསྟན་པའི་ལམ་ལ་ནི། །ཐམས་ཅད་དུ་ནི་འཇུག་པར་བྱེད། །</s>
  </p>
  <p id="1682">
    <s id="1682:1" flag="alternateSource">རབ་བསྔགས་རྒྱལ་བས་བསྟོད་པ་ཡི། །སྔགས་ཟློས་པ་ལ་བརྩོན་པར་བྱེད། །</s>
  </p>
  <p id="1683">
    <s id="1683:1" flag="alternateSource">ལས་འབྲས་དག་ལ་རྟག་ཡིད་ཆེས། །འཇིག་རྟེན་ཕ་རོལ་དེ་བཞིན་ནོ། །</s>
  </p>
  <p id="1684">
    <s id="1684:1" flag="alternateSource">སྡིག་པ་ཀུན་ལ་འཇིགས་བྱེད་པ། །ཤིན་ཏུ་ཕྲ་བའང་དེ་བཞིན་ནོ། །</s>
  </p>
  <p id="1685">
    <s id="1685:1" flag="alternateSource">གཙང་ཞིང་གྲིམས་དང་ལེ་ལོ་མེད། །</s>
  </p>
  <p id="1686">
    <s id="1686:1" flag="alternateSource">ཡིད་གཞུངས་བལྟ་ན་</s>
  </p>
  <p id="1687">
    <s id="1687:1" flag="alternateSource">སྡུག་པ་དང་། །སྟོབས་བཅུ་ལྡན་པས་སྔགས་བཤད་དང་། །དེ་བཞིན་རྒྱལ་བའི་སྲས་དང་ནི། །གང་དག་འཇིག་རྟེན་སྔགས་དག་དང་། །རྡོ་རྗེ་པདྨའི་རིགས་དག་གིས། །དེ་ལ་རྟག་ཏུ་བརྩོན་བྱེད་དང་། །གཞུང་དང་བསྟན་བཅོས་དོན་ཀློག་པ། །</s>
    <s id="1687:2">ནད་མེད་པ་དང་སྟོབས་ལྡན་དང་། །རྒན་དང་གཞོན་པ་རྣམ་པར་སྤངས། །</s>
  </p>
  <p id="1688">
    <s id="1688:1" flag="alternateSource">སྔགས་གྲུབ་དེ་བཞིན་ཤེས་ཉེན་ཅན། །ཀུན་ནས་མྱུར་དུ་བྱེད་པ་དང་། །</s>
    <s id="1688:2">ལས་མཐའ་མི་རིང་ང་རྒྱལ་ཆུང་། །ཟུར་ཙམ་གྱིས་གོ་ཁྱད་པར་ཅན། །</s>
    <s id="1688:3">ཚངས་པར་སྤྱོད་ཅིང་ཤེས་རབ་ཆེ། །</s>
  </p>
  <p id="1689">
    <s id="1689:1" flag="alternateSource">གཅིག་པུ་འདྲེ་བར་མི་བྱེད་དང་། །</s>
    <s id="1689:2">འཇམ་དཔལ་གྱིས་གསུངས་རྒྱུད་དག་ལ། །དབང་བསྐུར་ཐོབ་ཅིང་དཔའ་བ་དང་། །</s>
    <s id="1689:3">བཟླས་པའི་མཐར་བྱས་ལྡན་པ་དང་། །དེ་བཞིན་རིག་པ་གོམས་བྱས་དང་། །</s>
    <s id="1689:4">སེམས་དཔའ་ཆེ་ཞིང་འཇིག་རྟེན་ཤེས། །</s>
  </p>
  <p id="1690">
    <s id="1690:1" flag="alternateSource">འགྲོ་བའི་དེ་ཉིད་རྗེས་སེམས་དང་། །</s>
    <s id="1690:2">ལེགས་པའི་ལམ་ཉིད་རབ་སྦྱར་བྱེད། །</s>
  </p>
  <p id="1691">
    <s id="1691:1" flag="alternateSource">སྦྱིན་བྱེད་འབྱུང་པོ་ཕན་ལ་དགའ། །</s>
  </p>
  <p id="1692">
    <s id="1692:1" flag="alternateSource">ཁྱད་པར་ཅན་དེའི་སློབ་དཔོན་ལ། །རྟག་ཏུ་དོན་དུ་གཉེར་བར་བྱ། །</s>
  </p>
  <p id="1693">
    <s id="1693:1" flag="alternateSource">དཀྱིལ་འཁོར་དེ་ནི་བྲིས་པ་ལ། །སྔགས་རྣམས་གྲུབ་པ་སྟེར་བར་འགྱུར། །</s>
  </p>
  <p id="1694">
    <s id="1694:1" flag="alternateSource">དེ་ཉིད་ཀྱིས་ནི་དབང་བསྐུར་ན། །</s>
  </p>
  <p id="1695">
    <s id="1695:1" flag="alternateSource">འབྲས་བུ་ཆེན་<ref folio="F.171.b"/>པོ་སྟེར་བར་འགྱུར། །</s>
  </p>
  <p id="1696">
    <s id="1696:1" flag="alternateSource">གྲུབ་པ་འདོད་པའི་སློབ་མས་ཀྱང་། །ཐུབ་མཆོག་དེ་ནི་རྟག་ཏུ་མཆོད། །</s>
  </p>
  <p id="1697">
    <s id="1697:1" flag="alternateSource">དེ་ཡི་བཀའ་ནི་མི་འགོམ་པར། །སློབ་མས་འབད་ནས་བྱ་བ་ཡིན། །</s>
  </p>
  <p id="1698">
    <s id="1698:1" flag="alternateSource">ཅི་ལྟར་འབྱོར་པ་ཡོད་པ་བཞིན། །ལོངས་སྤྱོད་དེ་ལ་སྦྱིན་པར་བྱ། །</s>
  </p>
  <p id="1699">
    <s id="1699:1" flag="alternateSource">ཉུང་བའང་ཡང་ན་མང་བའང་རུང་། །</s>
  </p>
  <p id="1700">
    <s id="1700:1" flag="alternateSource">གང་གིས་དགའ་བ་ཐོབ་འགྱུར་བ། །</s>
    <s id="1700:2">ལུས་དང་སྲོག་གི་དོན་ཕྱིར་ནི། །ནོར་ནི་ཅི་ལྟར་སྦྱིན་པ་བཞིན། །</s>
    <s id="1700:3">སློབ་མ་ཆོས་རིག་དེ་བཞིན་དུ། །སློབ་དཔོན་ཕྱིར་ནི་ནོར་སྦྱིན་ན། །</s>
  </p>
  <p id="1701">
    <s id="1701:1" flag="alternateSource">ཚེ་དང་ནད་མེད་དེ་བཞིན་དུ། །གྲགས་པ་ཐོབ་པར་འགྱུར་བ་ཡིན། །</s>
  </p>
  <p id="1702">
    <s id="1702:1" flag="alternateSource">སློབ་མས་བླ་མ་དེ་མཆོད་ན། །</s>
  </p>
  <p id="1703">
    <s id="1703:1" flag="alternateSource">དག་པའི་འགྲོ་བ་ཐོབ་པར་འགྱུར། །</s>
  </p>
  <p id="1704">
    <s id="1704:1" flag="alternateSource">ལམ་ནི་སྣ་ཚོགས་ཉེར་བསྟན་པས། །དེ་ལ་སྔགས་ནི་འགྲུབ་པར་འགྱུར། །</s>
  </p>
  <p id="1705">
    <s id="1705:1" flag="alternateSource">དེ་ལ་བསྟེན་དང་བསྙེན་བཀུར་བྱས། །</s>
  </p>
  <p id="1706">
    <s id="1706:1" flag="alternateSource">རི་མོ་བྱས་དང་མཆོད་པས་ནི། །སངས་རྒྱས་རྣམས་དང་དེ་བཞིན་དུ། །རྒྱལ་བའི་སྲས་རྣམས་མཉེས་པར་འགྱུར། །</s>
  </p>
  <p id="1707">
    <s id="1707:1" flag="alternateSource">བླ་མ་རྟག་ཏུ་བསྙེན་བཀུར་ན། །</s>
  </p>
  <p id="1708">
    <s id="1708:1" flag="alternateSource">ལྷ་རྣམས་ཐམས་ཅད་དགའ་བར་འགྱུར། །</s>
  </p>
  <p id="1709">
    <s id="1709:1" flag="alternateSource">བླ་མ་སྔགས་རྣམས་མཐོང་བ་ཡིས། །དེ་ལྟར་ཐམས་ཅད་བསྟན་པ་ཡིན། །</s>
  </p>
  <p id="1710">
    <s id="1710:1" flag="alternateSource">སྒྲུབ་པ་པོས་ནི་དང་པོར་ཡང་། །དམ་ཚིག་ལ་ནི་འཇུག་པར་བྱ། །</s>
  </p>
  <p id="1711">
    <s id="1711:1" flag="alternateSource">དམའ་བའམ་དེ་དང་མཉམ་པའང་རུང་། །</s>
  </p>
  <p id="1712">
    <s id="1712:1" flag="alternateSource">གལ་ཏེ་ཁྱད་པར་གྱུར་ན་ཡང་། །རྨོངས་པའམ་ལྷག་པ་ཡིན་ཡང་རུང་། །</s>
  </p>
  <p id="1713">
    <s id="1713:1" flag="alternateSource">རྟག་ཏུ་བླ་མ་བརྙས་མི་བྱ། །</s>
  </p>
  <p id="1714">
    <s id="1714:1" flag="alternateSource">ཅི་ལྟར་དེ་ཉིད་རྗེས་མཐོང་ལ། །སྔགས་འགྲུབ་པ་ལ་བྱ་བ་ཡིན། །</s>
  </p>
  <p id="1715">
    <s id="1715:1" flag="alternateSource">སྔར་བསྟན་པ་ཡི་སློབ་མ་ཡིས། །དེ་ལ་ཕྲག་དོག་བྱ་བ་མིན། །</s>
  </p>
  <p id="1716">
    <s id="1716:1" flag="alternateSource">ལུས་ཅན་བརྩེ་བ་འཕེལ་བྱེད་པའི། །མིག་ནི་གང་ལ་ཡོད་གྱུར་པ། །</s>
    <s id="1716:2">དེ་ནི་སློབ་མ་ཉིད་བྱ་སྟེ། །</s>
  </p>
  <p id="1717">
    <s id="1717:1" flag="alternateSource">སློབ་དཔོན་རྒྱུར་ཡང་བྱ་བ་ཡིན། །</s>
  </p>
  <p id="1718">
    <s id="1718:1" flag="alternateSource">གང་དུ་ཕན་ཚུན་རྒྱུད་ལ་ནི། །བརྩེ་བའི་ཕྲེང་བ་ཡོད་པ་དང་། །</s>
    <s id="1718:2">བརྩེ་བའི་རྒྱུད་ནི་འཛིན་པ་ལ། །དེ་ལ་སྔགས་ནི་སྦྱིན་པར་བྱ། །</s>
  </p>
  <p id="1719">
    <s id="1719:1" flag="alternateSource">སློབ་དཔོན་ལ་ནི་སློབ་མ་འམ། །བླ་མས་སློབ་མ་མཐོང་བའང་རུང་། །</s>
  </p>
  <p id="1720">
    <s id="1720:1" flag="alternateSource">རྟག་ཏུ་སྤྲོ་བར་འགྱུར་བ་ལ། །གཉི་ག་ལ་ནི་གྲུབ་པ་གནས། །</s>
  </p>
  <p id="1721">
    <s id="1721:1" flag="alternateSource">དེ་དག་ལ་ནི་རྟག་ཏུ་ཡང་། །སྔགས་སྤྱོད་ལམ་ནི་བསྟན་པར་བྱ། །</s>
  </p>
  <p id="1722">
    <s id="1722:1" flag="alternateSource">གཉི་གས་ཕ་དང་བུར་ཤེས་ལ། །སྔགས་ནི་འབྲས་བཅས་གནས་པ་ཡིན། །</s>
  </p>
  <p id="1723">
    <s id="1723:1" flag="alternateSource">སློབ་མ་བླ་མས་རྟག་ཏུ་ནི། །བརྟན་དང་དགའ་བ་དེ་བཞིན་ཐོབ། །</s>
  </p>
  <p id="1724">
    <s id="1724:1" flag="alternateSource">བུ་ནི་ཆོས་དང་རྗེས་མཐུན་<ref folio="F.172.a"/>ལ། །འབད་པས་རྟག་ཏུ་བསྲུང་བར་བྱ། །</s>
  </p>
  <p id="1725">
    <s id="1725:1" flag="alternateSource">དེ་དག་ལ་ནི་སངས་རྒྱས་ཆོས། །རྟག་ཏུ་རྒྱུན་མི་ཆད་པར་འགྱུར། །</s>
  </p>
  <p id="1726">
    <s id="1726:1" flag="alternateSource">གལ་ཏེ་དེ་མེད་མགོན་བྲལ་ལ། །སྔགས་རྣམས་ཅི་སྐད་གསུངས་པ་བཞིན། །</s>
    <s id="1726:2">སེམས་ཅན་དབུལ་པོ་རྣམས་ལ་ནི། །ཁྱད་པར་དུ་ཡང་སྔགས་བྱིན་ན། །</s>
  </p>
  <p id="1727">
    <s id="1727:1" flag="alternateSource">སེམས་ཅན་ཀུན་ལའང་སྦྱིན་པ་བས། །སྔགས་ཀྱི་སྤྱོད་པ་ཁྱད་པར་འཕགས། །</s>
  </p>
  <p id="1728">
    <s id="1728:1" flag="alternateSource">མཆོག་དང་བར་མ་ཐ་མ་ནི། །དུས་རྣམས་ཀུན་དུ་བྱ་བ་སྟེ། །</s>
  </p>
  <p id="1729">
    <s id="1729:1" flag="alternateSource">རྟག་ཏུ་སེམས་ཅན་ཀུན་ལ་ནི། །རྗེས་སུ་གཟུང་བའི་ཕྱིར་བྱའོ། །</s>
  </p>
  <p id="1730">
    <s id="1730:1" flag="alternateSource">འགྲོ་བའམ་སྐྱེ་གནས་རྣམ་བརྟགས་ནས། །</s>
  </p>
  <p id="1731">
    <s id="1731:1" flag="alternateSource">འདོད་པ་དག་ལ་སྦྱིན་པར་བྱ། །</s>
  </p>
  <p id="1732">
    <s id="1732:1" flag="alternateSource">དེ་ནི་ཅི་ལྟར་འདོད་པའི་སྔགས། །</s>
  </p>
  <p id="1733">
    <s id="1733:1" flag="alternateSource">སློབ་མས་དེ་ལ་བླང་བར་བྱ། །</s>
  </p>
  <p id="1734">
    <s id="1734:1" flag="alternateSource">དེ་ཉིད་ཀྱིས་བསྟན་ལམ་ཡིན་ཏེ། །</s>
  </p>
  <p id="1735">
    <s id="1735:1" flag="alternateSource">གཞན་དུ་དེ་ལྟ་མ་ཡིན་ནོ། །</s>
  </p>
  <p id="1736">
    <s id="1736:1" flag="alternateSource">འཇིག་རྟེན་ཕ་རོལ་པ་ལ་ནི། །གྲུབ་པ་དེ་ལས་བསླང་བར་བྱ། །</s>
  </p>
  <p id="1737">
    <s id="1737:1" flag="alternateSource">ཕ་བཞིན་མགོ་བོས་ཕྱག་བྱས་ནས། །</s>
  </p>
  <p id="1738">
    <s id="1738:1" flag="alternateSource">དེ་ནས་ཅི་ལྟར་འདོད་བཞིན་འགྲོ། །</s>
  </p>
  <p id="1739">
    <s id="1739:1" flag="alternateSource">དེ་ནས་གཅིག་པུ་འགྲོ་བྱས་ནས། །</s>
  </p>
  <p id="1740">
    <s id="1740:1" flag="alternateSource">མཉམ་པར་བཞག་སྟེ་བཟླས་པ་བྱ། །</s>
  </p>
  <p id="1741">
    <s id="1741:1" flag="alternateSource">སློང་མོ་སློང་བས་རྗེས་འཚོ་ཞིང་། །ཐུབ་པ་དུས་གསུམ་ཟློས་པར་བྱེད། །</s>
  </p>
  <p id="1742">
    <s id="1742:1" flag="alternateSource">སྔར་ནི་ཅི་ལྟར་བསྟན་པ་བཞིན། །ལམ་དུ་རབ་ཏུ་འཇུག་པར་བྱེད། །</s>
  </p>
  <p id="1743">
    <s id="1743:1" flag="alternateSource">དེ་ལ་རྗེས་འཇུག་བསྟེན་པ་དང་། །འདུག་པ་དང་ནི་གནས་པའོ། །</s>
  </p>
  <p id="1744">
    <s id="1744:1" flag="alternateSource">དབེན་པ་ཆེན་པོ་རི་རྩེ་དང་། །དེ་བཞིན་ཆུ་བོའི་ངོགས་གཙང་དང་། །</s>
    <s id="1744:2">བ་ལང་གནས་དང་མཚོ་ཆེན་དང་། །དབེན་པ་སྐྱེ་བོ་རྣམ་སྤངས་དང་། །</s>
    <s id="1744:3">ལྷ་ཁང་སྟོང་དང་ཤིང་དང་ནི། །མཚན་གཅིག་རི་ནི་མཐོན་པོ་དང་། །</s>
    <s id="1744:4">རྒྱ་མཚོ་ཆེ་ངོགས་དགའ་བ་དང་། །གླིང་རྣམས་ཆེན་པོ་དག་དང་ནི། །</s>
    <s id="1744:5">རྣམ་པ་སྣ་ཚོགས་སྔར་བསྟན་པའི། །ཡུལ་ནི་ཡིད་དུ་འོང་བ་དང་། །</s>
    <s id="1744:6">འདི་དག་ལས་ནི་ཕྱོགས་གཞན་དུ། །མཉམ་བཞག་སྔགས་ནི་བཟླ་བར་བྱ། །</s>
  </p>
  <p id="1745">
    <s id="1745:1" flag="alternateSource">གྲོགས་པོ་མཚན་ཉིད་ལྡན་པ་ནི། །སྔགས་དོན་ལུགས་དང་ཚད་མར་ལྡན། །</s>
  </p>
  <p id="1746">
    <s id="1746:1" flag="alternateSource">ཟུར་གྱི་རྣམ་པ་དེ་ཉིད་ཤེས། །</s>
  </p>
  <p id="1747">
    <s id="1747:1" flag="alternateSource">བདག་དང་དེ་ཡང་འདྲ་བའོ། །</s>
  </p>
  <p id="1748">
    <s id="1748:1" flag="alternateSource">དཔའ་ཞིང་གཡུལ་ལས་རྣམ་རྒྱལ་དང་། །སྙིང་སྟོབས་ཆེ་ཞིང་བཟོད་དང་ལྡན། །</s>
  </p>
  <p id="1749">
    <s id="1749:1" flag="alternateSource">རྒྱལ་བས་གསུངས་པའི་བསྟན་པ་དང་། །སྔགས་ཀྱི་སྤྱོད་པ་ལ་དད་ཅིང་། །</s>
    <s id="1749:2">སྔགས་པའི་མཚན་ཉིད་དང་ལྡན་ལ། །བཟོད་དང་ལྡན་པའི་གྲོགས་པོ་ལ། །</s>
    <s id="1749:3">དེ་ལ་འབད་པ་མེད་པར་ནི། །སྔགས་ཀྱི་ལས་<ref folio="F.172.b"/>རྣམས་འགྲུབ་པར་འགྱུར། །</s>
  </p>
  <p id="1750">
    <s id="1750:1" flag="alternateSource">ཐོ་རངས་མལ་ནས་ལངས་ནས་ནི། །མཚོ་ཆེན་ལས་བྱུང་ཆུ་བོ་ལས། །</s>
    <s id="1750:2">བྱུང་ཆུ་སྲོག་ཆགས་སྐྱོན་མེད་པའི། །བཟང་པོས་ཁྲུས་ནི་རབ་ཏུ་བྱ། །</s>
  </p>
  <p id="1751">
    <s id="1751:1" flag="alternateSource">ས་དང་ལྕི་བ་ཕྱེ་མ་ཡིས། །སྔགས་ཤེས་པས་ནི་ལུས་དྲིལ་བྱ། །</s>
  </p>
  <p id="1752">
    <s id="1752:1" flag="alternateSource">སྔགས་ཀྱིས་དེ་བཞིན་དག་བྱས་པའི། །དྲི་མེད་གཙང་སྦྲར་བྱས་པའི་ཆུས། །</s>
  </p>
  <p id="1753">
    <s id="1753:1" flag="alternateSource">སྔགས་ལྡན་བདག་ཉིད་ཁྲུས་བྱ་ཞིང་། །ཧ་ཅང་རིང་བར་འདུག་མི་བྱ། །</s>
  </p>
  <p id="1754">
    <s id="1754:1" flag="alternateSource">དེ་ནས་ལངས་ནས་ཆུ་ངོགས་འདུག །</s>
  </p>
  <p id="1755">
    <s id="1755:1" flag="alternateSource">ས་དག་གིས་ཀྱང་ལག་གཉིས་བཀྲུ། །བདུན་དང་བདུན་དང་ཡང་བདུན་ནི། །ཉི་ཤུ་རྩ་གཅིག་བར་དུ་འོ། །</s>
  </p>
  <p id="1756">
    <s id="1756:1" flag="alternateSource">དེ་བཞིན་དུ་ཡང་ཉེ་རེག་བྱ། །</s>
  </p>
  <p id="1757">
    <s id="1757:1" flag="alternateSource">སོ་ཤིང་དག་ཀྱང་ཡང་དག་བྱེད། །</s>
  </p>
  <p id="1758">
    <s id="1758:1" flag="alternateSource">སོ་ཤིང་རྣམ་པར་བོར་ནས་ནི། །དེ་ནས་སྐྱོབ་ལ་ཕྱག་ཀྱང་བྱ། །</s>
  </p>
  <p id="1759">
    <s id="1759:1" flag="alternateSource">འཇིག་རྟེན་མགོན་ལ་ཕྱག་འཚལ་ནས། །</s>
  </p>
  <p id="1760">
    <s id="1760:1" flag="alternateSource">མཆོད་པ་ཡིད་དུ་འོང་བར་བྱ། །</s>
  </p>
  <p id="1761">
    <s id="1761:1" flag="alternateSource">རྣམ་པ་སྣ་ཚོགས་མཆོད་བསྟོད་དང་། །ཡང་དག་བསྟོད་པ་ཡང་ཡང་བྱ། །</s>
  </p>
  <p id="1762">
    <s id="1762:1" flag="alternateSource">དྲི་ཞིམ་མེ་ཏོག་དེ་བཞིན་དུ། །སྟོན་ལ་ཟློས་པས་མཆོད་ཡོན་དབུལ། །</s>
    <s id="1762:2">སངས་རྒྱས་རྣམས་དང་དེའི་སློབ་ལ། །སྤྱི་བོས་རབ་ཏུ་ཕྱག་འཚལ་ལོ། །</s>
  </p>
  <p id="1763">
    <s id="1763:1" flag="alternateSource">འཇིག་རྟེན་མགོན་པོ་དེ་དག་གི། །མདུན་དུ་སྡིག་པ་བཤགས་པར་བྱ། །</s>
  </p>
  <p id="1764">
    <s id="1764:1" flag="alternateSource">རས་རིས་བར་མའི་མདུན་དུ་ནི། །བདག་ཉིད་དག་ཀྱང་དབུལ་བར་བྱ། །</s>
  </p>
  <p id="1765">
    <s id="1765:1" flag="alternateSource">ཀུ་ཤའི་ཁྲེས་ནི་བྱས་པ་དེར། །ལེགས་པར་མཉམ་གཞག་འདུག་ནས་ནི། །</s>
    <s id="1765:2">དེས་ནི་ཕྲེང་བ་ཐོགས་ནས་སུ། །འབད་པས་བཟླས་པ་བྱ་བ་ཡིན། །</s>
  </p>
  <p id="1766">
    <s id="1766:1" flag="alternateSource">ཅི་ལྟར་རྙེད་པའི་སྔགས་ཀྱིས་བྱ། །</s>
  </p>
  <p id="1767">
    <s id="1767:1" flag="alternateSource">དེ་ཚེ་སྔགས་གཞན་བཟླས་མི་བྱ། །</s>
  </p>
  <p id="1768">
    <s id="1768:1" flag="alternateSource">ཧ་ཅང་ངན་པ་སྤང་བྱ་སྟེ། །</s>
  </p>
  <p id="1769">
    <s id="1769:1" flag="alternateSource">ཧ་ཅང་བཟང་པོའང་དེ་བཞིན་ནོ། །</s>
  </p>
  <p id="1770">
    <s id="1770:1" flag="alternateSource">བར་མ་བར་མའི་ལས་དག་ལ། །སྡོམ་ཆེན་སྔགས་ནི་རྟག་ཏུ་བཟླ། །</s>
    <s id="1770:2">ཧ་ཅང་སྐད་མཐོན་འབད་པས་སྤང་། །</s>
  </p>
  <p id="1771">
    <s id="1771:1" flag="alternateSource">ཚིག་ནི་དམའ་བའང་མ་ཡིན་ནོ། །</s>
  </p>
  <p id="1772">
    <s id="1772:1" flag="alternateSource">བར་མ་དབུས་ཀྱི་ཡུལ་དག་ཏུ། །རྗེས་མཐུན་རྒྱལ་བས་བསྔགས་པའོ། །</s>
  </p>
  <p id="1773">
    <s id="1773:1" flag="alternateSource">ཧ་ཅང་སྐད་མཐོ་དམའ་བའང་མིན། །</s>
  </p>
  <p id="1774">
    <s id="1774:1" flag="alternateSource">བར་མས་རྟག་ཏུ་བཟླས་པ་བྱ། །</s>
  </p>
  <p id="1775">
    <s id="1775:1" flag="alternateSource">སངས་རྒྱས་སྔ་མ་ཀུན་གྱིས་ནི། །ཚིག་ནི་ལེགས་ལྡན་ཡིན་ཞེས་གསུངས། །</s>
  </p>
  <p id="1776">
    <s id="1776:1" flag="alternateSource">རྟག་ཏུ་གཞན་གྱི་རྣ་ལམ་དང་། །གཞན་གྱི་དྲུང་དུ་མི་བཟླ་འོ། །</s>
  </p>
  <p id="1777">
    <s id="1777:1" flag="alternateSource">དབེན་པའི་ཕྱོགས་སུའང་བདག་རིག་པས། །སྔགས་ཀྱང་བར་མ་བཟླ་བར་བྱ། །</s>
  </p>
  <p id="1778">
    <s id="1778:1" flag="alternateSource"><ref folio="F.173.a"/>དེ་ལྟར་སྔགས་བཟླས་རབ་སྦྱར་ན། །</s>
  </p>
  <p id="1779">
    <s id="1779:1" flag="alternateSource">སྔགས་ནི་གང་ཡང་མྱུར་དུ་འགྲུབ། །</s>
  </p>
  <p id="1780">
    <s id="1780:1" flag="alternateSource">བར་མའི་སྔགས་ནི་འགྲུབ་འདོད་ན། །</s>
  </p>
  <p id="1781">
    <s id="1781:1" flag="alternateSource">ཡང་དང་ཡང་དུ་བཟླས་པ་བྱ། །</s>
  </p>
  <p id="1782">
    <s id="1782:1" flag="alternateSource">དེ་བས་བཟླས་པ་རྣམ་བྲལ་དང་། །སྔགས་ཀྱི་དེ་ཉིད་དོན་ལེགས་ཐོས། །</s>
  </p>
  <p id="1783">
    <s id="1783:1" flag="alternateSource">དབེན་ཞིང་གདུང་བ་མེད་པར་ནི། །ཟློས་པས་སྔགས་ནི་བཟླ་བར་བྱ། །</s>
  </p>
  <p id="1784">
    <s id="1784:1" flag="alternateSource">མཚན་མོ་ཡི་ནི་བཞི་ཆ་དང་། །དེ་ཕྱེད་དེ་བཞིན་ཕྱེད་ཉིད་དང་། །</s>
    <s id="1784:2">སྐྱ་རེངས་དམར་པོ་ཟུང་ཙམ་ལ། །ཉི་མའི་དཀྱིལ་འཁོར་འཆར་བ་ན། །</s>
  </p>
  <p id="1785">
    <s id="1785:1" flag="alternateSource">དང་པོའི་བར་མ་ཉིད་དུ་ནི། །ཐུབ་པ་མཆོག་གིས་གསུངས་པ་ཡིན། །</s>
  </p>
  <p id="1786">
    <s id="1786:1" flag="alternateSource">ཟུང་ཙམ་ཁྲུ་ནི་བཞི་པ་སྟེ། །</s>
  </p>
  <p id="1787">
    <s id="1787:1" flag="alternateSource">བར་མར་ཡོངས་སུ་བསྒྲགས་པ་ཡིན། །</s>
  </p>
  <p id="1788">
    <s id="1788:1" flag="alternateSource">དེ་ནས་ཉི་མ་ཕྱེད་ཤར་ན། །</s>
  </p>
  <p id="1789">
    <s id="1789:1" flag="alternateSource">སྔགས་བཟླས་དེ་ཚེ་སྤང་བར་བྱ། །</s>
  </p>
  <p id="1790">
    <s id="1790:1" flag="alternateSource">སྔགས་བཟླས་དེ་ཚེ་བཏང་བ་ན། །</s>
  </p>
  <p id="1791">
    <s id="1791:1" flag="alternateSource">སྡོམ་བརྩོན་མཆོད་ཡོན་སླར་གཤེགས་གསོལ། །</s>
  </p>
  <p id="1792">
    <s id="1792:1" flag="alternateSource">དེ་ཚེ་བཏང་བའི་ལྷག་དུས་ལ། །ཐུབ་པའི་བསྟན་ལ་དགེ་བ་བྱ། །</s>
  </p>
  <p id="1793">
    <s id="1793:1" flag="alternateSource">དམ་ཆོས་བཀླག་ལ་སོགས་པ་ནི། །ཤེས་རབ་ཕ་རོལ་ཕྱིན་ལ་སོགས། །</s>
    <s id="1793:2">གླེགས་བམ་ས་བཅུ་ཞེས་བྱ་བ། །མཆོད་དང་བཀླག་པ་རྟག་ཏུ་བྱ། །</s>
  </p>
  <p id="1794">
    <s id="1794:1" flag="alternateSource">དེ་ནས་དུས་ལ་བབ་གྱུར་ན། །</s>
  </p>
  <p id="1795">
    <s id="1795:1" flag="alternateSource">རང་སྔགས་སྔགས་ཀྱི་མགོན་པོ་དང་། །ཐུབ་པ་མཆོག་ལ་ཕྱག་འཚལ་ནས། །</s>
  </p>
  <p id="1796">
    <s id="1796:1" flag="alternateSource">དེ་ནས་འཚོ་བའི་དོན་དུ་འགྲོ། །</s>
  </p>
  <p id="1797">
    <s id="1797:1" flag="alternateSource">དུས་གསུམ་སྤྱོད་དང་དེ་བཞིན་ལྡན། །</s>
  </p>
  <p id="1798">
    <s id="1798:1" flag="alternateSource">དུས་སུ་ཟས་སྤྱོད་དབང་པོ་ཐུལ། །</s>
  </p>
  <p id="1799">
    <s id="1799:1" flag="alternateSource">ཆོས་ཅན་སྒྲུབ་ལ་བརྩོན་པ་དང་། །སངས་རྒྱས་བསྟན་ལ་རབ་ཏུ་དད། །</s>
  </p>
  <p id="1800">
    <s id="1800:1" flag="alternateSource">མི་སྨྲ་གྲོང་གི་ནང་དུ་འདུག །</s>
  </p>
  <p id="1801">
    <s id="1801:1" flag="alternateSource">རྟག་ཏུ་གཙང་སྦྲ་སྤྱོད་ལ་དགའ། །</s>
  </p>
  <p id="1802">
    <s id="1802:1" flag="alternateSource">ཆོས་ལྡན་སེམས་ཅན་ཁྱིམ་དུ་ནི། །སློང་དུས་རྟག་ཟློས་བྱེད་ཅིང་འདུག །</s>
  </p>
  <p id="1803">
    <s id="1803:1" flag="alternateSource">སྲོག་ཆགས་མེད་ཆོས་གྲུབ་པ་ཡི། །ཟས་ནི་གཙང་བར་གྲགས་པ་དང་། །</s>
    <s id="1803:2">ཡང་དག་ལྟ་བའི་ཁྱིམ་དག་དང་། །སངས་རྒྱས་བསྟན་ལ་དད་པ་ཡི། །</s>
    <s id="1803:3">དེ་འདྲའི་ཁྱིམ་ལ་རྟག་ཏུ་ནི། །སློང་བའི་དོན་དུ་སློང་མོ་བླང་། །</s>
    <s id="1803:4">ཅི་ལྟར་དཔའ་བོས་གོ་བགོས་ཏེ། །</s>
  </p>
  <p id="1804">
    <s id="1804:1" flag="alternateSource">ཉམ་ངའི་གཡུལ་དུ་འཇུག་པ་ན། །</s>
  </p>
  <p id="1805">
    <s id="1805:1" flag="alternateSource">རྟག་ཏུ་དགྲ་ནི་འཇོམས་བྱེད་དེ། །</s>
  </p>
  <p id="1806">
    <s id="1806:1" flag="alternateSource">དགྲ་ཡིས་འཇོམས་ཀྱང་མི་ནུས་པ། །</s>
    <s id="1806:2">དེ་བཞིན་སྔགས་པ་རྟག་གྲོང་དུ། །སློང་མོའི་འཚོ་བས་འཇུག་པ་ན། །</s>
  </p>
  <p id="1807">
    <s id="1807:1" flag="alternateSource">གཟུགས་སྒྲ་ལ་སོགས་བཟང་པོ་ནི། །དེ་ལྟར་མཐོང་བས་ཆགས་གྱུར་ན། །</s>
  </p>
  <p id="1808">
    <s id="1808:1" flag="alternateSource"><ref folio="F.173.b"/>འདོད་ཆགས་ཞི་བའི་དོན་གྱི་ཕྱིར། །དགེ་བ་མི་གཙང་བསྒོམ་པར་བྱ། །</s>
  </p>
  <p id="1809">
    <s id="1809:1" flag="alternateSource">ལང་ཚོའི་རྣམ་པས་བརྒྱན་པ་ཡི། །བུད་མེད་གཟུགས་ནི་མཐོང་བ་ན། །</s>
  </p>
  <p id="1810">
    <s id="1810:1" flag="alternateSource">མི་གཙང་དྲི་ངན་བསྒོམ་བྱ་ཞིང་། །ཤིན་ཏུ་སྨད་པ་རྣག་དང་གཅིན། །</s>
    <s id="1810:2">སྲིན་བུས་ཟོས་དང་དུར་ཁྲོད་གནས། །</s>
  </p>
  <p id="1811">
    <s id="1811:1" flag="alternateSource">ལུས་ནི་མི་རྟག་སྡུག་བསྔལ་ཡིན། །</s>
  </p>
  <p id="1812">
    <s id="1812:1" flag="alternateSource">བྱིས་པ་སྔགས་ལ་རྨོངས་པ་ཡིས། །</s>
    <s id="1812:2">འགྲོ་བ་ལྔ་པོ་དག་ཏུ་འཁོར། །</s>
  </p>
  <p id="1813">
    <s id="1813:1" flag="alternateSource">ལས་ཀྱི་སྐུད་པས་བཅིངས་ནས་ནི། །</s>
    <s id="1813:2">ཡུན་རིང་དུས་སུ་མྱ་ངན་བྱེད། །</s>
  </p>
  <p id="1814">
    <s id="1814:1" flag="alternateSource">མི་ཤེས་སྒྲིབ་པས་རྨོངས་པས་ན། །</s>
  </p>
  <p id="1815">
    <s id="1815:1" flag="alternateSource">དམུས་ལོང་སྡུག་བསྔལ་རྒྱུ་ཡང་ཡིན། །</s>
  </p>
  <p id="1816">
    <s id="1816:1" flag="alternateSource">གང་དུ་བློ་ནི་ཕྱིན་ཅི་ལོག །</s>
  </p>
  <p id="1817">
    <s id="1817:1" flag="alternateSource">སྐྱེ་བོ་ཆགས་པས་ཕོངས་པར་འགྱུར། །</s>
  </p>
  <p id="1818">
    <s id="1818:1" flag="alternateSource">རྣམ་པ་སྣ་ཚོགས་ལས་གར་གྱི། །རྣམ་པ་དུ་མར་ཆགས་བྱེད་པས། །</s>
    <s id="1818:2">ཡུན་རིང་རེས་ཀྱིས་གནས་ནས་ནི། །འགྲོ་དང་འོང་བར་སྤྱོད་པར་བྱེད། །</s>
  </p>
  <p id="1819">
    <s id="1819:1" flag="alternateSource">གར་བྱེད་བཞིན་དུ་སྤྱོད་པ་ཡིས། །བྲན་བཞིན་དུ་ནི་གཏོང་བར་བྱེད། །</s>
  </p>
  <p id="1820">
    <s id="1820:1" flag="alternateSource">མི་གཙང་དགའ་བའི་སེམས་ཅན་གང་། །ཡུན་རིང་ལམ་དུ་ཕོངས་པར་འགྱུར། །</s>
  </p>
  <p id="1821">
    <s id="1821:1" flag="alternateSource">འཁོར་བའི་རྒྱ་མཚོའི་ཆུ་འབྱུང་བ། །ཟོ་ཆུན་གྱི་ནི་རྣམ་པ་བཞིན། །</s>
    <s id="1821:2">འགྲོ་བ་དེ་དག་མི་བཟད་པའི། །སྡུག་བསྔལ་ཆུ་ཡིས་ཁྱབ་པ་ཡིན། །</s>
  </p>
  <p id="1822">
    <s id="1822:1" flag="alternateSource">སངས་རྒྱས་ཀྱིས་ནི་བུད་མེད་དག །</s>
  </p>
  <p id="1823">
    <s id="1823:1" flag="alternateSource">མ་འདྲེས་སྡུག་བསྔལ་རྩ་བར་གསུངས། །</s>
  </p>
  <p id="1824">
    <s id="1824:1" flag="alternateSource">ཉན་ཐོས་བྱང་ཆུབ་སེམས་དཔའ་དང་། །རང་རྒྱལ་ཐུབ་པས་དེ་བཞིན་གསུངས། །</s>
  </p>
  <p id="1825">
    <s id="1825:1" flag="alternateSource">འཁོར་བའི་རྒྱ་མཚོ་མི་འཁྲུགས་པ། །རྒྱ་མཚོ་འདི་ནི་སྐམ་པར་དཀའ། །</s>
  </p>
  <p id="1826">
    <s id="1826:1" flag="alternateSource">བུད་མེད་སེམས་ཀྱིས་བསླུས་པས་ན། །</s>
  </p>
  <p id="1827">
    <s id="1827:1" flag="alternateSource">གང་དུ་སེམས་ཅན་བྱིང་གྱུར་ནས། །</s>
  </p>
  <p id="1828">
    <s id="1828:1" flag="alternateSource">དམྱལ་བ་དུད་འགྲོའི་འཇིག་རྟེན་དང་། །ཡི་དགས་འཇིག་རྟེན་ལྷ་མ་ཡིན། །</s>
  </p>
  <p id="1829">
    <s id="1829:1" flag="alternateSource">དེ་བཞིན་མི་ཡི་འཇིག་རྟེན་དང་། །ལྷ་ཡི་འགྲོ་བའི་འགྲོ་བར་འགྲོ། །</s>
  </p>
  <p id="1830">
    <s id="1830:1" flag="alternateSource">བུད་མེད་ཆགས་པས་བསླུ་པས་ན། །</s>
  </p>
  <p id="1831">
    <s id="1831:1" flag="alternateSource">ཀུན་ནས་ཡོངས་སུ་འཁོར་འགྱུར་ཞིང་། །</s>
    <s id="1831:2">འདམ་ཆེན་ནང་དུ་འབྱིང་འགྱུར་ལ། །འཁོར་བའི་རྒྱ་མཚོ་བཙོན་ར་ཡིན། །</s>
  </p>
  <p id="1832">
    <s id="1832:1" flag="alternateSource">བུད་མེད་ཆགས་པའི་བླུན་པོའི་མི། །རུལ་བའི་རོ་ལ་ཝ་བཞིན་ནོ། །</s>
  </p>
  <p id="1833">
    <s id="1833:1" flag="alternateSource">གང་དུ་མི་ནི་ཆགས་བྱེད་པ། །ཤིན་ཏུ་མི་བཟད་སྡུག་བསྔལ་བཟོད། །</s>
  </p>
  <p id="1834">
    <s id="1834:1" flag="alternateSource">དཀར་པོའི་ཆོས་ནི་དེས་ཉམས་བྱེད། །</s>
  </p>
  <p id="1835">
    <s id="1835:1" flag="alternateSource">སངས་རྒྱས་<ref folio="F.174.a"/>བསྟན་ལ་ཞུགས་པས་ནི། །</s>
    <s id="1835:2">སྡུག་བསྔལ་འཁོར་བའི་རྒྱ་མཚོ་ཉིད། །ཐམས་ཅད་ཡོངས་སུ་ཟློག་བྱེད་ཅིང་། །</s>
    <s id="1835:3">སྔགས་ཟློས་དགའ་ཞིང་བརྩོན་པ་དང་། །གྲགས་པ་ཆེ་ཞིང་ཆགས་དང་བྲལ། །</s>
  </p>
  <p id="1836">
    <s id="1836:1" flag="alternateSource">གཟི་བརྗིད་ལྡན་ཞིང་ཀུན་དང་མཛའ། །</s>
  </p>
  <p id="1837">
    <s id="1837:1" flag="alternateSource">དེ་དག་ལ་ནི་སྡུག་བསྔལ་མེད། །</s>
  </p>
  <p id="1838">
    <s id="1838:1" flag="alternateSource">ཡང་དག་སྡོམ་དང་ཚངས་བདེན་ཤེས། །</s>
  </p>
  <p id="1839">
    <s id="1839:1" flag="alternateSource">བླ་མ་ལྷ་ལ་མཆོད་བྱེད་དང་། །</s>
    <s id="1839:2">མ་དང་ཕ་ལ་གུས་པ་རྣམས། །དེ་དག་ལ་ནི་སྡུག་བསྔལ་མེད། །</s>
  </p>
  <p id="1840">
    <s id="1840:1" flag="alternateSource">དམ་པའི་དོན་ལ་བརྟེན་ན་ནི། །མི་རྟག་སྡུག་བསྔལ་སྟོང་པ་དང་། །</s>
    <s id="1840:2">དེ་བཞིན་དབྱིག་དུག་ཟུག་རྔུ་བཞིན། །ཟློས་པས་བུད་མེད་ལུས་བསམ་བྱ། །</s>
  </p>
  <p id="1841">
    <s id="1841:1" flag="alternateSource">བློ་ངན་ཕུང་པོའི་ལྕགས་ཀྱུས་ཟིན། །</s>
  </p>
  <p id="1842">
    <s id="1842:1" flag="alternateSource">འཁོར་བ་ལས་ནི་འབྱུང་མི་ནུས། །</s>
  </p>
  <p id="1843">
    <s id="1843:1" flag="alternateSource">རྟག་ཏུ་བུད་མེད་ཆགས་གྱུར་པ། །དེ་ལ་གྲུབ་པ་ཡོད་མ་ཡིན། །</s>
  </p>
  <p id="1844">
    <s id="1844:1" flag="alternateSource">ཟློས་པ་འདི་ལ་ཚུལ་ཁྲིམས་ཉམས། །</s>
  </p>
  <p id="1845">
    <s id="1845:1" flag="alternateSource">དེ་ལ་གྲུབ་པ་མཆོག་མེད་ཅིང་། །གྲུབ་པ་འབྲིང་ཡང་ཡོད་མེད་དེ། །</s>
  </p>
  <p id="1846">
    <s id="1846:1" flag="alternateSource">གྲུབ་པ་ཐ་མའང་ཡོད་མ་ཡིན། །</s>
  </p>
  <p id="1847">
    <s id="1847:1" flag="alternateSource">ཚུལ་ཁྲིམས་འཆལ་ལ་ཐུབ་དབང་གིས། །སྔགས་གྲུབ་པར་ནི་མ་གསུངས་ཏེ། །</s>
  </p>
  <p id="1848">
    <s id="1848:1" flag="alternateSource">མྱ་ངན་འདས་གྲོང་འགྲོ་བ་ཡི། །ཡུལ་དང་ཕྱོགས་ཀྱང་མ་ཡིན་ནོ། །</s>
  </p>
  <p id="1849">
    <s id="1849:1" flag="alternateSource">བྱིས་པ་ངན་པ་འདི་ལ་ནི། །སྔགས་གྲུབ་པ་ནི་ག་ལ་ཡོད། །</s>
  </p>
  <p id="1850">
    <s id="1850:1" flag="alternateSource">སྐྱེ་བོ་ཚུལ་ཁྲིམས་འཆལ་འདི་ལ། །དེ་ལ་བདེ་འགྲོ་ག་ལ་ཡོད། །</s>
  </p>
  <p id="1851">
    <s id="1851:1" flag="alternateSource">མཐོ་རིས་སུ་ཡང་མི་འགྱུར་ཞིང་། །བདེ་བ་མཆོག་ཏུའང་མི་འགྱུར་ན། །</s>
  </p>
  <p id="1852">
    <s id="1852:1" flag="alternateSource">རྒྱལ་བས་གསུངས་པའི་སྔགས་རྣམས་ནི། །འགྲུབ་པར་འགྱུར་བ་སྨོས་ཅི་དགོས། །</s>
  </p>
  <p id="1853">
    <s id="1853:1" flag="alternateSource">ཏ་ལའི་ཤིང་གི་མགོ་བོ་ནི། །གང་ཚེ་བཅད་པར་གྱུར་པ་ན་འང་། །སྔོན་པོ་ཉིད་ཀྱི་སྐལ་མེད་ན། །</s>
  </p>
  <p id="1854">
    <s id="1854:1" flag="alternateSource">མྱུ་གུ་ནམ་ཞིག་འབྱུང་བར་འགྱུར། །</s>
  </p>
  <p id="1855">
    <s id="1855:1" flag="alternateSource">དེ་བཞིན་སྔགས་གྲུབ་རྨོངས་པ་དང་། །ཚུལ་ཁྲིམས་ཉམས་ཤིང་སྡིག་ལས་བྱེད། །</s>
  </p>
  <p id="1856">
    <s id="1856:1" flag="alternateSource">རྟག་ཏུ་བུད་མེད་ཆགས་པ་ལ། །འདིར་ནི་རབ་ཏུ་བསྟན་པ་ཡིན། །</s>
  </p>
  <p id="1857">
    <s id="1857:1" flag="alternateSource">མི་དགེའི་བཤེས་གཉེན་བསྟེན་པ་ལ། །སྔགས་ཀྱི་རྒྱལ་པོ་ག་ལ་འགྲུབ། །</s>
  </p>
  <p id="1858">
    <s id="1858:1" flag="alternateSource">དེ་བས་དུལ་དང་རྟག་བཟླས་བྱེད། །</s>
  </p>
  <p id="1859">
    <s id="1859:1" flag="alternateSource">བུད་མེད་སྐྱོན་ནི་རྣམ་སྤྱོད་ལ། །</s>
    <s id="1859:2">དེ་ལ་ཆགས་པ་རྣམ་སྤང་བ། །དེ་ལ་གྲུབ་པར་བརྗོད་པ་ཡིན། །</s>
  </p>
  <p id="1860">
    <s id="1860:1" flag="alternateSource">བྱིས་པ་བུད་མེད་ལ་བརྒྱལ་བ། །གཞན་ལ་གྲུབ་པ་བསྟེན་པ་མིན། །</s>
  </p>
  <p id="1861">
    <s id="1861:1" flag="alternateSource">བློ་ལྡན་གཡེང་བ་མེད་ལ་དགའ། །</s>
  </p>
  <p id="1862">
    <s id="1862:1" flag="alternateSource">གཙང་ཞིང་མ་ཆགས་<ref folio="F.174.b"/>ཤེས་ཉེན་ཅན། །</s>
    <s id="1862:2">རིགས་མཐོ་བརྟན་དང་དཔའ་བ་དང་། །བརྩེར་ལྡན་མཐོང་ན་དགའ་བ་དང་། །</s>
    <s id="1862:3">ཆོས་དང་ཆོས་མིན་རྣམ་དཔྱོད་ཤེས། །</s>
  </p>
  <p id="1863">
    <s id="1863:1" flag="alternateSource">དེ་ལ་གྲུབ་པ་རྙེད་མི་དཀའ། །</s>
  </p>
  <p id="1864">
    <s id="1864:1" flag="alternateSource">དེ་ལྟར་སྔགས་ཤེས་ཞུགས་པ་ནི། །གྲོང་དུ་སློང་ཕྱིར་རབ་ཏུ་འཇུག །</s>
  </p>
  <p id="1865">
    <s id="1865:1" flag="alternateSource">སྔར་ནི་བརྟགས་པའི་གནས་དག་ཏུ། །ཅི་ལྟར་འདོད་བཞིན་སོང་ནས་ནི། །</s>
    <s id="1865:2">བློ་ལྡན་དག་པས་བསླང་བའི་སྣོད། །གཙང་བའི་ཕྱོགས་སུ་ཡང་དག་གཞག །</s>
  </p>
  <p id="1866">
    <s id="1866:1" flag="alternateSource">ཕྱི་རོལ་སོང་ནས་རྐང་གཉིས་བཀྲུ། །དེ་ནས་ཡང་ནི་ཡན་ལག་སྟེ། །</s>
  </p>
  <p id="1867">
    <s id="1867:1" flag="alternateSource">དེ་ཚེ་སྲོག་ཆགས་མེད་པའི་ཆུས། །</s>
  </p>
  <p id="1868">
    <s id="1868:1" flag="alternateSource">ལག་པ་གཡས་པས་བྱིན་པ་གཡས། །</s>
    <s id="1868:2">ལག་པ་གཡོན་པས་བྱིན་པ་གཡོན། །ཡང་ན་གཉི་ག་དུས་གཅིག་བཀྲུ། །ས་ནི་ལག་གཡོན་ཡང་བཞག་ནས། །</s>
  </p>
  <p id="1869">
    <s id="1869:1" flag="alternateSource">སྔར་ནི་ཡང་དག་བཞག་པ་ཡི། །བདུག་པ་གཙང་མའི་ས་དག་གིས། །</s>
    <s id="1869:2">ལག་པ་གཉིས་ནི་རབ་ཏུ་བཀྲུ། །</s>
    <s id="1869:3">དེ་ནས་སྔགས་ཀྱི་དག་བྱས་པའི། །དྲི་མེད་གཙང་སྦྲ་དག་སྣོད་ལ། །བ་ནི་སེར་སྐྱས་བོར་བ་ཡི། །ལྕི་བ་སར་པ་བླང་བར་བྱ། །</s>
  </p>
  <p id="1870">
    <s id="1870:1" flag="alternateSource">སྲོག་ཆགས་མེད་པའི་ཆུར་སྦྱར་བས། །སྟོན་པ་ལ་ནི་དཀྱིལ་འཁོར་བྱ། །</s>
  </p>
  <p id="1871">
    <s id="1871:1" flag="alternateSource">དང་པོ་ཐུབ་པ་མཆོག་ལ་ནི། །ཁོར་ཡུག་ཁྲུ་གང་ཙམ་དུ་བྱ། །</s>
  </p>
  <p id="1872">
    <s id="1872:1" flag="alternateSource">གཉིས་པ་རང་སྔགས་མགོན་པོ་ལ། །</s>
    <s id="1872:2">གསུམ་པ་རང་རིག་ལྷ་ལའོ། །</s>
  </p>
  <p id="1873">
    <s id="1873:1" flag="alternateSource">སྔགས་པ་བཟླས་པ་གང་བྱེད་པ། །རྟག་ཏུ་འང་དེ་ཉིད་བྱ་བ་ཡིན། །</s>
  </p>
  <p id="1874">
    <s id="1874:1" flag="alternateSource">ཡང་ནི་སེམས་ཅན་ཐམས་ཅད་ཀྱི། །ལོངས་སྤྱོད་ཕྱིར་ནི་བསྟན་པ་ཡིན། །</s>
  </p>
  <p id="1875">
    <s id="1875:1" flag="alternateSource">གཡས་སུ་འཇིག་རྟེན་མགོན་པོ་ཡི། །དཀྱིལ་འཁོར་འདི་ནི་རྟག་ཏུ་བྱ། །</s>
  </p>
  <p id="1876">
    <s id="1876:1" flag="alternateSource">དཀོན་མཆོག་གསུམ་གྱི་དཀྱིལ་འཁོར་ནི། །གྲུ་བཞི་དག་ཏུ་བྱ་བ་ཡིན། །</s>
  </p>
  <p id="1877">
    <s id="1877:1" flag="alternateSource">གཉིས་པ་རང་སངས་རྒྱས་རྣམས་ལ། །</s>
    <s id="1877:2">གསུམ་པ་སྟོབས་བཅུ་ལྡན་པའི་སྲས། །</s>
    <s id="1877:3">དཀྱིལ་འཁོར་བདུན་པོ་འདི་དག་ནི། །ཀུན་ནས་གྲུ་བཞིར་བྱ་བ་ཡིན། །</s>
  </p>
  <p id="1878">
    <s id="1878:1" flag="alternateSource">ཁྲུ་གང་ངམ་ནི་ཁྲུ་ཕྱེད་དུ། །ཉིན་རེ་ཞིང་ནི་བྱ་བ་ཡིན། །</s>
  </p>
  <p id="1879">
    <s id="1879:1" flag="alternateSource">སྡིག་པ་འཇིག་བྱེད་བཟླས་པ་ནི། །དབེན་པའི་ཕྱོགས་སུ་ཉིན་རེ་བྱ། །</s>
  </p>
  <p id="1880">
    <s id="1880:1" flag="alternateSource">སྔགས་པ་དེ་ནས་ལངས་ནས་ནི། །འབད་པས་ལག་གཉིས་རབ་ཏུ་བཀྲུ། །</s>
    <s id="1880:2">གཙང་བའི་ཆུ་ཡིས་ཉེ་རེག་བྱ། །</s>
  </p>
  <p id="1881">
    <s id="1881:1" flag="alternateSource">དག་ཅིང་སྲོག་ཆགས་སྤངས་པ་ཡི། །</s>
    <s id="1881:2">དྲི་མེད་གཙང་སྦྲས་འབད་ནས་</s>
  </p>
  <p id="1882">
    <s id="1882:1" flag="alternateSource">ནི། །གཙང་བའི་སྣོད་<ref folio="F.175.a"/>ནི་དེ་ཚེ་བླང་། །</s>
    <s id="1882:2">མཚོ་ཆེན་དང་ནི་འབབ་ཆུ་འམ། །ཆུ་མིག་ཆུ་བོ་ལ་གནས་དང་། །</s>
    <s id="1882:3">གཙང་བའི་ཕྱོགས་ནས་</s>
  </p>
  <p id="1883">
    <s id="1883:1" flag="alternateSource">བྱུང་བ་ཡི། །སེམས་ཅན་དག་པ་ལག་བླངས་ལ། །</s>
    <s id="1883:2">གཉིས་སམ་གསུམ་དུ་རྟག་ཏུ་ཡང་། །སྔགས་པས་ཉེ་རེག་བྱ་བ་ཡིན། །</s>
  </p>
  <p id="1884">
    <s id="1884:1" flag="alternateSource">དེ་ནས་ཆུས་རེག་གདོང་དང་ནི། །དེ་བཞིན་དུ་ནི་རྣ་ཁུང་དག །</s>
  </p>
  <p id="1885">
    <s id="1885:1" flag="alternateSource">མིག་དང་སྣ་དང་ལག་གཉིས་དང་། །སྤྱི་བོ་ལྟེ་བའི་ཕྱོགས་རེག་བྱ། །</s>
  </p>
  <p id="1886">
    <s id="1886:1" flag="alternateSource">དགེ་བ་སྤྱོད་པས་ལན་ལྔའམ་བདུན། །ཆོ་ག་ཇི་བཞིན་ཐམས་ཅད་བྱ། །</s>
  </p>
  <p id="1887">
    <s id="1887:1" flag="alternateSource">གཙང་སྦྲའི་སྤྱོད་པ་ལེགས་ལྡན་པས། །ཟློས་པ་གཙང་བར་གྱུར་པ་ཡིས། །</s>
    <s id="1887:2">སློང་སྣོད་ཡང་དག་བླངས་ནས་ནི། །ཆུ་ཡི་གཞིར་ནི་འགྲོ་བར་བྱ། །</s>
  </p>
  <p id="1888">
    <s id="1888:1" flag="alternateSource">གང་དུ་ཆུ་ཡི་རྒྱུན་འབབ་གནས། །</s>
  </p>
  <p id="1889">
    <s id="1889:1" flag="alternateSource">དེ་བཞིན་དུ་ནི་ཆུ་མིག་དང་། །ཆུ་བོ་རབ་ཏུ་འབབ་པ་ལ། །རྟག་ཏུ་ཟས་ནི་བཀྲུ་བར་བྱ། །</s>
  </p>
  <p id="1890">
    <s id="1890:1" flag="alternateSource">གཙུག་ལག་ཁང་ངམ་གནས་ཁང་དུ། །དེ་ནས་ལངས་ནས་འགྲོ་བར་བྱ། །</s>
  </p>
  <p id="1891">
    <s id="1891:1" flag="alternateSource">གང་དུ་སྔོན་ནི་བརྟེན་པ་དང་། །གང་དུ་གནས་པ་དེར་འགྲོ་བྱ། །</s>
  </p>
  <p id="1892">
    <s id="1892:1" flag="alternateSource">དེ་ནས་ཟློས་པས་ལྷུང་བཟེད་དེ། །</s>
  </p>
  <p id="1893">
    <s id="1893:1" flag="alternateSource">སོང་ནས་ཕྱོགས་ནི་དེར་གཞག་བྱ། །</s>
  </p>
  <p id="1894">
    <s id="1894:1" flag="alternateSource">དེ་ནས་ཉེ་རེག་མྱུར་བྱས་ནས། །</s>
  </p>
  <p id="1895">
    <s id="1895:1" flag="alternateSource">དེ་བཞིན་ཡང་ནི་ལྷུང་བཟེད་བླངས། །</s>
  </p>
  <p id="1896">
    <s id="1896:1" flag="alternateSource">ལྷུང་བཟེད་ས་འམ་ལོ་མ་འམ། །དངུལ་དང་གསེར་གྱི་སྣོད་དང་ནི། །</s>
    <s id="1896:2">ཟངས་མ་ཤིང་ཤུན་དག་ཀྱང་རུང་། །</s>
  </p>
  <p id="1897">
    <s id="1897:1" flag="alternateSource">སྟོན་པ་ལ་ནི་དབུལ་བར་བྱ། །</s>
  </p>
  <p id="1898">
    <s id="1898:1" flag="alternateSource">སྟོན་པ་ལ་ནི་བཤོས་ཕུལ་ནས། །</s>
  </p>
  <p id="1899">
    <s id="1899:1" flag="alternateSource">རང་སྔགས་སྔགས་ཀྱི་རྒྱལ་པོ་འང་བརྗོད། །</s>
  </p>
  <p id="1900">
    <s id="1900:1" flag="alternateSource">འགྲོན་གཅིག་སྡུག་བསྔལ་གྱུར་འོངས་ནས། །</s>
  </p>
  <p id="1901">
    <s id="1901:1" flag="alternateSource">ཅི་ནུས་པར་ནི་སྦྱིན་པ་བྱ། །</s>
  </p>
  <p id="1902">
    <s id="1902:1" flag="alternateSource">རྣམ་པ་ཀུན་དུ་ཁ་ཟས་ནི། །ཧ་ཅང་མང་བ་སྦྱིན་མི་བྱ། །</s>
  </p>
  <p id="1903">
    <s id="1903:1" flag="alternateSource">སྔགས་རིག་ལུས་གདུང་མི་བྱ་སྟེ། །</s>
  </p>
  <p id="1904">
    <s id="1904:1" flag="alternateSource">རྣམ་པ་ཀུན་དུ་ཅི་རིགས་བྱ། །</s>
  </p>
  <p id="1905">
    <s id="1905:1" flag="alternateSource">ལྟོ་བའི་ཚད་ཙམ་གཞག་བྱས་ཏེ། །</s>
  </p>
  <p id="1906">
    <s id="1906:1" flag="alternateSource">ལྷག་མའི་ཟས་ནི་རྟག་ཏུ་སྦྱིན། །</s>
  </p>
  <p id="1907">
    <s id="1907:1" flag="alternateSource">བཀྲེས་དང་སྐོམ་པས་ཉེན་གྱུར་ན། །</s>
  </p>
  <p id="1908">
    <s id="1908:1" flag="alternateSource">སྔགས་ཀྱི་དོན་ལ་རྟེན་མི་ནུས། །</s>
  </p>
  <p id="1909">
    <s id="1909:1" flag="alternateSource">ཁ་ཟས་མང་དང་ཉུང་ཟོས་ན། །</s>
  </p>
  <p id="1910">
    <s id="1910:1" flag="alternateSource">སྔགས་རྣམས་མཉེས་པར་མི་ནུས་སོ། །</s>
  </p>
  <p id="1911">
    <s id="1911:1" flag="alternateSource">དེ་ཉིད་ཕྱིར་ན་ཐུབ་དབང་གིས། །སེམས་ཅན་ཟས་ཀྱིས་གནས་པའོ་ཞེས། །ལུས་ཅན་རྣམས་ལ་གསུངས་པ་སྟེ། །</s>
  </p>
  <p id="1912">
    <s id="1912:1" flag="alternateSource">གང་གིས་མི་རྣམས་འཚོ་བ་དང་། །ལྷ་དང་ལྷ་མིན་དྲི་ཟ་དང་། །ཀླུ་དང་གནོད་སྦྱིན་མི་འམ་ཅི། །སྲིན་པོ་ཡི་དགས་ཤ་ཟ་དང་། །འབྱུང་པོ་སྐར་མ་<ref folio="F.175.b"/>གཟའ་རྣམས་དག །</s>
  </p>
  <p id="1913">
    <s id="1913:1" flag="alternateSource">གང་ཞིག་ཁ་ཟས་མི་ཟ་བ། །དེ་ནི་གང་ཡང་ཡོད་མ་ཡིན། །</s>
  </p>
  <p id="1914">
    <s id="1914:1" flag="alternateSource">རགས་པའི་ཟས་ནི་གང་ཡིན་པ། །ཁམ་གྱི་ཟས་སུ་རྣམ་པར་བསྒྲགས། །སེམས་ཅན་ཕྲ་བའི་ཟས་ཅན་ཡང་། །</s>
    <s id="1914:2">དེ་བཞིན་གཤེགས་པ་ཉིད་ཀྱིས་གསུངས། །</s>
  </p>
  <p id="1915">
    <s id="1915:1" flag="alternateSource">བསམ་གཏན་ཟས་ཅན་རྣམས་ལ་ནི། །གཟུགས་ཀྱི་ཁམས་ན་སྤྱོད་པའོ། །</s>
  </p>
  <p id="1916">
    <s id="1916:1" flag="alternateSource">གཟུགས་མེད་ཁམས་ཀྱི་ལྷ་དག་ནི། །ཏིང་འཛིན་འབྲས་བུ་ལ་སྤྱོད་པའོ། །</s>
  </p>
  <p id="1917">
    <s id="1917:1" flag="alternateSource">སྲིད་པ་བར་མའི་སེམས་ཅན་རྣམས། །དྲི་ཡི་ཟས་སུ་རབ་ཏུ་བསྒྲགས། །</s>
    <s id="1917:2">དེ་བཞིན་འདོད་ཁམས་སེམས་ཅན་དག །</s>
  </p>
  <p id="1918">
    <s id="1918:1" flag="alternateSource">སྣ་ཚོགས་ཟས་ལ་སྤྱོད་པ་ཡིན། །</s>
  </p>
  <p id="1919">
    <s id="1919:1" flag="alternateSource">དེ་ཉིད་ཕྱིར་ནི་ཐུབ་དབང་གིས། །ལས་ཀྱི་རྒྱུ་ཡིས་གསུངས་པ་ནི། །སེམས་ཅན་ཟས་ཀྱིས་གནས་པ་ཞེས། །</s>
    <s id="1919:2">ཐམས་ཅད་ལ་ནི་རབ་ཏུ་བསྒྲགས། །</s>
    <s id="1919:3">ཟློས་ལ་རྟག་ཏུ་བརྩོན་པས་ནི། །ཟས་ཀྱི་ཚོད་རིག་བྱ་བ་ཡིན། །</s>
  </p>
  <p id="1920">
    <s id="1920:1" flag="alternateSource">གང་ཕྱིར་སྔགས་བརྟེན་ནུས་པ་ནི། །ཁ་ཟས་ལ་ནི་རབ་ཏུ་གནས། །</s>
  </p>
  <p id="1921">
    <s id="1921:1" flag="alternateSource">སྤྱོད་པ་ཡོངས་སུ་དག་པ་དང་། །དགེ་ཞིང་ཚངས་པར་སྤྱོད་པ་དང་། །</s>
    <s id="1921:2">ཁ་ཟས་ཚོད་ནི་རིག་པ་ལ། །དེ་ལ་གྲུབ་པ་རྙེད་མི་དཀའ། །</s>
  </p>
  <p id="1922">
    <s id="1922:1" flag="alternateSource">ཅི་ལྟར་ཤིང་རྟའི་ཤིང་རྟ་པས། །མིག་ནི་ཡོངས་སུ་བསྐུས་པ་ནི། །ཡུན་རིང་དུས་སུ་བརྟེན་ཕྱིར་དང་། །ཁལ་ནི་འདེགས་པར་བྱ་ཕྱིར་རོ། །</s>
  </p>
  <p id="1923">
    <s id="1923:1" flag="alternateSource">དེ་བཞིན་སྔགས་པ་སྔགས་ཤེས་པས། །ཁ་ཟས་གནས་ཕྱིར་འཛིན་བྱེད་དང་། །</s>
    <s id="1923:2">ལུས་ཀྱང་ཚིམ་པར་བྱ་བའི་ཕྱིར། །ཟློས་པས་རྟག་ཏུ་གསོ་བར་བྱ། །</s>
  </p>
  <p id="1924">
    <s id="1924:1" flag="alternateSource">སྔགས་རྣམས་བསྒྲུབ་པའི་ཕྱིར་དང་ནི། །བྱང་ཆུབ་ཚོགས་ནི་བྱ་བའི་ཕྱིར། །</s>
    <s id="1924:2">དེ་བཞིན་དུ་ནི་སྔགས་བཟླ་བ། །མི་ཡི་འཇིག་རྟེན་བསྲུང་བྱ་བའོ། །</s>
  </p>
  <p id="1925">
    <s id="1925:1" flag="alternateSource">དེ་ཉིད་ཕྱིར་ན་ཐུབ་མཆོག་ནི། །འོད་སྲུང་ཞེས་བྱ་སྔོན་བྱུང་བ། །</s>
    <s id="1925:2">དེ་ཚེ་དེ་དུས་ས་སྟེང་འདིར། །འོད་ཆེན་ལྡན་པ་དེས་གསུངས་པ། །</s>
    <s id="1925:3">འབྱུང་པོ་རྣམས་ལ་ལེགས་དོན་དུ། །སྔགས་འདི་རབ་ཏུ་གསུངས་པ་ནི། །</s>
    <s id="1925:4">འཇིག་རྟེན་མ་ལུས་སྡུག་བསྔལ་དང་། །དམན་དང་དབུལ་དང་སྐྱོ་བ་དང་། །</s>
    <s id="1925:5">འབད་རྩོལ་དག་ལ་ཉོན་མོངས་པ། །དེ་དག་དོན་ཕྱིར་གསུངས་པ་ནི། །</s>
    <s id="1925:6">འབྱུང་པོ་རྣམས་ལ་ལེགས་དོན་དང་། །དེ་བཞིན་གནས་པར་འདོད་པ་ཡང་། །འབྱུང་པོ་རྣམས་ལ་ཟས་དོན་དུ། །སྔགས་མཆོག་འདི་ནི་གསུངས་པ་ཡིན། །</s>
  </p>
  <p id="1926">
    <s id="1926:1" flag="alternateSource">ཉན་ཐོས་དག་<ref folio="F.176.a"/>ནི་ཐམས་ཅད་དང་། །བྱང་ཆུབ་ལ་གནས་ཐམས་ཅད་ཉོན། །</s>
  </p>
  <p id="1927">
    <s id="1927:1" flag="alternateSource">བདག་གིས་སྔགས་འདི་རབ་བརྗོད་ཀྱིས། །ནད་རྣམས་འཇིག་བྱེད་ཟུང་ཤིག་དང་། །</s>
    <s id="1927:2">གང་ཡང་བཀྲེས་ནད་ཀྱིས་ཉེན་དང་། །གང་ཡང་སེམས་ཅན་སྐོམ་པ་རྣམས། །</s>
    <s id="1927:3">ཀུན་གྱི་སྡུག་བསྔལ་ཉེར་ཞིའི་ཕྱིར། །འབྱོར་པ་འདོད་རྣམས་རབ་ཉོན་ཅིག །</s>
  </p>
  <p id="1928">
    <s id="1928:1" flag="alternateSource">འོད་སྲུང་འོད་ནི་ཆེན་པོ་པ། །ཐུབ་པ་མཆོག་གིས་དེ་སྐད་གསུངས། །</s>
  </p>
  <p id="1929">
    <s id="1929:1" flag="alternateSource">ཉན་ཐོས་རྣམས་ནི་ཡིད་དགའ་ནས། །</s>
  </p>
  <p id="1930">
    <s id="1930:1" flag="alternateSource">ཁྱབ་བདག་ལ་ནི་གསོལ་བ་འདེབས། །</s>
  </p>
  <p id="1931">
    <s id="1931:1" flag="alternateSource">ཆོས་མཁྱེན་སྔགས་ནི་བཤད་དུ་གསོལ། །</s>
  </p>
  <p id="1932">
    <s id="1932:1" flag="alternateSource">ཆོས་ཀྱི་རྒྱལ་པོ་ཐུབ་པ་ཆེ། །</s>
  </p>
  <p id="1933">
    <s id="1933:1" flag="alternateSource">སེམས་ཅན་བརྩེ་བའི་མཆོག་གྱུར་པ། །དུས་ནི་རབ་ཏུ་ཉེ་བར་གནས། །</s>
  </p>
  <p id="1934">
    <s id="1934:1" flag="alternateSource">དེ་སྐད་གསོལ་ནས་</s>
  </p>
  <p id="1935">
    <s id="1935:1" flag="alternateSource">ཐུབ་མཆོག་གིས། །ཀ་ལ་པིང་ཀའི་སྒྲ་སྐད་དང་། །རྔ་བོ་ཆེ་ཡི་སྒྲ་སྐད་དང་། །</s>
    <s id="1935:2">ཚངས་དབྱངས་སྟོབས་ནི་ཆེན་པོ་དང་། །ཚངས་ཤེས་རྒྱལ་བ་སྔོན་འདྲེན་པས། །</s>
    <s id="1935:3">འབྱུང་པོའི་ཚོགས་ནི་གང་སུ་དག །</s>
  </p>
  <p id="1936">
    <s id="1936:1" flag="alternateSource">འདིར་ལྷགས་གྱུར་པ་ཀུན་ཉོན་ཅིག །</s>
  </p>
  <p id="1937">
    <s id="1937:1" flag="alternateSource">རྐང་མེད་དང་ནི་རྐང་མངས་དང་། །རྐང་གཉིས་པ་དང་རྐང་བཞི་པ། །</s>
    <s id="1937:2">མདོར་ན་སེམས་ཅན་ཀུན་གྱི་ཕྱིར། །བདེ་འབྱུང་སྔགས་ནི་བཤད་པར་བྱ། །</s>
  </p>
  <p id="1938">
    <s id="1938:1" flag="alternateSource">འདས་དང་མ་འོངས་ད་ལྟར་གྱི། །སེམས་ཅན་གང་དག་འདིར་ལྷགས་པ། །</s>
    <s id="1938:2">འབྱོར་པ་འདོད་རྣམས་ད་ཉོན་ཅིག །</s>
  </p>
  <p id="1939">
    <s id="1939:1" flag="alternateSource">མདོར་ན་བདག་གིས་རབ་བཤད་བྱ། །</s>
  </p>
  <p id="1940">
    <s id="1940:1" flag="alternateSource">ན་མཿསརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། </s>
    <s id="1940:2">ཨོྃ་ག་ག་ནེ་ག་ག་ན་གཉྫ་ཨཱ་ན་ཡ་སརྦཾ་ལ་ཧུ་ལ་ཧུ་ས་མ་ཡ་མ་ནུ་སྨ་ར། ཨཱ་ཀརྵ་ཎི། མཱ་བི་ལཾ་བ་མཱ་བི་ལཾ་བ། ཡ་ཐེ་པེ་སྟཾ་མེ་སཾ་པ་དཱ་ཡ་སྭཱ་ཧཱ། </s>
    <s id="1940:3">བཅོམ་ལྡན་འདས་འོད་སྲུང་གིས་དེ་སྐད་ཅེས་གསུངས་ནས་</s>
  </p>
  <p id="1941">
    <s id="1941:1" flag="alternateSource">ཅང་མི་གསུང་བར་གྱུར་ཏོ། །</s>
  </p>
  <p id="1942">
    <s id="1942:1" flag="alternateSource">ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་འོད་སྲུང་གིས། བར་དེར་རིག་པའི་སྔགས་ཀྱི་ཚིག་རྒྱ་ཆེར་གསུངས་པ་ན། </s>
  </p>
  <p id="1943">
    <s id="1943:1" flag="alternateSource">ནམ་མཁའ་དེ་ཐམས་ཅད་ཆེན་པོ་ལ་འོས་པའི་ཟས་ཀྱི་སྤྲིན་གྱིས་ཡོངས་སུ་ཁེངས་པར་གྱུར་ཏོ། །</s>
  </p>
  <p id="1944">
    <s id="1944:1" flag="alternateSource">སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་ཀྱི་ནམ་མཁའི་དཀྱིལ་ཀུན་དུ་ཟས་ཀྱི་སྤྲིན་གྱིས་ཁྱབ་པར་སྣང་བར་གྱུར་ཏོ། །</s>
  </p>
  <p id="1945">
    <s id="1945:1" flag="alternateSource">སེམས་ཅན་གྱི་བསམ་པ་ཅི་ལྟར་མངོན་<ref folio="F.176.b"/>པར་འདོད་པའི་བཟའ་བ་དང་ཅི་ལྟར་འདོད་པའི་ཟས་དེ་དག་ལ་ཆར་བཞིན་དུ་བབ་པར་གྱུར་ཏོ། །</s>
  </p>
  <p id="1946">
    <s id="1946:1" flag="alternateSource">ཅི་ལྟར་འདོད་པའི་ཟས་དང་བཟའ་བའི་བྱ་བ་ནི་བཀྲེས་པའི་སྡུག་བསྔལ་ཞི་བའི་དོན་དང་། སྐོམ་པ་རྣམས་ཀྱིས་བཏུང་བར་བྱ་བ་ནི། ཡན་ལག་བརྒྱད་དང་ལྡན་པའི་ཆུའི་རྒྱུན་ཡིད་ལ་འདོད་པ་བཞིན་དུ་དེར་བབ་པར་གྱུར་ཏོ། །</s>
  </p>
  <p id="1947">
    <s id="1947:1" flag="alternateSource">དེའི་ཚེ་དེའི་དུས་ཀྱི་སྐད་ཅིག་དེ་ཉིད་ལ་བཀྲེས་པའི་ནད་ཐམས་ཅད་རབ་ཏུ་ཞི་བ་དང་སྐོམ་པ་ཐམས་ཅད་དང་བྲལ་བར་གྱུར་ཏོ། །</s>
  </p>
  <p id="1948">
    <s id="1948:1" flag="alternateSource">ཐམས་ཅད་དང་ལྡན་པའི་འཁོར་དེ་ཡང་ངོ་མཚར་དང་རབ་ཏུ་དགའ་བ་ཐོབ་པར་གྱུར་ནས། </s>
  </p>
  <p id="1949">
    <s id="1949:1" flag="alternateSource">བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དེ་རྗེས་སུ་ཡི་རངས་ནས། </s>
  </p>
  <p id="1950">
    <s id="1950:1" flag="alternateSource">བཅོམ་ལྡན་འདས་ཀྱི་ཞབས་གཉིས་ལ་སྤྱི་བོས་ཕྱག་འཚལ་ཏེ་དེ་ཉིད་དུ་མི་སྣང་བར་གྱུར་ཏོ། །</s>
  </p>
  <p id="1951">
    <s id="1951:1" flag="alternateSource">བཅོམ་ལྡན་འདས་དེ་བཞིན་གཤེགས་པ་འོད་སྲུང་ཡང་དེ་བཞིན་གཤེགས་པའི་གནས་སུ་རྣམ་པར་བཞུགས་སོ། །</s>
  </p>
  <p id="1952">
    <s id="1952:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་ངས་ཀྱང་དེའི་ཚེ་དེ་ལྟར་བཤད་ཅིང་རྗེས་སུ་ཡི་རང་བར་བྱས་སོ། །</s>
  </p>
  <p id="1953">
    <s id="1953:1" flag="alternateSource">སྔགས་ཀྱི་རྒྱལ་པོའི་མཆོག་འདི་ལ་སེམས་ཅན་ཐམས་ཅད་ཀྱི་དོན་དུ་བཀྲེས་པ་དང་སྐོམ་པ་སེལ་བའི་ཕྱིར་དང་། </s>
    <s id="1953:2">སྔགས་ཐམས་ཅད་ཟློས་པ་དག་ལ་ཡང་ཁྱད་པར་དུ་སེལ་བར་འགྱུར་རོ། །</s>
  </p>
  <p id="1954">
    <s id="1954:1" flag="alternateSource">དང་པོར་རེ་ཞིག་ཟློས་པས་སྔགས་འདི་བསྒྲུབ་པར་བྱ་སྟེ། </s>
  </p>
  <p id="1955">
    <s id="1955:1" flag="alternateSource">གལ་ཏེ་བསོད་སྙོམས་ལ་འགྲོ་བར་སྤྲོ་བ་མེད་ན། </s>
  </p>
  <p id="1956">
    <s id="1956:1" flag="alternateSource">རིའི་རྩེ་མོར་འཛེག་སྟེ་</s>
  </p>
  <p id="1957">
    <s id="1957:1" flag="alternateSource">འབུམ་ཕྲག་བདུན་བཟླ་བར་བྱ་ཞིང་། </s>
    <s id="1957:2">ཟས་དཀར་གསུམ་མམ་འོ་མའི་ཟས་བཟའ་ཞིང་རིའི་རྩེ་མོ་དེ་ཉིད་དུ་འཕགས་པ་འཇམ་དཔལ་གྱི་རས་རིས་བར་མ་གོང་མ་བཞིན་བཞག་སྟེ</s>
  </p>
  <p id="1958">
    <s id="1958:1" flag="alternateSource">མཆོད་པ་ཆེན་པོ་བྱས་ནས་ཤིན་ཏུ་རྒྱ་ཆེ་བའི་གཏོར་མ་ཕུལ་ཏེ། </s>
  </p>
  <p id="1959">
    <s id="1959:1" flag="alternateSource">ཡང་དག་པར་རྫོགས་པའི་སངས་རྒྱས་འོད་སྲུང་འདི་ཉིད་ཀྱིས་གསུངས་པའི་སྔགས་ཀྱིས་སེང་ལྡེང་གི་ཡམ་ཤིང་གི་མེ་རབ་ཏུ་སྦར་ཏེ། </s>
  </p>
  <p id="1960">
    <s id="1960:1" flag="alternateSource">ཤིང་ཨུ་དུམ་བཱ་རའི་ཡམ་ཤིང་ལ་མར་དང་སྦྲང་རྩིས་བཏགས་པའི་ཤིང་རློན་མཐོ་གང་ཙམ་མམ། བིལ་བའི་འབྲས་བུའི་ཡམ་ཤིང་སྟོང་རྩ་བརྒྱད་ཀྱིས་སྦྱིན་སྲེག་བྱའོ། །</s>
  </p>
  <p id="1961">
    <s id="1961:1" flag="alternateSource">དེ་ནས་ནམ་ཕྱེད་ཀྱི་དུས་མཚམས་སུ་སྤྲིན་ནག་པོ་ཆེན་པོ་དང་རླུང་གི་དཀྱིལ་འཁོར་<ref folio="F.177.a"/>བྱུང་ན་འཇིགས་པར་མི་བྱ། </s>
  </p>
  <p id="1962">
    <s id="1962:1" flag="alternateSource">ལངས་ཏེ་གཞན་དུ་འགྲོ་བར་མི་བྱ་ཞིང་། </s>
    <s id="1962:2">འཕགས་པ་འཇམ་དཔལ་གྱི་ཡི་གེ་བརྒྱད་ཀྱི་སྙིང་པོས་བདག་ཉིད་བསྲུང་བ་དང་། དཀྱིལ་འཁོར་བཅིང་བ་དང་གྲོགས་བསྲུང་བ་ཡང་བྱས་ན། </s>
  </p>
  <p id="1963">
    <s id="1963:1" flag="alternateSource">སྔ་མ་ལྟ་བུའི་སྤྲིན་ནག་པོ་ཆེན་པོ་དེ་དང་རླུང་ནག་པོ་དེ་ཡང་མི་སྣང་བར་འགྱུར་ཏེ། </s>
  </p>
  <p id="1964">
    <s id="1964:1" flag="alternateSource">བུད་མེད་ཡང་རྒྱན་ཐམས་ཅད་ཀྱིས་བརྒྱན་པ། འོད་ཀྱི་དཀྱིལ་འཁོར་གྱིས་ཕྱོགས་ཐམས་ཅད་སྣང་བར་བྱས་ཏེ་</s>
  </p>
  <p id="1965">
    <s id="1965:1" flag="alternateSource">སྒྲུབ་པ་པོའི་མདུན་དུ་འདུག་ནས་</s>
  </p>
  <p id="1966">
    <s id="1966:1" flag="alternateSource">སྨྲ་བ་ནི། ཀྱེ་སེམས་ཅན་ཆེན་པོ་ལོངས་ཤིག །ཁྱོད་ནི་གྲུབ་པ་ཡིན་ནོ་ཞེས་སོ། །</s>
  </p>
  <p id="1967">
    <s id="1967:1" flag="alternateSource">དེ་ནས་སྒྲུབ་པ་པོས་སྣ་མའི་མེ་ཏོག་གིས་བསྲེས་པའི་དྲི་ཞིམ་པོའི་ཆུས་མཆོད་ཡོན་སྦྱིན་ནོ། །</s>
  </p>
  <p id="1968">
    <s id="1968:1" flag="alternateSource">དེ་ནས་དེ་ཉིད་དུ་མི་སྣང་བར་གྱུར་ཏོ། །</s>
  </p>
  <p id="1969">
    <s id="1969:1" flag="alternateSource">གང་དེའི་ཉིན་མོ་ནས་བདག་ཉིད་དང་གྲོགས་པོ་ཉི་ཤུ་རྩ་ལྔའམ། ཡང་ན་ཅི་འདོད་པའི་གྲོགས་པོ་དག་ལ་ཅི་འདོད་པའི་ཁ་ཟས་དང་ཅི་ལྟར་འདོད་པའི་ཡོ་བྱད་རྣམས་ཡང་དག་པར་སྟེར་བར་བྱེད་དོ། །</s>
  </p>
  <p id="1970">
    <s id="1970:1" flag="alternateSource">དེ་ནས་སྒྲུབ་པ་པོས་རས་རིས་ལ་གཤེགས་སུ་གསོལ་བའི་མཆོད་ཡོན་དབུལ་ཏེ། </s>
  </p>
  <p id="1971">
    <s id="1971:1" flag="alternateSource">ལན་གསུམ་བསྐོར་བ་བྱས་ནས་རས་རིས་བླངས་ཏེ། </s>
  </p>
  <p id="1972">
    <s id="1972:1" flag="alternateSource">སངས་རྒྱས་དང་བྱང་ཆུབ་སེམས་དཔའ་རྣམས་ལ་ཕྱག་བྱས་ནས། </s>
  </p>
  <p id="1973">
    <s id="1973:1" flag="alternateSource">སྔར་བསྟན་པའི་སྒྲུབ་པའི་ཐབས་ཅི་ལྟ་བུའི་གནས་དགོན་པ་ཆེན་པོའམ། རིའི་རྩེ་མོའམ་མི་མེད་པའི་གནས་སུ་འགྲོ་བར་བྱའོ། །</s>
  </p>
  <p id="1974">
    <s id="1974:1" flag="alternateSource">དེར་ལོ་མའི་སྤྱིལ་པོ་བྱས་ཏེ་བདག་ཉིད་དང་གྲོགས་པོ་གཉི་གར་བཅས་ཏེ་རབ་ཏུ་གནས་པར་བྱའོ། །</s>
  </p>
  <p id="1975">
    <s id="1975:1" flag="alternateSource">དེར་གནས་པ་དང་གནས་དེ་ལ་ནམ་མཁའ་ལ་འགྲོ་བ་ལ་སོགས་པའི་ལས་བྱས་ཏེ། </s>
  </p>
  <p id="1976">
    <s id="1976:1" flag="alternateSource">དེ་ནས་སྒྲུབ་པ་པོས་སྔ་མ་བཞིན་དུ་ཀུ་ཤའི་ཁྲེས་ལ་འདུག་ནས། </s>
  </p>
  <p id="1977">
    <s id="1977:1" flag="alternateSource">རས་རིས་བར་མ་སྔ་མ་བཞིན་དུ་བཞག་སྟེ། </s>
  </p>
  <p id="1978">
    <s id="1978:1" flag="alternateSource">སེང་ལྡེང་གི་ཡམ་ཤིང་གིས་མེ་རབ་ཏུ་སྦར་ལ། </s>
    <s id="1978:2">དུས་གསུམ་དུ་མེ་ཏོག་པདྨ་དཀར་པོ་ཞོ་དང་སྦྲང་རྩི་དང་མར་གྱིས་བཏགས་པ་སྟོང་རྩ་བརྒྱད་ཉི་མ་ཉི་ཤུ་རྩ་གཅིག་གི་བར་དུ་སྦྱིན་སྲེག་བྱའོ། །</s>
  </p>
  <p id="1979">
    <s id="1979:1" flag="alternateSource">དེ་ནས་མཚན་ཕྱེད་ཀྱི་དུས་སུ་སྦྱིན་སྲེག་གི་མཐར་འཕགས་པ་འཇམ་དཔལ་མངོན་སུམ་དུ་མཐོང་བར་འགྱུར་རོ། །</s>
  </p>
  <p id="1980">
    <s id="1980:1" flag="alternateSource">འདོད་པའི་མཆོག་སྩོལ་བར་ཡང་འགྱུར་རོ། །</s>
  </p>
  <p id="1981">
    <s id="1981:1" flag="alternateSource">ནམ་མཁའ་ལ་འགྲོ་<ref folio="F.177.b"/>བ་དང་མི་སྣང་བ་དང་བྱང་ཆུབ་སེམས་དཔའི་ས་དང་རང་སངས་རྒྱས་ཉིད་དམ་ཉན་ཐོས་ཉིད་དམ། ཚེ་རིང་བ་ཉིད་དམ་རྒྱལ་སྲིད་ཆེན་པོ་དང་། ལོངས་སྤྱོད་ཆེན་པོ་ཉིད་དམ་རྒྱལ་པོ་དགའ་བ་ཉིད་དམ། འཕགས་པ་འཇམ་དཔལ་དང་ལྷན་ཅིག་རྗེས་སུ་སྤྱོད་པར་འགྱུར་ཏེ་</s>
  </p>
  <p id="1982">
    <s id="1982:1" flag="alternateSource"> མདོར་ན་གང་འདོད་པ་དེ་ཐམས་ཅད་སྩོལ་བར་འགྱུར་རོ། །</s>
  </p>
  <p id="1983">
    <s id="1983:1" flag="alternateSource">གང་དོན་དུ་གཉེར་བ་དེ་ཡང་རྗེས་སུ་སྩོལ་བར་འགྱུར་རོ། །</s>
  </p>
  <p id="1984">
    <s id="1984:1" flag="alternateSource">གྲུབ་པའི་རྫས་ཐམས་ཅད་ཀྱང་འགྲུབ་པར་འགྱུར་རོ། །</s>
  </p>
  <p id="1985">
    <s id="1985:1" flag="alternateSource">སེམས་ཅན་ཆེན་པོ་རྣམས་ཀྱང་འགུགས་པར་བྱེད་པར་འགྱུར་རོ། །</s>
  </p>
  <p id="1986">
    <s id="1986:1" flag="alternateSource">མདོར་ན་ཇི་ལྟ་ཇི་ལྟར་བརྗོད་པ་དེ་ཐམས་ཅད་བྱེད་པར་འགྱུར་རོ། །</s>
  </p>
  <p id="1987">
    <s id="1987:1" flag="alternateSource">སྔོན་གྱི་ལས་ཀྱི་ཉེས་པ་ཡང་ཡང་དག་པར་སྦྱོང་བར་བྱེད་དོ་ཞེས་བཅོམ་ལྡན་འདས་ཤཱཀྱ་ཐུབ་པས་གསུངས་སོ། །</s>
  </p>
  <p id="1988">
    <s id="1988:1" flag="alternateSource">གཞན་ཡང་ལས་ཀྱི་ཐབས་བར་མ་སྒྲུབ་པ་ཡང་ཡོད་དེ་</s>
  </p>
  <p id="1989">
    <s id="1989:1" flag="alternateSource">དང་པོར་རེ་ཞིག་དེ་ལྟར་ཁྱད་པར་དུ་གྱུར་པའི་གནས་སམ་གཙང་བའི་ས་ཕྱོགས་སམ། ཆུ་བོའམ་ཆུ་གླིང་གི་ངོགས་སུ་སྔ་མ་བཞིན་དུ་ཐམས་ཅད་བྱ་སྟེ</s>
  </p>
  <p id="1990">
    <s id="1990:1" flag="alternateSource">རས་རིས་ནུབ་ཏུ་བསྟན་ཏེ་བཞག་ལ་བདག་ཀྱང་ཤར་དུ་མངོན་པར་ཕྱོགས་པར་བྱས་ནས་ཀུ་ཤའི་ཁྲེས་ལ་འདུག་སྟེ། </s>
  </p>
  <p id="1991">
    <s id="1991:1" flag="alternateSource">སྔ་མ་བཞིན་དུ་རྒྱ་ཆེར་སྦྱར་བར་བྱས་ནས་དུས་གསུམ་དུ་ཡི་གེ་དྲུག་པ་བཟླ་བར་བྱ་སྟེ། </s>
  </p>
  <p id="1992">
    <s id="1992:1" flag="alternateSource">བཟླས་པ་རྫོགས་པ་དང་དོང་ཀའི་མེ་ཏོག་ལ་ཙནྡན་དཀར་པོའམ་གུར་གུམ་གྱིས་བསྒོས་པས་སྔ་མ་བཞིན་དུ་སྦྱིན་སྲེག་སྟོང་ཕྲག་བརྒྱ་བྱའོ། །</s>
  </p>
  <p id="1993">
    <s id="1993:1" flag="alternateSource">དེ་བཞིན་དུ་མེ་སྦར་ནས་སྦྱིན་སྲེག་གི་མཇུག་ཏུ་རས་རིས་རབ་ཏུ་འགུལ་བ་ན་ནི་བློན་པོ་ཉིད་ཐོབ་པར་འགྱུར་རོ། །</s>
  </p>
  <p id="1994">
    <s id="1994:1" flag="alternateSource">རས་རིས་ལས་འོད་ཀྱི་སྣང་བ་བྱུང་ན་ནི་འོད་ལས་རྒྱལ་སྲིད་ཐོབ་པར་འགྱུར་རོ། །</s>
  </p>
  <p id="1995">
    <s id="1995:1" flag="alternateSource">རས་རིས་འོད་འབར་བའི་ཕྲེང་བས་ཀུན་དུ་ཁྱབ་ན་ནི་རྒྱལ་པོ་ཆེན་པོ་བཞིའི་རྒྱལ་སྲིད་ཐོབ་པར་འགྱུར་རོ། །</s>
  </p>
  <p id="1996">
    <s id="1996:1" flag="alternateSource">རས་རིས་ལས་མེ་སྟག་བྱུང་ན་ནི་སུམ་ཅུ་རྩ་གསུམ་གྱི་དབང་ཕྱུག་བརྒྱ་བྱིན་ཉིད་ཐོབ་པར་འགྱུར་རོ། །</s>
  </p>
  <p id="1997">
    <s id="1997:1" flag="alternateSource">རས་རིས་ལས་ཆོས་འཆད་པའི་སྒྲ་བྱུང་ན་ནི། བྱང་ཆུབ་སེམས་དཔའ་ས་གསུམ་གྱི་དབང་ཕྱུག་ཉིད་ཐོབ་པར་འགྱུར་རོ། །</s>
  </p>
  <p id="1998">
    <s id="1998:1" flag="alternateSource">རས་རིས་ཀྱི་ཕྱག་གིས་མགོ་ལ་བྱུག་པར་མཛད་ན་</s>
  </p>
  <p id="1999">
    <s id="1999:1" flag="alternateSource">ནི། མངོན་པར་ཤེས་པ་ལྔ་དང་། ས་བདུན་པ་ཐོབ་པ་དང་སྟོབས་བཅུ་<ref folio="F.178.a"/>ལ་གནས་པ་མཐར་གྱིས་ཐོབ་པ་ཡིན་ནོ། །</s>
  </p>
  <p id="2000">
    <s id="2000:1" flag="alternateSource">དེ་ནས་སྒྲུབ་པ་པོ་ལ་བཅོམ་ལྡན་འདས་འོད་སྲུང་གིས་གསུངས་པའི་སྔགས་བསྒྲུབས་ཏེ། </s>
  </p>
  <p id="2001">
    <s id="2001:1" flag="alternateSource">བཀྲེས་པ་དང་སྐོམ་པ་རབ་ཏུ་བས་ལ་བའི་དོན་རྗེས་སུ་ཐོབ་པ་དེ་ཉིད་ཀྱི་འཚོག་ཆས། </s>
  </p>
  <p id="2002">
    <s id="2002:1" flag="alternateSource">སྔགས་སྤྱོད་པའི་དོན་སྒྲུབ་པའི་ཐབས་ཀྱི་ཆོས་ལ་ཡང་དག་པར་རྗེས་སུ་བསྒྲུབ་པར་བྱའི། གཞན་དུ་ནི་འདི་འགྲུབ་པར་མི་འགྱུར་རོ། །</s>
  </p>
  <p id="2003">
    <s id="2003:1" flag="alternateSource">དེ་ལྟར་མཐར་གྱིས་སྔགས་ཀྱི་སྤྱོད་པ་ལ་རྗེས་སུ་འཇུག་ཅིང་། མདོར་ན་ངེས་པར་འབད་པ་ལ་ནི་རྫས་དང་སྨན་དང་ཡོ་བྱད་ཀྱི་ཁྱད་པར་དང་། ནོར་བུ་རིན་པོ་ཆེ་སྔར་ཇི་སྐད་བཤད་པ་རྣམས་འགྲུབ་པར་འགྱུར་རོ། །</s>
  </p>
  <p id="2004">
    <s id="2004:1" flag="alternateSource">སྔགས་རིག་སྔགས་ནི་ཟློས་པ་དང་། །སེམས་ནི་ཆོ་ག་ལ་མཁས་པ་དང་། །སྔགས་པ་དེ་ཚེ་དེ་ཡུལ་དུ། །དེ་ཚེ་གཙང་བའི་ཁ་ཟས་བཟའ། །</s>
    <s id="2004:2">ཟོས་ནས་</s>
  </p>
  <p id="2005">
    <s id="2005:1" flag="alternateSource">ཡིད་ནི་དགའ་བ་དང་། །རྟག་ཏུ་དབང་པོ་རྒྱས་པ་དང་། །ལྷུང་བཟེད་ལྷག་མ་བླངས་ནས་</s>
  </p>
  <p id="2006">
    <s id="2006:1" flag="alternateSource">ནི། །ཆུ་བོ་གཙང་བ་དག་དུ་འགྲོ། །</s>
  </p>
  <p id="2007">
    <s id="2007:1" flag="alternateSource">དབེན་པར་ཡོངས་སུ་བོར་ནས་ནི། །སྡོམ་ཅན་གྱིས་སྦྱིན་དུད་འགྲོ་ལ། །</s>
    <s id="2007:2">དུད་འགྲོ་ལ་ནི་བྱིན་ནས་ཀྱང་། །འབད་པས་སྣོད་ནི་བཀྲུ་བར་བྱ། །</s>
  </p>
  <p id="2008">
    <s id="2008:1" flag="alternateSource">དེ་ནས་འབད་པ་བྱས་ནས་ནི། །ས་ཡི་སྣོད་ཀྱང་བསྲེག་པར་བྱ། །</s>
  </p>
  <p id="2009">
    <s id="2009:1" flag="alternateSource">ལྷག་མ་ལྷུང་བཟེད་བྱ་བ་ནི། །སྣུམ་མེད་ཟས་ནི་མེད་པ་དང་། །</s>
    <s id="2009:2">དྲི་ཉིད་ཡོངས་སུ་སྤང་བྱ་ཞེས། །ལྷག་མ་ལྷུང་བཟེད་ཐུབ་པས་གསུངས། །</s>
  </p>
  <p id="2010">
    <s id="2010:1" flag="alternateSource">གང་དུ་སློང་བའི་ལྷུང་བཟེད་ལ། །དེར་ནི་ཁ་ཟས་མི་སྤྱད་དོ། །</s>
  </p>
  <p id="2011">
    <s id="2011:1" flag="alternateSource">ཤིང་ཐོག་དངོས་རྣམས་ཐམས་ཅད་དང་། །བཅའ་བ་རྣམས་ཀྱང་དེར་མི་སྤྱད། །</s>
  </p>
  <p id="2012">
    <s id="2012:1" flag="alternateSource">པདྨའི་ལོ་མར་བཟའ་མི་བྱ། །</s>
  </p>
  <p id="2013">
    <s id="2013:1" flag="alternateSource">ཨུཏྤལ་སྣོད་ལ་བཟའ་བ་མིན། །</s>
  </p>
  <p id="2014">
    <s id="2014:1" flag="alternateSource">མེ་ཏོག་དྲི་མཆོག་ལ་མིན་ཏེ། །</s>
  </p>
  <p id="2015">
    <s id="2015:1" flag="alternateSource">སྔགས་པས་དེ་ལ་བཟའ་མི་བྱ། །</s>
  </p>
  <p id="2016">
    <s id="2016:1" flag="alternateSource">གང་ཡང་ལོ་མ་ཀུ་མུ་དང་། །པླཀྴ་ཨུ་དུམ་བཱར་ལས་བྱུང་། །</s>
  </p>
  <p id="2017">
    <s id="2017:1" flag="alternateSource">པ་ཊ་ཤིང་གི་ལོ་མའང་མིན། །</s>
  </p>
  <p id="2018">
    <s id="2018:1" flag="alternateSource">ཚེར་མའི་ཤིང་དང་རི་ཁྲོད་བྱུང་། །</s>
  </p>
  <p id="2019">
    <s id="2019:1" flag="alternateSource">ཨ་མྲའི་ལོ་མ་དག་ལའང་མིན། །</s>
  </p>
  <p id="2020">
    <s id="2020:1" flag="alternateSource">དེ་བཞིན་པ་ཊ་ལ་ལས་བྱུང་། །</s>
  </p>
  <p id="2021">
    <s id="2021:1" flag="alternateSource">ས་ལ་ཤྲི་ཤའི་ལོ་མ་དང་། །བྱང་ཆུབ་ཤིང་ལས་ཡང་དག་བྱུང་། །</s>
  </p>
  <p id="2022">
    <s id="2022:1" flag="alternateSource">གང་དུ་བཅོམ་ལྡན་སངས་རྒྱས་ནི། །ཤཱཀྱ་སེང་གེ་བཞུགས་པ་ཡི། །</s>
    <s id="2022:2">ཤིང་དེ་འབད་པས་སྤང་བྱ་སྟེ། །</s>
  </p>
  <p id="2023">
    <s id="2023:1" flag="alternateSource">སོ་ཤིང་དུ་ཡང་<ref folio="F.178.b"/>བཅའ་མི་བྱ། །</s>
  </p>
  <p id="2024">
    <s id="2024:1" flag="alternateSource">ཀླུ་ཤིང་གི་ནི་གེ་སར་དང་། །ལོ་མ་དག་ཀྱང་མི་བཏུ་ཞིང་། །</s>
    <s id="2024:2">གང་དུའང་ནམ་ཡང་བཟའ་མི་བྱ། །</s>
  </p>
  <p id="2025">
    <s id="2025:1" flag="alternateSource">མཁས་པས་དེ་ཀུན་རྣམ་པར་སྤོངས། །</s>
  </p>
  <p id="2026">
    <s id="2026:1" flag="alternateSource">ཐུབ་པའི་ལོ་མའི་སྤྱིལ་པོ་ལས། །</s>
    <s id="2026:2">རྨོངས་པས་ནམ་ཡང་འགོང་མི་བྱ། །</s>
  </p>
  <p id="2027">
    <s id="2027:1" flag="alternateSource">སྔགས་པ་དམ་ཚིག་ཉམས་འགྱུར་བས། །</s>
    <s id="2027:2">ལོ་མ་དེ་དག་ལ་མི་བཟའ། །</s>
    <s id="2027:3">ལོ་མ་གཞན་ལ་བཟའ་བྱ་སྟེ། །</s>
  </p>
  <p id="2028">
    <s id="2028:1" flag="alternateSource">སྔགས་པས་དེར་ནི་བཟའ་བར་བྱ། །</s>
  </p>
  <p id="2029">
    <s id="2029:1" flag="alternateSource">ས་དང་ཟངས་མར་བསྟན་པ་དང་། །</s>
    <s id="2029:2">དེ་བཞིན་དངུལ་དང་གསེར་ལས་བྱུང་། །</s>
  </p>
  <p id="2030">
    <s id="2030:1" flag="alternateSource">ཤེལ་དང་རྡོ་ཡི་རང་བཞིན་ལས། །</s>
    <s id="2030:2">རྟག་ཏུ་བཟའ་བ་བླང་བར་བྱ། །</s>
  </p>
  <p id="2031">
    <s id="2031:1" flag="alternateSource">ལོ་མའི་རྒྱབ་ཏུ་མི་བཟའ་སྟེ། །</s>
  </p>
  <p id="2032">
    <s id="2032:1" flag="alternateSource">ལག་པའི་མཐིལ་དུའང་དེ་བཞིན་ནོ། །</s>
  </p>
  <p id="2033">
    <s id="2033:1" flag="alternateSource">སྟོབས་བཅུ་ལྡན་དང་དེ་ཡི་སྲས། །གང་ཡང་རང་རྒྱལ་བསེ་རུ་དང་། །ཉན་ཐོས་གང་ཟག་དག་ལ་ནི། །ཕུལ་བའི་ལོ་མ་གང་ཡིན་པ། །</s>
    <s id="2033:2">དེ་དག་ཟློས་པས་སྤང་བྱ་སྟེ། །</s>
  </p>
  <p id="2034">
    <s id="2034:1" flag="alternateSource">རྐང་པས་ཀྱང་ནི་མི་འགོང་ངོ་། །</s>
  </p>
  <p id="2035">
    <s id="2035:1" flag="alternateSource">ཟས་སྣོད་རྣམ་པ་སྣ་ཚོགས་དང་། །དེ་བཞིན་བཏུང་དང་བཟའ་བ་རྣམས། །ཐམས་ཅད་དེ་ལྟར་ཕུལ་བས་ན། །</s>
  </p>
  <p id="2036">
    <s id="2036:1" flag="alternateSource">སྔགས་པས་འབད་པས་བླང་མི་བྱ། །</s>
  </p>
  <p id="2037">
    <s id="2037:1" flag="alternateSource">རྒྱལ་དང་རྒྱལ་བའི་མཆོག་རྣམས་དང་། །དེ་བཞིན་ཉན་ཐོས་གང་ཟག་དང་། །དཀོན་མཆོག་གསུམ་ལ་ཕུལ་བ་ཡང་། །ཟློས་པས་དེ་དག་རྟག་ཏུ་སྤང་། །</s>
  </p>
  <p id="2038">
    <s id="2038:1" flag="alternateSource">ཅུང་ཟད་ཙམ་ཡང་ལུས་ཅན་ལ། །སྔགས་རྣམས་དེ་ལ་མི་འགྲུབ་སྟེ། །</s>
  </p>
  <p id="2039">
    <s id="2039:1" flag="alternateSource">བཀྲ་ཤིས་ཐམས་ཅད་འདོད་པ་དང་། །ལེགས་པ་བཟང་པོ་སྨོས་ཅི་དགོས། །</s>
  </p>
  <p id="2040">
    <s id="2040:1" flag="alternateSource">རྒྱས་པ་དང་ནི་ཞི་བ་དང་། །བསམ་པ་ཐམས་ཅད་རྫོགས་བྱེད་པ། །བཤོས་ནི་ཟ་བར་བྱེད་དེ་ལ། །དེ་ཚེ་འགྲུབ་པར་མི་འགྱུར་རོ། །</s>
  </p>
  <p id="2041">
    <s id="2041:1" flag="alternateSource">གཙང་ཞིང་ཤེས་རབ་ཚུལ་ཁྲིམས་ལྡན། །</s>
  </p>
  <p id="2042">
    <s id="2042:1" flag="alternateSource">སྙིང་རྗེས་སྙིང་རྗེའི་ལས་ཅན་དང་། །གཙང་སྦྲའི་སྤྱོད་ལ་དགའ་བ་ཉིད། །སྔགས་རྣམས་ཀུན་དུ་འགྲུབ་པར་འགྱུར། །</s>
  </p>
  <p id="2043">
    <s id="2043:1" flag="alternateSource">སེམས་ཅན་གཞན་ལ་སྦྱིན་པའི་ཟས། །ཟློས་པས་དེ་ནི་བཟའ་མི་བྱ། །</s>
  </p>
  <p id="2044">
    <s id="2044:1" flag="alternateSource">གཞན་གྱིས་རབ་ཏུ་མ་བསྟབས་པའི། །ཟས་གཞན་བཟའ་བར་མི་བྱའོ། །</s>
  </p>
  <p id="2045">
    <s id="2045:1" flag="alternateSource">ཅུང་ཟད་ཙམ་གྱི་ཁ་ཟས་ཀྱང་། །རང་ལ་བྱིན་པ་བླང་བར་བྱ། །</s>
  </p>
  <p id="2046">
    <s id="2046:1" flag="alternateSource">སྔགས་ཤེས་དེ་ལྟར་འཇུག་གང་ཡིན། །</s>
  </p>
  <p id="2047">
    <s id="2047:1" flag="alternateSource">དེ་ལ་གྲུབ་པ་དཔག་ན་གནས། །</s>
  </p>
  <p id="2048">
    <s id="2048:1" flag="alternateSource">ཟློས་པ་འདི་ཡི་ཆོ་<ref folio="F.179.a"/>ག་ཡིས། །སྡོམ་ཅན་བཟའ་བ་བླང་བར་བྱ། །</s>
  </p>
  <p id="2049">
    <s id="2049:1" flag="alternateSource">ཐུབ་པ་རྣམས་ཀྱིས་བསྔགས་པ་ཡི། །སྔགས་རྣམས་མ་ལུས་བསྒྲུབ་པར་བྱ། །</s>
  </p>
  <p id="2050">
    <s id="2050:1" flag="alternateSource">མདོར་ན་ཆོ་ག་མཐོང་བས་ནི། །བཟའ་བ་ཀུན་བྱ་ལས་རྣམས་ལ། །དེ་ནས་གཞན་ཡང་བཤད་བྱ་བ། །སྔགས་ཀྱིས་མ་ལུས་དབང་དུ་བྱེད། །</s>
  </p>
  <p id="2051">
    <s id="2051:1" flag="alternateSource">དེ་ནས་ཟློས་པས་ཉེ་རེག་བྱས། །</s>
  </p>
  <p id="2052">
    <s id="2052:1" flag="alternateSource">དེ་ཚེ་སྔགས་ནི་བཟླས་པར་བྱ། །</s>
  </p>
  <p id="2053">
    <s id="2053:1" flag="alternateSource">སྔགས་པས་དེ་ཚེ་ལན་བདུན་དུ། །ལུས་སྦྱང་ཕྱིར་ནི་བཟླས་ནས་སུ། །</s>
    <s id="2053:2">འབྱུང་པོའི་ཚོགས་དང་ལྷ་རྣམས་དག །</s>
  </p>
  <p id="2054">
    <s id="2054:1" flag="alternateSource">དེ་དོན་རྒྱ་ཆེར་རབ་ཉོན་ཅིག །</s>
  </p>
  <p id="2055">
    <s id="2055:1" flag="alternateSource">ལུས་ཀུན་ཉེ་རེག་བྱས་ནས་ནི། །ཐུབ་པའི་སྔགས་འདི་བརྗོད་པར་བྱ། །</s>
  </p>
  <p id="2056">
    <s id="2056:1" flag="alternateSource">ན་མཿསརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། </s>
    <s id="2056:2">ཨོྃ་སརྦ་ཀིལྦི་ཥ་ནཱ་ཤ་ནི། ནཱ་ཤ་ཡ་ནཱ་ཤ་ཡ། སརྦ་དུཥྚ་པྲ་ཡུགྟན། ས་མ་ཡ་མ་ནུ་སྨ་ར་ཧཱུྃ་ཛཿསྭཱ་ཧཱ། </s>
    <s id="2056:3">སྔགས་འདིས་བསླངས་པའི་ཟས་ཇི་ལྟར་ཡོངས་སུ་སྤྱོད་པའི་ཁ་ཟས་ལ་ལན་བདུན་དུ་བསྔགས་ཏེ་</s>
  </p>
  <p id="2057">
    <s id="2057:1" flag="alternateSource">ཡོངས་སུ་སྤྱད་པར་བྱའོ། །</s>
  </p>
  <p id="2058">
    <s id="2058:1" flag="alternateSource">ཟོས་ནས་ཀྱང་སྔ་མ་བཞིན་དུ་ཉེ་རེག་བྱ་སྟེ། </s>
  </p>
  <p id="2059">
    <s id="2059:1" flag="alternateSource">སྤྱི་བོ་ལ་སོགས་པ་ལུས་ཐམས་ཅད་ཏུ་ཉེ་རེག་བྱས་ནས། </s>
  </p>
  <p id="2060">
    <s id="2060:1" flag="alternateSource">དེ་ནས་ངལ་བསོ་བར་བྱ་སྟེ། </s>
  </p>
  <p id="2061">
    <s id="2061:1" flag="alternateSource">ངལ་སོས་ནས་ཡུད་ཙམ་གྱི་ཕྱེད་དམ་ཐུན་གཅིག་སྟེ། </s>
  </p>
  <p id="2062">
    <s id="2062:1" flag="alternateSource">དེ་ནས་རས་རིས་དང་སངས་རྒྱས་ཐམས་ཅད་ལ་ཕྱག་འཚལ་ནས་དམ་པའི་ཆོས་ཀྱི་གླེགས་བམ་བཀླག་པར་བྱའོ། །</s>
  </p>
  <p id="2063">
    <s id="2063:1" flag="alternateSource">འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་དང་། འཕགས་པ་ཟླ་བའི་སྒྲོན་མའི་ཏིང་ངེ་འཛིན་དང་། འཕགས་པ་ས་བཅུ་པ་དང་། འཕགས་པ་གསེར་འོད་དམ་པ་དང་། འཕགས་པ་རྨ་བྱ་ཆེན་མོ་དང་། འཕགས་པ་རིན་པོ་ཆེ་ཏོག་གི་གཟུངས་དང་འདི་དག་ལས་གང་ཡང་རུང་བ་བཀླག་པར་བྱའོ། །</s>
  </p>
  <p id="2064">
    <s id="2064:1" flag="alternateSource">ཉི་མའི་དཀྱིལ་འཁོར་ཟུང་ཙམ་གྱི་ཚད་ཀྱི་དུས་ན། </s>
  </p>
  <p id="2065">
    <s id="2065:1" flag="alternateSource">དེ་ནས་ཡོངས་སུ་གྲུབ་པ་ནི་ཇི་ལྟར་ནུས་པ་དེ་བཞིན་དུ་བཀླག་པར་བྱས་ནས། </s>
  </p>
  <p id="2066">
    <s id="2066:1" flag="alternateSource">གླེགས་བམ་བརྟུལ་བའམ་གོས་གཙང་མ་བགོས་ཏེ། </s>
  </p>
  <p id="2067">
    <s id="2067:1" flag="alternateSource">དམ་པའི་ཆོས་ལ་ཕྱག་བྱས་ནས། </s>
  </p>
  <p id="2068">
    <s id="2068:1" flag="alternateSource">དེ་ནས་ཁྲུས་ཀྱི་དོན་དུ་ཆུ་བོའི་ངོགས་སམ། མཚོ་ཆེན་པོར་སོང་སྟེ་འཇུག་པར་བྱའོ། །</s>
  </p>
  <p id="2069">
    <s id="2069:1" flag="alternateSource">ཕྱིན་ནས་སྲོག་ཆགས་མེད་པའི་ས་བླངས་ཏེ། </s>
  </p>
  <p id="2070">
    <s id="2070:1" flag="alternateSource">ལན་བདུན་བཟླས་<ref folio="F.179.b"/>ཏེ་དེ་ཆུ་ལ་གདབ་བོ། །</s>
    <s id="2070:2">དེ་ཡང་གང་ཞེ་ན། </s>
  </p>
  <p id="2071">
    <s id="2071:1" flag="alternateSource">ན་མཿསརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། </s>
    <s id="2071:2">ཨོྃ་སརྦ་དུཥྚཱཾ་སྟཾ་བྷ་ཡ་ཧཱུྃ། ན་དི་བ་རཱ་བཱ་ར་ཎི། ཀུ་མཱ་ར་ཀྲཱྀ་ཌ་རཱུ་པི་ཎེ་བནྡྷ་བནྡྷ། ས་མ་ཡ་མ་ནུ་སྨ་ར་ཕཊ་ཕཊ་སྭཱ་ཧཱ། </s>
    <s id="2071:3">འདིས་བསྲུང་བ་བྱས་ནས་</s>
  </p>
  <p id="2072">
    <s id="2072:1" flag="alternateSource">ཕྱོགས་རྣམས་བཅིང་བ་དང་། གྲོགས་རྣམས་དང་དཀྱིལ་འཁོར་དང་ཐབ་ཁུང་བཅིང་བ་དང་། མ་རུངས་པ་དང་རབ་ཏུ་མ་རུངས་པ་ཐམས་ཅད་འགུགས་པར་བྱེད་པ་དང་། </s>
    <s id="2072:2">སྐུད་པ་དཀར་པོ་ལ་ལན་བདུན་བཟླས་ཏེ་རྐེད་པའི་ཕྱོགས་སུ་བཅིངས་ན་</s>
  </p>
  <p id="2073">
    <s id="2073:1" flag="alternateSource">ཐམས་ཅད་དུ་འགྲོ་བར་འགྱུར་རོ། །</s>
  </p>
  <p id="2074">
    <s id="2074:1" flag="alternateSource">བཟླས་པའི་དུས་ཐམས་ཅད་དང་ཁྲུས་ཀྱི་དུས་ཐམས་ཅད་དུ་ཡང་བགེགས་མ་རུངས་པ་རྣམ་པར་འཇིག་པ་དང་། རབ་ཏུ་ཞི་བར་བྱ་བའི་ཕྱིར་སྔགས་འདི་འབུམ་ཕྲག་གཅིག་བཟླས་ན། </s>
  </p>
  <p id="2075">
    <s id="2075:1" flag="alternateSource">དེས་ནི་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="2076">
    <s id="2076:1" flag="alternateSource">གཙུག་ཕུད་ལྔའི་ཕྱག་རྒྱ་ཆེན་པོ་དང་ལྡན་པ་དགོད་པར་བྱའོ། །</s>
  </p>
  <p id="2077">
    <s id="2077:1" flag="alternateSource">ལས་ཐམས་ཅད་བྱེད་པར་འགྱུར་ཏེ་གཞན་དུ་མ་ཡིན་ནོ། །</s>
  </p>
  <p id="2078">
    <s id="2078:1" flag="alternateSource">དེ་ནས་སྒྲུབ་པ་པོས་ས་དང་ལྕི་བའི་ཕྱེ་མ་ལ་སོགས་པ་བླངས་ཏེ། </s>
  </p>
  <p id="2079">
    <s id="2079:1" flag="alternateSource">ཅི་བདེ་བར་ཁྲུས་བྱས་ཏེ། </s>
  </p>
  <p id="2080">
    <s id="2080:1" flag="alternateSource">སྲོག་ཆགས་མེད་པའི་ཆུས་ཀྱང་བཀྲུས་ཏེ། </s>
  </p>
  <p id="2081">
    <s id="2081:1" flag="alternateSource">ལས་ཐམས་ཅད་ལ་ཡང་སྲོག་ཆགས་མེད་པའི་ཆུས་བྱའོ། །</s>
  </p>
  <p id="2082">
    <s id="2082:1" flag="alternateSource">དེ་ནས་ས་དང་ལྕི་བའམ་གཞན་ཡང་དྲི་ཞིམ་པོ་དང་ལྡན་པའི་ཡོ་བྱད་ཀྱི་ཁྱད་པར་གྱིས་བྱུགས་ཏེ་དེའི་འོག་ཏུ་ཁྲུས་བྱའོ། །</s>
  </p>
  <p id="2083">
    <s id="2083:1" flag="alternateSource">ཆུའི་ནང་དུ་བཤང་གཅི་ཡང་དོར་བར་མི་བྱའོ། །</s>
  </p>
  <p id="2084">
    <s id="2084:1" flag="alternateSource">ཆུ་གཏོར་ཞིང་དོར་བར་ཡང་མི་བྱའོ། །</s>
  </p>
  <p id="2085">
    <s id="2085:1" flag="alternateSource">ཆུ་ལ་རྩེ་བར་ཡང་མི་བྱའོ། །</s>
  </p>
  <p id="2086">
    <s id="2086:1" flag="alternateSource">སྙིང་རྗེས་བདག་དང་སེམས་ཅན་ཐམས་ཅད་ལ་སོ་སོར་བརྟག་པར་བྱའོ། །</s>
  </p>
  <p id="2087">
    <s id="2087:1" flag="alternateSource">བདག་མེད་པ་དང་སྟོང་པ་དང་། སྡུག་བསྔལ་གྱིས་ཁྱབ་པ། ཚོར་བས་མངོན་པར་གནོད་པ་དང་། སྡུག་བསྔལ་ཐོབ་པ་བཞིན་དུ་འགྲོ་བ་དང་འོང་བའི་སྦྱོར་བས་སྡུག་བསྔལ་བ། </s>
    <s id="2087:2">དེ་བཞིན་དུ་སེམས་ཅན་སྒྲུབ་པ་དང་བྲལ་བ། སྔགས་རིག་པས་འདི་ལྟ་བུར་འཇིག་པ་དང་རྣམ་པར་གཡེང་བ་དང་། རྣམ་པར་འཇིག་པ་ལ་སོགས་པའི་སྡུག་བསྔལ་གྱི་ཚོགས་ཀྱིས་ཉེ་བར་ཁྱབ་པ། </s>
    <s id="2087:3">འཁོར་བའི་རྒྱ་མཚོ་བརྒལ་དཀའ་བ་ལ་གནས་པའི་བདག་ཉིད་དུ་མཐོང་<ref folio="F.180.a"/>ཞིང་གནས་མེད་པ་དང་། སྐྱོབ་པ་མེད་པ་དང་སྐྱབས་མེད་པ་དང་ཤིན་ཏུ་དམན་པའི་ཡིད་ཅན་དུ་བདག་ཉིད་བརྟགས་ལ། </s>
    <s id="2087:4">སྒོམ་པ་པོས་མི་གང་ཙམ་གྱི་ཆུའམ་ལྟེ་བ་ཙམ་གྱི་ཆུ་ལ་གནས་ཏེ་</s>
  </p>
  <p id="2088">
    <s id="2088:1" flag="alternateSource">ཆུ་དེ་ཉིད་ཀྱི་དབུས་སུ་སེམས་རྩེ་གཅིག་ཏུ་ཉེ་བར་གནས་པར་བྱའོ། །</s>
  </p>
  <p id="2089">
    <s id="2089:1" flag="alternateSource">དང་པོ་རེ་ཞིག་པདྨ་ཆེན་པོའི་རྩ་ལག་ལ་མེ་ཏོག་པདྨ་ཆེན་པོ་དང་ལྡན་པ། </s>
    <s id="2089:2">པདྨ་ཆེན་པོའི་འདབ་མས་ཉེ་བར་མཛེས་པ་བལྟ་ན་</s>
  </p>
  <p id="2090">
    <s id="2090:1" flag="alternateSource">སྡུག་པ། </s>
    <s id="2090:2">སྡོང་བུ་རིན་པོ་ཆེ་བཻ་ཌཱུརྱའི་རང་བཞིན་ལས་བྱུང་བ། པདྨའི་གེ་སར་རིན་པོ་ཆེ་མརྒད་ལས་གྲུབ་པ། འདབ་མ་སྟོང་ཤེལ་ལས་བྱས་པ། ཤིན་ཏུ་རྣམ་པར་ཁ་བྱེ་བ། </s>
    <s id="2090:3">དེའི་རྗེས་སུ་སྐྱེས་པའི་ཤེལ་དང་པདྨ་རཱ་གའི་མེ་ཏོག་གིས་མཛེས་པར་བྱས་པ་དེའི་སྟེང་དུ་སེང་གེའི་ཁྲི་རིན་པོ་ཆེའི་རང་བཞིན་ལས་གྲུབ་པ་རིན་པོ་ཆེ་དུ་མས་ཉེ་བར་མཛེས་པ། </s>
    <s id="2090:4">རས་བཅོས་བུ་ཟུང་གིས་རབ་ཏུ་བཀབ་པ་དེའི་སྟེང་དུ་བཞུགས་པའི་སངས་རྒྱས་བཅོམ་ལྡན་འདས་བསྒོམ་པར་བྱ་སྟེ</s>
  </p>
  <p id="2091">
    <s id="2091:1" flag="alternateSource">ཆོས་འཆད་ཅིང་བཞུགས་པ་གསེར་གྱི་མདོག་ལྟར་སྣང་བ། ཀུན་ནས་འོད་འབར་བའི་ཕྲེང་བ་ཅན་འོད་འདོམ་གང་གི་དཀྱིལ་འཁོར་གྱིས་བརྒྱན་པ། </s>
    <s id="2091:2">སྐུའི་ཚད་ཆེན་པོ་ནམ་མཁའ་ལ་ཐུག་པ་དང་འདྲ་བ། </s>
    <s id="2091:3">སྐྱིལ་མོ་ཀྲུང་གིས་བཞུགས་པ་གཡས་སུའང་འཕགས་པ་འཇམ་དཔལ་རྒྱན་ཐམས་ཅད་ཀྱིས་ཉེ་བར་མཛེས་པར་བྱས་པ། པདྨའི་གདན་ལ་</s>
    <s id="2091:4">བཞུགས་པ་རྔ་ཡབ་ཐོགས་པ། བཅོམ་ལྡན་འདས་བཞུགས་པའི་ཟུར་ན་གནས་པ། </s>
    <s id="2091:5">སྐུའི་ཁ་དོག་དམར་སྐྱའམ་གུར་གུམ་བདར་བ་ལྟ་བུའོ། །</s>
  </p>
  <p id="2092">
    <s id="2092:1" flag="alternateSource">གཡོན་དུ་ཡང་འཕགས་པ་སྤྱན་རས་གཟིགས་དབང་ཕྱུག་ཁ་དོག་སྟོན་ཀའི་ཟླ་རྒྱུ་འདྲ་བ་རྔ་ཡབ་ཐོགས་པ་དེ་བཞིན་དུ་བྱང་ཆུབ་སེམས་དཔའ་བརྒྱད་ལ་འཕགས་པ་བྱམས་པ་དང་ཀུན་ཏུ་བཟང་པོ་དང་སའི་སྙིང་པོ་དང་ནམ་མཁའ་མཛོད་དང་སྒྲིབ་པ་ཐམས་ཅད་རྣམ་པར་སེལ་བ་དང་། ངན་སོང་སྦྱོང་བ་དང་འཕགས་པ་ཕྱག་ན་རྡོ་རྗེ་དང་ཁམས་བཟང་ཅན་ཏེ། </s>
  </p>
  <p id="2093">
    <s id="2093:1" flag="alternateSource">བྱང་ཆུབ་སེམས་དཔའ་བཅུ་པོ་དེ་དག་གི་གཡས་ལོགས་སུ་རང་སངས་རྒྱས་བརྒྱད་བསྒོམ་པར་བྱ་སྟེ། </s>
  </p>
  <p id="2094">
    <s id="2094:1" flag="alternateSource">ཙནྡན་དང་སྤོས་ཀྱི་ངད་ལྡང་དང་ཏོག་དང་ལེགས་ཏོག་དང་ཏོག་དཀར་དང་འདོད་པ་དང་ཉེ་བའི་འདོད་པ་དང་མུ་ཁྱུད་<ref folio="F.180.b"/>དེ་འདི་བརྒྱད་དོ། །</s>
  </p>
  <p id="2095">
    <s id="2095:1" flag="alternateSource">དེ་ཉིད་དུ་ཉན་ཐོས་ཆེན་པོ་བརྒྱད་གནས་པ་ལ་འདི་ལྟ་སྟེ། </s>
  </p>
  <p id="2096">
    <s id="2096:1" flag="alternateSource">འཕགས་པ་མཽད་གལ་གྱི་བུ་ཆེན་པོ་དང་ཤཱ་རིའི་བུ་དང་བ་ལང་བདག་དང་བ་ར་དྭ་ཛ་བསོད་སྙོམས་ལེན་དང་། པི་ལིན་དའི་བུ་དང་འཕགས་པ་སྒྲ་གཅན་འཛིན་དང་། འོད་སྲུང་ཆེན་པོ་དང་འཕགས་པ་ཀུན་དགའ་བོའོ། །</s>
  </p>
  <p id="2097">
    <s id="2097:1" flag="alternateSource">ཉན་ཐོས་ཆེན་པོ་དེ་དག་དང་ཉེ་བར་དགེ་སློང་གི་དགེ་འདུན་མཐའ་ཡས་པ་བསྒོམ་པར་བྱའོ། །</s>
  </p>
  <p id="2098">
    <s id="2098:1" flag="alternateSource">རང་སངས་རྒྱས་དང་ཉེ་བ་ན་རང་སངས་རྒྱས་བསམ་གྱིས་མི་ཁྱབ་པ་བསྒོམ་པར་བྱའོ། །</s>
  </p>
  <p id="2099">
    <s id="2099:1" flag="alternateSource">བྱང་ཆུབ་སེམས་དཔའ་ཆེན་པོ་བརྒྱད་ཀྱི་གནས་སུ་ཡང་བྱང་ཆུབ་སེམས་དཔའི་དགེ་འདུན་བསམ་གྱིས་མི་ཁྱབ་པ་བསྒོམ་པར་བྱའོ། །</s>
  </p>
  <p id="2100">
    <s id="2100:1" flag="alternateSource">དེ་བཞིན་དུ་ནམ་མཁའི་དཀྱིལ་ཐམས་ཅད་དུ་འཁོར་གྱི་དཀྱིལ་འཁོར་དང་ལྡན་པ་བསྒོམ་པར་བྱ་སྟེ། </s>
  </p>
  <p id="2101">
    <s id="2101:1" flag="alternateSource">བདག་ཀྱང་ལྟེ་བ་ཙམ་གྱི་ཆུ་ལ་གནས་བཞིན་དུ་ལྷ་དང་མིའི་མེ་ཏོག་རྣམ་པ་སྣ་ཚོགས་པ་ལ་མེ་ཏོག་མན་དཱ་ར་བ་དང་། མན་དཱ་ར་བ་ཆེན་པོ་དང་པདྨ་དང་པདྨ་ཆེན་པོ་དང་། དྷ་ནུ་སྐ་རི་དང་བར་ཤི་ཀ་དང་ཨུཏྤལ་སྔོན་པོ་དང་། མེ་ཏོག་རྣམ་པ་སྣ་ཚོགས་ལ་ཚད་ཆེན་པོ་དང་། ཚན་ཆེན་པོར་གྱུར་པ་རི་རབ་ཙམ་གྱི་མེ་ཏོག་གི་སྙིམ་པས་བཅོམ་ལྡན་འདས་ལ་ཡང་དག་པར་མཆོད་དེ་</s>
  </p>
  <p id="2102">
    <s id="2102:1" flag="alternateSource">ཉན་ཐོས་དང་རང་སངས་རྒྱས་ཐམས་ཅད་དང་བྱང་ཆུབ་སེམས་དཔའ་རྣམས་ལ་ལྷ་དང་མིའི་ཕྱེ་མ་དང་གོས་དང་། གདུགས་དང་རྒྱལ་མཚན་དང་བ་དན་དག་དང་མར་མེ་རབ་ཏུ་མང་པོ་བྱེ་བ་ཁྲི་ཕྲག་བརྒྱ་སྟོང་ཡིད་དུ་འོང་བས་ཡང་དག་པར་མཆོད་པར་བྱེད་ལ། </s>
    <s id="2102:2">དེ་བཞིན་དུ་ལྷ་དང་མིའི་གཏོར་མ་དང་། བདུག་སྤོས་དང་བཤོས་ལ་སོགས་པ་བསྙེན་བཀུར་ཐམས་ཅད་དང་ཡོ་བྱད་རྣམས་ཉེ་བར་དབུལ་བར་བྱའོ། །</s>
  </p>
  <p id="2103">
    <s id="2103:1" flag="alternateSource">བཅོམ་ལྡན་འདས་ཤཱཀྱ་ཐུབ་པའི་མཛོད་སྤུ་ནས་ཀྱང་འོད་ཟེར་བྱུང་སྟེ། </s>
  </p>
  <p id="2104">
    <s id="2104:1" flag="alternateSource">བདག་ཉིད་དང་ཕྱོགས་ཐམས་ཅད་ཀྱང་སྣང་བས་ཁྱབ་པར་བསྒོམ་མོ། །</s>
  </p>
  <p id="2105">
    <s id="2105:1" flag="alternateSource">ཟློས་པ་པོ་བསམ་གཏན་ལ་ཞུགས་མ་ཐག་ཏུ་ཚངས་པའི་བསོད་ནམས་དང་མཉམ་པའི་འབྲས་བུ་ཐོབ་པར་འགྱུར་ངེས་པར་བྱང་ཆུབ་ལ་ཡང་གཞོལ་བར་འགྱུར་རོ། །</s>
  </p>
  <p id="2106">
    <s id="2106:1" flag="alternateSource">དེ་ལ་སོགས་པའི་བསམ་གཏན་ནི། །འཇིག་རྟེན་གང་ཟག་མཆོག་གིས་<ref folio="F.181.a"/>གསུངས། །</s>
  </p>
  <p id="2107">
    <s id="2107:1" flag="alternateSource">འབྱུང་པོ་ཀུན་ལ་ལེགས་པ་དང་། །སྔགས་པ་རྣམས་ལ་ཕན་པའི་དོན། །</s>
    <s id="2107:2">བསམ་གཏན་དེ་ཚེ་དང་པོའི་གཙོས། །སྔགས་པ་རྣམས་ལ་ཕན་དོན་དུ། །གསུངས་པ་སེམས་ཅན་རྣམས་ལ་ནི། །དེ་ནས་ཐུབ་མཆོག་བདུན་པ་ཡིས། །</s>
    <s id="2107:3">དཀྱིལ་འཁོར་རྣམ་པ་དེ་ཉིད་ནི། །གང་ཡིན་དང་པོ་ཐུབ་པས་གསུངས། །</s>
  </p>
  <p id="2108">
    <s id="2108:1" flag="alternateSource">གཉིས་པ་ཡི་ནི་དཀྱིལ་འཁོར་ཡང་། །གསུམ་པར་ཡང་ནི་དེ་ལས་གཞན། །</s>
    <s id="2108:2">དང་པོ་མཆོག་གི་གྲུབ་པ་ཡིན། །</s>
  </p>
  <p id="2109">
    <s id="2109:1" flag="alternateSource">གཉིས་པ་དེ་བཞིན་དེ་ལས་གཞན། །ཐ་མ་གྲུབ་པ་ཕྲ་མོ་ཞེས། །ཐུབ་པ་མཆོག་གིས་ངེས་པར་གསུངས། །</s>
  </p>
  <p id="2110">
    <s id="2110:1" flag="alternateSource">མཆོག་དང་བར་མ་ཐ་མ་ནི། །དེ་བཞིན་རས་རིས་བར་མ་བསྒོམ། །</s>
  </p>
  <p id="2111">
    <s id="2111:1" flag="alternateSource">མདོར་ན་རྣམ་གསུམ་སྒོམ་པ་ནི། །སྡིག་པའི་རྙོག་པ་མ་ལུས་འཇིག །</s>
  </p>
  <p id="2112">
    <s id="2112:1" flag="alternateSource">མཁས་པས་སྒོམ་པའི་རྣམ་པ་ནི། །དེ་ལས་གཞན་དུ་མི་བསྟེན་ཏེ། །</s>
  </p>
  <p id="2113">
    <s id="2113:1" flag="alternateSource">སྔགས་རྣམས་དེ་ལ་འགྲུབ་པར་འགྱུར། །</s>
  </p>
  <p id="2114">
    <s id="2114:1" flag="alternateSource">བསམ་གཏན་དེ་ལ་རབ་ཏུ་གནས། །</s>
  </p>
  <p id="2115">
    <s id="2115:1" flag="alternateSource">ཅི་འདོད་ཆོ་ག་བསྟན་ནས་ནི། །ཟློས་པས་བསམ་གཏན་བྱས་ནས་སུ། །སྔགས་ཀྱི་ལྷ་ནི་གཤེགས་གསོལ་ཏེ། །</s>
  </p>
  <p id="2116">
    <s id="2116:1" flag="alternateSource">མཆོད་ཡོན་གསོལ་ནས་ཅི་བདེ་བར། །</s>
    <s id="2116:2">ཆུ་བཞི་དེ་ལས་བྱུང་ནས་ནི། །ཅི་བདེ་བར་ནི་འགྲོ་བར་བྱ། །</s>
  </p>
  <p id="2117">
    <s id="2117:1" flag="alternateSource">གནས་ཀྱང་སྔར་ནི་བསྟན་པ་ཡི། །ཆོ་ག་ལེགས་དབེན་མཐོང་བ་ཡི། །</s>
    <s id="2117:2">སྔགས་པས་སྔགས་ནི་དེ་ཚེ་བཟླ། །ཅི་བཞིན་ལས་ནི་སྔར་བསྟན་པའོ། །</s>
  </p>
  <p id="2118">
    <s id="2118:1" flag="alternateSource">རང་གི་ལྷ་ནི་སྤྱན་དྲངས་པ། །དེར་ནི་སྔགས་ཀྱིས་གཤེགས་སུ་གསོལ། །</s>
  </p>
  <p id="2119">
    <s id="2119:1" flag="alternateSource">དེ་ནས་རང་ཉིད་བསྲུང་བྱ་ཞིང་། །དེ་བཞིན་གྲོགས་པོ་དག་ཀྱང་བསྲུང་། །</s>
    <s id="2119:2">དགེ་བའི་ལས་ཀྱི་དེ་ཉིད་ཤེས། །</s>
  </p>
  <p id="2120">
    <s id="2120:1" flag="alternateSource">ཆོ་གའི་ལས་ལ་དགའ་ཞིང་འདོད། །</s>
  </p>
  <p id="2121">
    <s id="2121:1" flag="alternateSource">བསྟོད་པའི་རྣམ་པ་མང་པོས་མཆོད། །</s>
  </p>
  <p id="2122">
    <s id="2122:1" flag="alternateSource">གང་ཟག་མཆོག་ལ་བསྟོད་ནས་ནི། །</s>
    <s id="2122:2">རང་སྔགས་སྔགས་ཀྱི་མགོན་པོ་དང་། །ཉན་ཐོས་རང་རྒྱལ་བསེ་རུ་དང་། །</s>
    <s id="2122:3">བྱང་ཆུབ་སེམས་དཔའ་སེམས་དཔའ་ཆེ། །</s>
  </p>
  <p id="2123">
    <s id="2123:1" flag="alternateSource">འཇིག་རྟེན་གསུམ་ལ་རྗེས་གཟུང་མཛོད། །</s>
  </p>
  <p id="2124">
    <s id="2124:1" flag="alternateSource">སྔགས་ཟློས་པས་ནི་གནས་དེ་ནས། །</s>
  </p>
  <p id="2125">
    <s id="2125:1" flag="alternateSource">དེ་ནས་ཀྱང་ནི་ལངས་ནས་སུ། །</s>
    <s id="2125:2">གནས་ནི་ཐག་རིང་སོང་ནས་ནི། །ཕྱི་རོལ་རླུང་ནི་རྣམ་སྤངས་པར། །སྣབས་དང་མཆིལ་མ་རྣམ་པར་དོར། །</s>
  </p>
  <p id="2126">
    <s id="2126:1" flag="alternateSource">བཤང་དང་གཅི་བའང་དེ་བཞིན་ཏེ། །</s>
  </p>
  <p id="2127">
    <s id="2127:1" flag="alternateSource">ཉིན་པར་བྱང་དུ་ཁ་<ref folio="F.181.b"/>བལྟས་ཏེ། །</s>
  </p>
  <p id="2128">
    <s id="2128:1" flag="alternateSource">མཚན་མོ་ལྷོར་ནི་བལྟ་བར་བྱ། །</s>
  </p>
  <p id="2129">
    <s id="2129:1" flag="alternateSource">དེར་ནི་དོན་རྣམས་མི་བསམ་སྟེ། །</s>
  </p>
  <p id="2130">
    <s id="2130:1" flag="alternateSource">སྔགས་ཟློས་ནམ་ཡང་བྱ་བ་མིན། །</s>
  </p>
  <p id="2131">
    <s id="2131:1" flag="alternateSource">དེར་ནི་སྔགས་ཀྱང་མི་བཟླ་ཞིང་། །ལས་བཅས་རིགས་ཀྱང་བཤད་མ་ཡིན། །</s>
  </p>
  <p id="2132">
    <s id="2132:1" flag="alternateSource">རབ་སྔགས་འགྲོས་དང་མཚན་སོགས་ཀྱིས། །དེ་ཚེ་ས་ལ་འདུག་པར་བྱ། །</s>
  </p>
  <p id="2133">
    <s id="2133:1" flag="alternateSource">གཙང་ཕྱིར་གོས་མཐའ་ཆུར་གཞུག་བྱ། །</s>
  </p>
  <p id="2134">
    <s id="2134:1" flag="alternateSource">ཆུ་གཙང་གིས་ནི་ཉེ་རེག་བྱ། །</s>
  </p>
  <p id="2135">
    <s id="2135:1" flag="alternateSource">འབད་པས་རྐང་གཉིས་བཀྲུ་བྱ་སྟེ། །</s>
  </p>
  <p id="2136">
    <s id="2136:1" flag="alternateSource">ས་ནི་ཁྱོར་བ་བདུན་བླངས་ནས། །</s>
  </p>
  <p id="2137">
    <s id="2137:1" flag="alternateSource">ལན་བདུན་ས་དེ་ཉིད་ཀྱིས་སོ། །</s>
  </p>
  <p id="2138">
    <s id="2138:1" flag="alternateSource">བཤང་བ་ལ་ནི་སུམ་ཅུས་བྱ། །</s>
  </p>
  <p id="2139">
    <s id="2139:1" flag="alternateSource">མཆིལ་མ་དོར་དང་དེ་བཞིན་དུ། །སྣབས་དོར་བ་ལ་རེ་རེ་འོ། །</s>
  </p>
  <p id="2140">
    <s id="2140:1" flag="alternateSource">དེ་ནས་ཉེ་རེག་བྱ་བ་ཡིན། །</s>
  </p>
  <p id="2141">
    <s id="2141:1" flag="alternateSource">སྒྲ་མེད་དེ་བཞིན་སོང་ནས་ནི། །ལམ་ལ་སོགས་པ་སྤངས་པའོ། །</s>
  </p>
  <p id="2142">
    <s id="2142:1" flag="alternateSource">དེ་ནས་གཞན་ཡང་ཅི་འདོད་པར། །ལྷོ་ཕྱོགས་མཐའ་ནི་ཕྱི་རོལ་དུ། །</s>
    <s id="2142:2">གཡང་ས་ཞིང་དང་ཚྭ་སྒོ་དང་། །དེ་བཞིན་བྱེ་མས་ཁྱབ་པ་ལ། །ཆུ་བོ་སྤང་ཞིང་ངོགས་ཀྱང་སྤང་། །</s>
  </p>
  <p id="2143">
    <s id="2143:1" flag="alternateSource">མི་གཙང་བ་ཡང་སྤང་བར་བྱ། །</s>
  </p>
  <p id="2144">
    <s id="2144:1" flag="alternateSource">རབ་ཏུ་བཀབ་དང་དབེན་ཡིད་ཆེས། །བས་མཐའ་སྐྱེ་བོ་རྣམ་སྤངས་པ། །</s>
    <s id="2144:2">སྔགས་པས་དེ་འདྲའི་ས་དག་ཏུ། །མི་གཙང་བ་ནི་དོར་བར་བྱ། །</s>
  </p>
  <p id="2145">
    <s id="2145:1" flag="alternateSource">སྔགས་ཟློས་དུས་ནི་ཤེས་པ་ཡིས། །ཅི་ལྟར་འདོད་པའི་ཤུགས་དག་མིན། །</s>
  </p>
  <p id="2146">
    <s id="2146:1" flag="alternateSource">དེ་ནས་གཙང་མཐའི་ཕྱོགས་སོང་ནས། །</s>
  </p>
  <p id="2147">
    <s id="2147:1" flag="alternateSource">བཤང་གཅིའི་བྱ་བ་བྱས་ནས་ནི། །དེ་ནས་གནས་སུ་ཅི་བདེར་གནས། །</s>
  </p>
  <p id="2148">
    <s id="2148:1" flag="alternateSource">གསལ་བའམ་དབེན་པའམ་གཡོགས་པའམ། །</s>
    <s id="2148:2">སྐྱེ་བོ་མེད་པའི་ས་ཕྱོགས་སུ། །མི་སྨྲ་ལུས་རེག་སྤངས་ནས་ནི། །རྟག་ཏུ་བཤང་གཅི་བྱ་བ་ཡིན། །</s>
  </p>
  <p id="2149">
    <s id="2149:1" flag="alternateSource">བཤང་དང་གཅི་བ་མེད་བྱས་ནས། །</s>
  </p>
  <p id="2150">
    <s id="2150:1" flag="alternateSource">སྡོམ་ཅན་གཙང་སྦྲ་རྟག་ཏུ་བྱ། །</s>
  </p>
  <p id="2151">
    <s id="2151:1" flag="alternateSource">རེག་ན་འཇམ་དང་འདོད་པ་ཡི། །སྲོག་ཆགས་རྣམ་པར་སྤངས་པ་ཡི། །</s>
    <s id="2151:2">ས་གསུམ་ཡོངས་སུ་བླངས་ནས་སུ། །</s>
    <s id="2151:3">གཅིག་གིས་བཤང་བའི་ཕྱོགས་སུ་བྱ། །</s>
  </p>
  <p id="2152">
    <s id="2152:1" flag="alternateSource">ས་ཡི་ཆ་གཉིས་དག་གིས་ཀྱང་། །ལག་པ་གཉིས་ནི་བཀྲུ་བར་བྱ། །</s>
  </p>
  <p id="2153">
    <s id="2153:1" flag="alternateSource">སྔགས་པས་ས་དག་རྟག་ཏུ་ནི། །སྔར་བསྟན་པ་དག་བླང་བར་བྱ། །</s>
  </p>
  <p id="2154">
    <s id="2154:1" flag="alternateSource">འབད་པས་རྐང་གཡོན་བཀྲུ་བྱ་སྟེ། །</s>
  </p>
  <p id="2155">
    <s id="2155:1" flag="alternateSource">དེ་ནས་གཡས་པ་བཀྲུ་བར་བྱ། །</s>
  </p>
  <p id="2156">
    <s id="2156:1" flag="alternateSource">ཕན་ཚུན་ཉིད་དུ་བཤིབས་ནས་ནི། །ཟློས་པས་རྐང་པ་བཀྲུ་བར་བྱ། །</s>
  </p>
  <p id="2157">
    <s id="2157:1" flag="alternateSource">སྔགས་ཟློས་པས་ནི་གཙང་སྦྲ་དག །</s>
  </p>
  <p id="2158">
    <s id="2158:1" flag="alternateSource">སྔར་ནི་རྒྱ་ཆེར་བསྟན་པ་ཡིན། །</s>
  </p>
  <p id="2159">
    <s id="2159:1" flag="alternateSource">དྲི་ང་<ref folio="F.182.a"/>མེད་པའི་གཙང་སྦྲ་ཡང་། །ཐུབ་པས་སྔར་ནི་བསྟན་པ་ཡིན། །</s>
  </p>
  <p id="2160">
    <s id="2160:1" flag="alternateSource">སྔགས་ཟློས་པ་ཡི་གཙང་སྦྲ་ནི། །འདིར་ནི་མདོར་བསྡུས་བསྟན་པ་ཡིན། །</s>
  </p>
  <p id="2161">
    <s id="2161:1" flag="alternateSource">དྲི་མ་བྲལ་བའི་གཙང་སྦྲ་ཡི། །གཙང་སྦྲ་ཉིད་ནི་རྟག་ཏུ་བྱ། །</s>
  </p>
  <p id="2162">
    <s id="2162:1" flag="alternateSource">རྒྱུད་རྣམས་ཀུན་ལ་སྣང་བ་ཞེས། །ཐུབ་པའི་དབང་པོས་གསུངས་པ་ཡིན། །</s>
  </p>
  <p id="2163">
    <s id="2163:1" flag="alternateSource">དེ་ནས་ཟློས་པས་ཉེ་རེག་བྱ། །</s>
  </p>
  <p id="2164">
    <s id="2164:1" flag="alternateSource">སྡོམ་ཅན་གྱིས་གྲུབ་ལས་ཀྱང་བྱ། །</s>
  </p>
  <p id="2165">
    <s id="2165:1" flag="alternateSource">སྔར་བསྟན་པ་ཡི་ཆོ་ག་ཡིས། །ཡིད་ནི་ནང་གི་དག་པ་ཡིན། །</s>
  </p>
  <p id="2166">
    <s id="2166:1" flag="alternateSource">རྒྱུད་རྣམས་ཀུན་ལ་བསྔགས་པ་ཡི། །གཙང་སྦྲ་ལྔ་ཡི་ཆོ་ག་གསུངས། །</s>
  </p>
  <p id="2167">
    <s id="2167:1" flag="alternateSource">ལུས་ཀྱི་དག་དང་ངག་དག་དང་། །ཡིད་ཀྱི་དག་པ་ཡིན་པར་བསྟན། །</s>
  </p>
  <p id="2168">
    <s id="2168:1" flag="alternateSource">བཞི་པ་བདེན་པའི་དག་པ་སྟེ། །</s>
  </p>
  <p id="2169">
    <s id="2169:1" flag="alternateSource">ཆུ་ཡི་དག་པ་ལྔ་པར་བཤད། །</s>
  </p>
  <p id="2170">
    <s id="2170:1" flag="alternateSource">བདེན་པའི་ཆོས་ཅན་ཁྲོ་བ་ཐུལ། །</s>
  </p>
  <p id="2171">
    <s id="2171:1" flag="alternateSource">དེ་ཉིད་ཤེས་ཤིང་བསྟན་བཅོས་མཐོང་། །</s>
  </p>
  <p id="2172">
    <s id="2172:1" flag="alternateSource">ཕྲ་བའི་དེ་ཉིད་དོན་ལ་མཁས། །</s>
  </p>
  <p id="2173">
    <s id="2173:1" flag="alternateSource">སྔགས་ཤེས་ལས་ལ་གྲགས་པ་དང་། །</s>
    <s id="2173:2">ཕྱི་དང་ནང་ལ་མཁས་པ་དག །</s>
  </p>
  <p id="2174">
    <s id="2174:1" flag="alternateSource">དེ་ལ་དངོས་གྲུབ་རྙེད་མི་དཀའ། །</s>
  </p>
  <p id="2175">
    <s id="2175:1" flag="alternateSource">བདེན་པའི་ཆོས་ནི་རྣམ་སྤངས་པའི། །རྫུན་གྱི་ཚིག་ནི་སྨྲ་མི་བྱ། །</s>
  </p>
  <p id="2176">
    <s id="2176:1" flag="alternateSource">དེ་ཉིད་ཐམས་ཅད་རྣམ་སྤངས་པའི། །མ་རུངས་རབ་ཏུ་མ་རུངས་དང་། །རྣམ་པར་སྡང་དང་འཁྲུག་བཅས་དང་། །རྩུབ་དང་གནད་རྣམས་སྨྲ་བ་དང་། །</s>
    <s id="2176:2">བདེན་པའི་ཆོས་ནི་རྣམ་ཉམས་པ། །སེམས་ཅན་གཞན་ལ་གནོད་བྱེད་པ། །ཕྲ་མ་ཉོན་མོངས་ཅན་སེམས་དང་། །ཆོས་ཀུན་རྣམ་པར་སྤངས་པ་དང་། །</s>
    <s id="2176:3">རྟག་ཏུ་འཚེ་བའི་བདག་ཉིད་དང་། །ཁྲིམས་འཆལ་ཆོས་མིན་སྤྱོད་པ་དང་། །</s>
    <s id="2176:4">ཟློས་པའི་སྔགས་པས་རྟག་ཏུ་སྤང་། །</s>
  </p>
  <p id="2177">
    <s id="2177:1" flag="alternateSource">གྲོང་གི་ཆོས་ཀྱང་དེ་བཞིན་ནོ། །</s>
  </p>
  <p id="2178">
    <s id="2178:1" flag="alternateSource">ཁྲོ་བ་ལོག་པར་འབྱུང་བ་ཡི། །འཇིག་རྟེན་ཕ་རོལ་འཇིགས་རྣམས་ལ། །སངས་རྒྱས་བྱང་ཆུབ་སེམས་དཔའ་དང་། །བློ་ལྡན་རྣམས་ཀྱིས་ཡོངས་སུ་སྨད། །</s>
  </p>
  <p id="2179">
    <s id="2179:1" flag="alternateSource">རྟག་ཏུ་རང་རྒྱལ་བསེ་རུ་དང་། །ཉན་ཐོས་ཀྱིས་ཀྱང་རྟག་ཏུ་སྨད། །</s>
  </p>
  <p id="2180">
    <s id="2180:1" flag="alternateSource">བརྫུན་པ་དེ་བཞིན་འཇིག་རྟེན་ན། །</s>
  </p>
  <p id="2181">
    <s id="2181:1" flag="alternateSource">ས་སྟེང་གྲུབ་པ་འདོད་རྣམས་ལའོ། །</s>
  </p>
  <p id="2182">
    <s id="2182:1" flag="alternateSource">བརྫུན་པ་ཉེ་བར་སྨྲ་བ་དག །</s>
  </p>
  <p id="2183">
    <s id="2183:1" flag="alternateSource">ཤིན་ཏུ་མི་བཟད་དམྱལ་བར་འགྲོ། །</s>
  </p>
  <p id="2184">
    <s id="2184:1" flag="alternateSource">དེ་བཞིན་དུད་འགྲོ་ཡི་དགས་དང་། །གཤིན་རྗེའི་འཇིག་རྟེན་རྟག་ཏུ་འགྲོ། །</s>
  </p>
  <p id="2185">
    <s id="2185:1" flag="alternateSource">བརྫུན་ནི་ཉེ་བར་སྨྲ་བ་ཡིས། །དེར་ནི་རྟག་ཏུ་གནས་པ་ཡིན། །</s>
  </p>
  <p id="2186">
    <s id="2186:1" flag="alternateSource"><ref folio="F.182.b"/>བློ་ངན་མི་བཟད་ལྟུང་བ་ནི། །ཐིག་ནག་རབ་ཏུ་ཚ་བ་དང་། །</s>
    <s id="2186:2">ཡང་སོས་རལ་གྲིའི་ལོ་མ་དང་། །དེ་བཞིན་ཤལ་མ་ལི་ནགས་སུ། །བརྫུན་སྨྲ་བ་ཡི་གང་ཟག་ནི། །བསྐལ་པ་མང་པོར་དེར་གནས་སོ། །</s>
  </p>
  <p id="2187">
    <s id="2187:1" flag="alternateSource">ལོག་པར་སྨྲ་བར་གྱུར་པ་དང་། །རྨོངས་པས་ལོག་པར་བརྗོད་པ་ཡིས། །འབྱུང་པོ་རྣམས་ལ་སླུ་བྱེད་པ། །དེ་ལ་སྔགས་གྲུབ་ག་ལ་ཡོད། །</s>
  </p>
  <p id="2188">
    <s id="2188:1" flag="alternateSource">དེས་ན་རྨོངས་པའི་ལས་དེ་ཡིས། །སྔགས་ནི་གྲུབ་པར་མ་མཐོང་ནས། །</s>
  </p>
  <p id="2189">
    <s id="2189:1" flag="alternateSource">འདི་སྐད་དུ་ནི་ཚིག་སྨྲ་བ། །སྔགས་ལས་གྲུབ་པ་མེད་དོ་ཞེས། །</s>
    <s id="2189:2">དེ་སྐད་ཀྱི་ནི་ཚིག་སྨྲ་བ། །</s>
    <s id="2189:3">གང་གིས་སངས་རྒྱས་བསྟན་པ་འདི། །ས་སྟེང་འདིར་ནི་སྤངས་པ་ཡིན། །</s>
  </p>
  <p id="2190">
    <s id="2190:1" flag="alternateSource">བསྐལ་པ་བྱེ་བ་མང་པོར་ཡང་། །དེ་ལ་གྲུབ་པ་ག་ལ་ཡོད། །</s>
  </p>
  <p id="2191">
    <s id="2191:1" flag="alternateSource">དེས་ན་མི་བཟད་དམྱལ་བར་འཚེད། །མནར་མེད་འཇིགས་པ་ཆེན་པོ་དང་། །</s>
    <s id="2191:2">ཡང་སོས་དང་ནི་ཐིག་ནག་དང་། །རབ་ཏུ་ཚ་བའི་དམྱལ་བར་ནི། །དམ་པའི་ཆོས་ལ་བརྙས་པ་ཡིས། །དེར་ནི་བསྐལ་པ་ཆེན་པོར་གནས། །</s>
  </p>
  <p id="2192">
    <s id="2192:1" flag="alternateSource">གང་ཡང་དམྱལ་བ་མི་བཟད་པར། །བྱིས་པའི་སྐྱེ་བོ་འཚེད་བྱེད་པ། །</s>
    <s id="2192:2">དམ་པའི་ཆོས་ལ་བརྙས་བྱེད་དང་། །ཞེ་སྡང་མུན་པས་བསྒྲིབས་པའོ། །</s>
  </p>
  <p id="2193">
    <s id="2193:1" flag="alternateSource">མི་ཤེས་བྱིས་པའི་ངོ་བོ་འམ། །རྨོངས་པ་ལོག་པའི་ང་རྒྱལ་གྱིས། །རིག་པའི་རྒྱལ་པོ་བརྙས་བྱེད་པ། །མི་བཟད་དམྱལ་བར་འགྱུར་བ་ཡིན། །</s>
  </p>
  <p id="2194">
    <s id="2194:1" flag="alternateSource">དེ་བས་སྡིག་པ་མི་བྱ་ཞིང་། །ལོག་པར་སྨྲ་བའང་སྨད་པ་དང་། །</s>
    <s id="2194:2">དམ་པའི་ཆོས་ཀྱང་མི་བརྙས་ཤིང་། །ལྟ་བ་ལོག་པའང་སྨད་པར་བྱ། །</s>
  </p>
  <p id="2195">
    <s id="2195:1" flag="alternateSource">དེ་བས་རྟག་ཏུ་དད་གྱུར་ནས། །</s>
  </p>
  <p id="2196">
    <s id="2196:1" flag="alternateSource">སྔགས་ཀྱི་ཆོ་ག་རྟག་ཏུ་བསྟེན། །</s>
  </p>
  <p id="2197">
    <s id="2197:1" flag="alternateSource">ཆོས་ཤེས་བདེན་པར་སྨྲ་བ་དང་། །སེམས་ཅན་རྣམས་ལ་ཕན་པར་དགའ། །</s>
  </p>
  <p id="2198">
    <s id="2198:1" flag="alternateSource">སྔགས་དང་སྔགས་ཤེས་བསྟེན་གྱུར་པ། །ངེས་པར་དེ་ལ་གྲུབ་པ་ཡིན། །</s>
  </p>
  <p id="2199">
    <s id="2199:1" flag="alternateSource">མཆོག་དང་བར་མ་ཐ་མ་ལས། །རྣམ་པ་སྣ་ཚོགས་ལས་བྱེད་དེ། །</s>
  </p>
  <p id="2200">
    <s id="2200:1" flag="alternateSource">ལས་ནི་བྱ་བས་བྱེད་པ་སྟེ། །</s>
  </p>
  <p id="2201">
    <s id="2201:1" flag="alternateSource">བྱ་བ་མི་བྱེད་རྟག་ཏུ་ནི། །</s>
    <s id="2201:2">བྱ་བ་ལས་ནི་ལྡན་པ་ལས། །རྟག་ཏུ་དེ་ལས་གྲུབ་པར་འགྱུར། །</s>
  </p>
  <p id="2202">
    <s id="2202:1" flag="alternateSource">བྱ་ཕྱིར་ལས་རྣམས་ཐམས་ཅད་ཕྱིར། །ལས་ཕྱིར་རྟག་ཏུ་བྱ་བ་ཡིན། །</s>
  </p>
  <p id="2203">
    <s id="2203:1" flag="alternateSource">བྱ་བའི་དོན་དུ་བྱ་བ་མིན། །</s>
  </p>
  <p id="2204">
    <s id="2204:1" flag="alternateSource">བྱ་བ་ལས་ལ་སྦྱར་བ་ཡིན། །</s>
  </p>
  <p id="2205">
    <s id="2205:1" flag="alternateSource">དོན་བཅས་ཉིད་ཀྱི་བྱ་བ་ལ། །བྱ་བ་ཉིད་ཀྱིས་རྟག་ཏུ་<ref folio="F.183.a"/>བྱ། །</s>
  </p>
  <p id="2206">
    <s id="2206:1" flag="alternateSource">བྱ་བ་ལས་དང་འབྲས་བུ་ཉིད། །བྱ་བ་ལས་འབྲས་རྟག་ཏུ་བྱ། །</s>
  </p>
  <p id="2207">
    <s id="2207:1" flag="alternateSource">འབྲས་མེད་པ་ལས་འབྲས་འབྱུང་ཞིང་། །འབྲས་བུ་ཉིད་ཀྱང་རྟག་འབྲས་འགྱུར། །</s>
  </p>
  <p id="2208">
    <s id="2208:1" flag="alternateSource">འབྲས་མེད་འབྲས་བུར་བཅས་པ་ཡང་། །ཐམས་ཅད་འབྲས་བུ་ཁོ་ནར་འགྱུར། །</s>
  </p>
  <p id="2209">
    <s id="2209:1" flag="alternateSource">ཡང་དག་ལྡན་པས་སྔགས་གྲུབ་སྟེ། །</s>
  </p>
  <p id="2210">
    <s id="2210:1" flag="alternateSource">ཡང་དག་ལྡན་པས་སྔགས་གྲུབ་པའོ། །</s>
  </p>
  <p id="2211">
    <s id="2211:1" flag="alternateSource">ལྡན་པས་རྣམ་པར་བྲལ་བ་ནི། །མི་ལྡན་ལྡན་པ་གྲུབ་པ་མིན། །</s>
  </p>
  <p id="2212">
    <s id="2212:1" flag="alternateSource">བསྒྲུབ་བྱ་སྒྲུབ་པ་མེད་པ་ནི། །དེ་ལ་གྲུབ་པ་མི་འགྲུབ་བོ། །</s>
    <s id="2212:2">གྲུབ་པའི་རྫས་ནི་ཐམས་ཅད་ཀྱང་། །གྲུབ་པའི་རྒྱུ་དང་འགལ་བ་ཡིན། །</s>
  </p>
  <p id="2213">
    <s id="2213:1" flag="alternateSource">སྔགས་པ་མ་གྲུབ་སྒྲུབ་བྱེད་པ། །སྔགས་ནི་སྒྲུབ་པར་བྱེད་པ་ཡིན། །</s>
  </p>
  <p id="2214">
    <s id="2214:1" flag="alternateSource">བྱེད་པ་རབ་འདོད་ལས་ཡིན་ཏེ། །</s>
  </p>
  <p id="2215">
    <s id="2215:1" flag="alternateSource">ལས་ལ་འདོད་པ་བྱ་བར་འདོད། །</s>
  </p>
  <p id="2216">
    <s id="2216:1" flag="alternateSource">ལས་མིན་ལས་ནི་ཐམས་ཅད་ལ། །ལས་ཀྱི་རྒྱུར་ནི་མི་བྱའོ། །</s>
  </p>
  <p id="2217">
    <s id="2217:1" flag="alternateSource">སྔགས་དང་རྒྱུད་ཀྱི་དོན་ལྡན་པའི། །འབྲས་བཅས་ལས་ནི་བརྩམ་པར་བྱ། །</s>
  </p>
  <p id="2218">
    <s id="2218:1" flag="alternateSource">བརྩམ་པའི་ལས་ནི་བརྩམ་པར་བྱ། །</s>
  </p>
  <p id="2219">
    <s id="2219:1" flag="alternateSource">ལས་མེད་ཉིད་ལ་བརྩམ་མི་བྱ། །</s>
  </p>
  <p id="2220">
    <s id="2220:1" flag="alternateSource">མ་བརྩམས་བྱ་བའི་སྔགས་རྣམས་ནི། །ལུས་ཅན་ཀུན་ལ་འགྲུབ་མི་འགྱུར། །</s>
  </p>
  <p id="2221">
    <s id="2221:1" flag="alternateSource">སེམས་ཅན་ཀུན་ལ་ཐུགས་བརྩེ་བས། །ཐུབ་པ་མཆོག་གིས་སྔོན་གསུངས་པ། །སྔགས་ནི་རྒྱུ་ཡི་སྒོ་དག་ནས། །</s>
  </p>
  <p id="2222">
    <s id="2222:1" flag="alternateSource">རྒྱལ་བའི་སྲས་ལ་དམ་ཚིག་བཤད། །</s>
  </p>
  <p id="2223">
    <s id="2223:1" flag="alternateSource">སྒྲུབ་པ་སྔགས་ནི་ཀུན་ཤེས་ཤིང་། །སྔགས་ཀྱི་རྒྱལ་པོ་མཆོག་འདི་ནི། །སྔགས་ཀྱི་ཚུལ་དུ་རབ་བསྟན་ཡིན། །</s>
  </p>
  <p id="2224">
    <s id="2224:1" flag="alternateSource">ཡང་དག་རྫོགས་ལམ་རྒྱུ་ཡིན་པས། །</s>
    <s id="2224:2">གང་དུ་རིགས་པ་རྟགས་ཡོད་ལ། །སྔགས་རྣམས་ཐམས་ཅད་འགྲུབ་པར་འགྱུར། །</s>
  </p>
  <p id="2225">
    <s id="2225:1" flag="alternateSource">དུས་ནི་རིང་པོ་མི་ཐོགས་པར། །མཁས་པས་གྲུབ་པ་ཐོབ་པ་ཡིན། །</s>
  </p>
  <p id="2226">
    <s id="2226:1" flag="alternateSource">འབྱུང་པོ་རྣམས་ལ་ཞི་དོན་དུ། །རྫོགས་སངས་རྒྱས་ཀྱིས་རབ་ཏུ་བསྟན། །</s>
  </p>
  <p id="2227">
    <s id="2227:1" flag="alternateSource">ལམ་ཡང་སྔགས་ཀྱི་ཚུལ་གྱིས་ནི། །མྱ་ངན་འདས་གྲོང་འགྲོ་བ་ཡིན། །</s>
  </p>
  <p id="2228">
    <s id="2228:1" flag="alternateSource">དེ་བཞིན་རྟག་ཏུ་བྱང་ཆུབ་ལམ། །ལས་དོན་ཐམས་ཅད་རྫོགས་པར་བྱེད། །</s>
  </p>
  <p id="2229">
    <s id="2229:1" flag="alternateSource">དེ་ཡི་མཐར་ཐུག་དཔུང་གཉེན་ནི། །དང་པོའི་གནས་ནི་སངས་རྒྱས་ཉིད། །</s>
    <s id="2229:2">དེ་བཞིན་འབད་མེད་གྲུབ་པ་ནི། །འདི་ལས་འབྲས་བཅས་ཐོབ་པ་ཡིན། །</s>
  </p>
  <p id="2230">
    <s id="2230:1" flag="alternateSource">སྣ་ཚོགས་ལས་དང་ལས་ཤེས་ཡིན། །</s>
  </p>
  <p id="2231">
    <s id="2231:1" flag="alternateSource">སྔགས་བཟླས་དག་ནི་བྱེད་པར་འགྱུར། །</s>
  </p>
  <p id="2232">
    <s id="2232:1" flag="alternateSource">ཚུལ་ཁྲིམས་བསམ་གཏན་རྣམ་<ref folio="F.183.b"/>ཐར་རྣམས། །མདོར་བསྡུས་འདི་ཡིས་ཐོབ་པ་སྟེ། །</s>
  </p>
  <p id="2233">
    <s id="2233:1" flag="alternateSource">དོན་ཀུན་སྒྲུབ་བྱེད་གྲུབ་པ་སྟེ། །</s>
  </p>
  <p id="2234">
    <s id="2234:1" flag="alternateSource">རྒྱལ་བ་མཆོག་གིས་གསུངས་པ་ཡིན། །</s>
  </p>
  <p id="2235">
    <s id="2235:1" flag="alternateSource">ནོར་རྣམས་རྒྱས་པར་འཐོབ་འགྱུར་ཏེ། །</s>
  </p>
  <p id="2236">
    <s id="2236:1" flag="alternateSource">དམ་པའི་འགྲོ་བར་གནས་པ་དང་། །</s>
    <s id="2236:2">དེ་བཞིན་རྟག་ཏུ་གནོད་སྦྱིན་སྤྱན། །ལྷ་མིའི་རྒྱལ་སྲིད་བྱེད་པར་འགྱུར། །</s>
  </p>
  <p id="2237">
    <s id="2237:1" flag="alternateSource">མི་ལྷ་ལྷ་མིན་འཇིག་རྟེན་གྱི། །དེ་བཞིན་བདག་པོ་ཐོབ་འགྱུར་ཏེ། །</s>
  </p>
  <p id="2238">
    <s id="2238:1" flag="alternateSource">བདག་པོ་མ་ལུས་དེ་དག་གི། །སྔགས་པས་ཐམས་ཅད་འཐོབ་པ་དང་། །འབྲས་བཅས་བྱ་བ་བྱེད་པར་འགྱུར། །</s>
  </p>
  <p id="2239">
    <s id="2239:1" flag="alternateSource">གཙང་སྦྲའི་སྤྱོད་དང་ལྡན་པ་དང་། །ཚུལ་ཁྲིམས་བསམ་གཏན་རྟག་ཏུ་དགའ། །</s>
  </p>
  <p id="2240">
    <s id="2240:1" flag="alternateSource">རྒྱུད་རྣམས་ཀུན་ལས་གསུངས་པ་ཡི། །སྔགས་པས་བཟླས་པ་རྟག་ཏུ་བྱ། །</s>
  </p>
  <p id="2241">
    <s id="2241:1" flag="alternateSource">སྔགས་པ་འབྱོར་པ་འདོད་པ་ཡིས། །ལས་རྣམས་སྣ་ཚོགས་བྱ་བ་སྟེ། །</s>
  </p>
  <p id="2242">
    <s id="2242:1" flag="alternateSource">དེ་བཞིན་མཆོག་དང་བར་མ་དང་། །ཐ་མ་ཉིད་ཀྱང་བྱ་བ་ཡིན། །</s>
  </p>
  <p id="2243">
    <s id="2243:1" flag="alternateSource">ཐ་མས་ལོངས་སྤྱོད་འཕེལ་པའི་གནས། །</s>
  </p>
  <p id="2244">
    <s id="2244:1" flag="alternateSource">འབྲིང་གིས་གོང་མའི་ལུས་ཐོབ་ཅིང་། །</s>
    <s id="2244:2">མཆོག་གིས་རབ་ཏུ་འགྲོ་བ་སྟེ། །</s>
  </p>
  <p id="2245">
    <s id="2245:1" flag="alternateSource">ཟློས་པས་རྟག་ཏུ་ཐོབ་པར་འགྱུར། །</s>
  </p>
  <p id="2246">
    <s id="2246:1" flag="alternateSource">སྔགས་པས་ཟློས་མཐར་ངལ་བསོ་ཞིང་། །ཇི་སྲིད་དུས་སུ་བསྡད་པར་བྱ། །</s>
  </p>
  <p id="2247">
    <s id="2247:1" flag="alternateSource">ཟློས་པས་དུས་ལ་བབ་པ་ན། །</s>
  </p>
  <p id="2248">
    <s id="2248:1" flag="alternateSource">དེར་ནི་བསྒྲུབ་པ་བྱ་བ་ཡིན། །</s>
  </p>
  <p id="2249">
    <s id="2249:1" flag="alternateSource">དེ་ལྟར་མོད་ཀྱི་དེ་ལ་སྔགས་པས་ལས་རྣམས་བསྒྲུབ་པ་ན་དེར་རྟག་ཏུ་བཟླས་ན། </s>
  </p>
  <p id="2250">
    <s id="2250:1" flag="alternateSource">སྐྱེས་བུ་རྣམས་ཀྱི་སྡིག་པ་ཟད་པར་བྱེད་ཅིང་། </s>
    <s id="2250:2">ལས་རྣམ་པ་སྣ་ཚོགས་སྐྱེ་བ་བརྒྱུད་པ་དག་ཏུ་གང་དུ་གང་བྱས་པ་དེ་དག་ལ་གྲུབ་པ་གནས་པར་ནམ་ཞིག་འགྱུར་ཞེ་ན། </s>
  </p>
  <p id="2251">
    <s id="2251:1" flag="alternateSource">སྐྱེས་བུས་ཇི་སྲིད་ཚོགས་པ་རྙེད་པ་ན། </s>
  </p>
  <p id="2252">
    <s id="2252:1" flag="alternateSource">སྔགས་པའི་ངོ་བོས་སྔགས་བཟླས་པ་ན་སྡིག་པ་ཟད་པའི་དོན་དང་ལས་བསྲབས་པས་སྔགས་འགྲུབ་པར་འགྱུར་ཏེ། </s>
  </p>
  <p id="2253">
    <s id="2253:1" flag="alternateSource">དེ་བཞིན་དུ་མཆོག་དང་བར་མ་དང་ཐ་མ་དང་འཇིག་རྟེན་གྱིས་མཆོད་པ་དང་། </s>
    <s id="2253:2">བཟླས་པས་སྡིག་པ་མཐའ་དག་ཟད་པར་བྱེད་ཅིང་། ལུས་ཅན་ཐམས་ཅད་ཀྱི་སྐྱེ་བ་བརྒྱུད་པ་དག་ཏུ་གང་བྱས་པའི་སྡིག་པ་དེ་དག་ཐམས་ཅད་འཇིག་པར་བྱེད་དེ</s>
  </p>
  <p id="2254">
    <s id="2254:1" flag="alternateSource">དེ་བཞིན་གཤེགས་པ་རྣམས་ཀྱི་སྔགས་བཟླས་ན་ལུས་རྒྱན་རྣམ་པ་སྣ་ཚོགས་ཀྱིས་བརྒྱན་པ་ཡིད་དགའ་ཞིང་། ཡོན་ཏན་ཐམས་ཅད་ཀྱིས་གྲགས་པར་འགྱུར་བ་དང་། གནོད་སྦྱིན་གྱི་ཚོགས་ཀྱི་<ref folio="F.184.a"/>རྒྱལ་པོ་ཉིད་དང་རྟག་ཏུ་དོན་ཐམས་ཅད་ཐོབ་པ་དང་ལྡན་པ་ཡིན་ནོ། །</s>
  </p>
  <p id="2255">
    <s id="2255:1" flag="alternateSource">བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། འཕགས་པ་འཇམ་དཔལ་གྱི་རྩ་བའི་ཆོ་ག་རབ་འབྱམ་ལས། སྒྲུབ་པའི་ཐབས་ཀྱི་ལས་ཀྱི་གནས་བཞི་པ་ལས་བཟླས་པ་དང་ངེས་པར་སྡོམ་པ་དང་སྦྱིན་སྲེག་དང་བསམ་གཏན་དང་། གཙང་སྦྲའི་སྤྱོད་པ་དང་ལས་ཐམས་ཅད་ཀྱི་ཆོ་ག་སྒྲུབ་པའི་ལེའུ་རབ་འབྱམ་བཅུ་གཅིག་པ་རྫོགས་སོ།། །།</s>
  </p>
  <p id="2256">
    <s id="2256:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ལ་གཟིགས་ནས། </s>
  </p>
  <p id="2257">
    <s id="2257:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="2257:2">འཇམ་དཔལ་ཉོན་ཅིག །</s>
  </p>
  <p id="2258">
    <s id="2258:1" flag="alternateSource">ཁྱོད་ཀྱི་རིག་པའི་སྔགས་རྗེས་སུ་སྤྱོད་པ། སེམས་ཅན་ཐམས་ཅད་ཀྱི་དོན་ལ་རྗེས་སུ་བརྩོན་པ། </s>
    <s id="2258:2">སེམས་ཅན་རྣམས་གང་ཟློས་པར་བྱེད་པ་དང་གང་གིས་ཟློས་པར་བྱེད་པ་དང་། </s>
    <s id="2258:3">དེའི་ཕྲེང་བའི་ཆོ་ག་དེ་ཐམས་ཅད་རྒྱུད་ཐམས་ཅད་ཀྱི་སྤྱི་སྔགས་ཐམས་ཅད་ཀྱི་སྒྲུབ་པའི་ཐབས་ལེགས་པར་རབ་ཏུ་ཉོན་ལ་ཡིད་ལ་ཟུང་ཤིག །</s>
    <s id="2258:4">དེ་སྐད་ཅེས་བཀའ་སྩལ་པ་དང་། </s>
    <s id="2258:5">འཇམ་དཔལ་གཞོན་ནུར་གྱུར་པས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="2259">
    <s id="2259:1" flag="alternateSource">བཅོམ་ལྡན་འདས་ལེགས་སོ་ལེགས་སོ། །</s>
  </p>
  <p id="2260">
    <s id="2260:1" flag="alternateSource">བདག་ལ་ཐུགས་བརྩེ་བའི་དོན་དང་། སྔགས་ཐམས་ཅད་ཀྱི་སྤྱོད་པ་དང་དམ་ཚིག་ལ་ཞུགས་པ་རྣམས་ཀྱིས་སེམས་ཅན་རྣམས་ཀྱི་སླད་དུ་དེ་བཤད་དུ་གསོལ། </s>
  </p>
  <p id="2261">
    <s id="2261:1" flag="alternateSource">དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="2262">
    <s id="2262:1" flag="alternateSource">འཇམ་དཔལ་ཉོན་ཅིག །</s>
  </p>
  <p id="2263">
    <s id="2263:1" flag="alternateSource">རྣམ་པར་དབྱེ་བ་རྒྱ་ཆེར་བཤད་པར་བྱ་སྟེ། </s>
  </p>
  <p id="2264">
    <s id="2264:1" flag="alternateSource">སྔགས་ཐམས་ཅད་ཀྱི་སྤྱོད་པ་ལ་མངོན་པར་བརྩོན་པ་ན་སེམས་ཅན་ཐམས་ཅད་ཀྱི་དོན་སྒྲུབ་པར་བྱེད་དེ། </s>
  </p>
  <p id="2265">
    <s id="2265:1" flag="alternateSource">དང་པོར་རེ་ཞིག་སྔགས་སུ་འགྱུར་བ་དེ་གང་ཞེ་ན། </s>
  </p>
  <p id="2266">
    <s id="2266:1" flag="alternateSource">ན་མཿསརྦ་བུད་དྷཱ་ནཱཾ། ཨ་ཙིན་ཏྱཱད་བུད་དྷ་རཱུ་པཱི་ཎཱཾ། ཏདྱ་ཐཱ། </s>
    <s id="2266:2">ཨོྃ་ཀུ་རུ་ཀུ་རུ། སརྦཱ་རྠཱཾ་སཱ་དྷ་ཡ། སརྦ་དུཥྚཾ་བི་མོ་ཧ་ནི། ག་ག་ནཱ་བི་ལམྤེ་བི་ཤོ་དྷ་ཡ་སྭཱ་ཧཱ། </s>
    <s id="2266:3">སྔགས་འདིས་ཕྲེང་བ་ཐམས་ཅད་ལ་ལས་བྱའོ། །</s>
  </p>
  <p id="2267">
    <s id="2267:1" flag="alternateSource">སྦྱང་བ་དང་དགུག་པ་དང་བླང་བ་དང་རྒྱུ་བ་ལ་སོགས་པའི་ལས་བྱའོ། །</s>
  </p>
  <p id="2268">
    <s id="2268:1" flag="alternateSource"><ref folio="F.184.b"/>དང་པོ་ཕྲེང་བའི་ཤིང་ལ་ནི། །སྔགས་ཀྱིས་ལན་གྲངས་ཉི་ཤུ་བདུན། །</s>
    <s id="2268:2">མངོན་པར་བསྔགས་པ་བྱས་ནས་ནི། །སྡོམ་བརྩོན་རྟག་ཏུ་བསྲུང་བ་བྱ། །</s>
  </p>
  <p id="2269">
    <s id="2269:1" flag="alternateSource">མཚན་གཅིག་དེར་ནི་ཉལ་བྱས་ན། །</s>
  </p>
  <p id="2270">
    <s id="2270:1" flag="alternateSource">རྨི་ལམ་ནང་དུ་དེས་མཐོང་བ། །མི་མ་ཡིན་གཟུགས་གྲུབ་པ་ནི། །མི་སྡུག་མཆེ་བ་གཙིགས་པའོ། །</s>
  </p>
  <p id="2271">
    <s id="2271:1" flag="alternateSource">སྔགས་པ་ལ་ནི་དེས་སྨྲས་པ། །ནོར་ནི་ཅི་འདོད་ཁྱེར་ཅིག་ཅེས། །</s>
    <s id="2271:2">སྒྲུབ་བྱེད་ནང་པར་ལངས་ནས་ནི། །ཤིང་དེ་ལས་ནི་འགྲོ་བར་བྱེད། །</s>
  </p>
  <p id="2272">
    <s id="2272:1" flag="alternateSource">སྔགས་པས་ཤིང་དེ་བོར་ནས་ནི། །གཞན་དག་ཏུ་ནི་འགྲོ་བྱེད་ན། །</s>
  </p>
  <p id="2273">
    <s id="2273:1" flag="alternateSource">མི་སྡུག་གཟུགས་ཅན་འཇིགས་བྱེད་པ། །རྨི་ལམ་དུ་ཡང་མཐོང་མི་འགྱུར། །</s>
  </p>
  <p id="2274">
    <s id="2274:1" flag="alternateSource">དང་པོར་རུ་དྲཱ་ཀྵ་ཡིན་ཏེ། །</s>
  </p>
  <p id="2275">
    <s id="2275:1" flag="alternateSource">ཨིན་དྲཱཀྵ་ནི་གཉིས་པ་ཡིན། །</s>
  </p>
  <p id="2276">
    <s id="2276:1" flag="alternateSource">ཐ་མ་བོ་དེ་ཙེ་ཡིན་ལ། །</s>
    <s id="2276:2">གཞན་ཡང་འབྲས་བུ་ཡོད་པའོ། །</s>
  </p>
  <p id="2277">
    <s id="2277:1" flag="alternateSource">ཤིང་ལ་ལེགས་པར་འཛེག་མཁས་པའི། །གྲོགས་དང་ལྷན་ཅིག་འཛེག་པར་བྱ། །</s>
  </p>
  <p id="2278">
    <s id="2278:1" flag="alternateSource">གྲོགས་པོ་མེད་པར་གྱུར་ན་ནི། །རང་ཉིད་དེ་ལ་འཛེག་པར་བྱ། །</s>
  </p>
  <p id="2279">
    <s id="2279:1" flag="alternateSource">སྟེང་གི་ཡལ་གའི་འབྲས་གནས་སུ། །སྡོམ་བརྩོན་བརྟུལ་ཞུགས་ཅན་འཛེགས་ཏེ། །</s>
  </p>
  <p id="2280">
    <s id="2280:1" flag="alternateSource">རྟག་ཏུ་དེ་ལ་བག་ཡོད་པས། །སྟེང་གི་ཡལ་ག་ལ་བྱུང་ནས། །</s>
  </p>
  <p id="2281">
    <s id="2281:1" flag="alternateSource">ཡལ་གའི་སྟེང་གི་འབྲས་བླངས་ཏེ། །</s>
  </p>
  <p id="2282">
    <s id="2282:1" flag="alternateSource">སྟེང་གི་ལས་ལ་སྦྱར་བར་བྱ། །</s>
  </p>
  <p id="2283">
    <s id="2283:1" flag="alternateSource">སྟེང་གི་གྲུབ་པ་མཆོག་ཏུ་ནི། །གང་ཟག་མཆོག་གིས་གསུངས་པ་ཡིན། །</s>
  </p>
  <p id="2284">
    <s id="2284:1" flag="alternateSource">བར་མ་བར་མའི་གྲུབ་པ་སྟེ། །</s>
  </p>
  <p id="2285">
    <s id="2285:1" flag="alternateSource">གྲུབ་པ་ཐ་མའང་ཐ་མའི་ཡིན། །</s>
  </p>
  <p id="2286">
    <s id="2286:1" flag="alternateSource">རྟག་ཏུ་སྲོག་ཆགས་མ་ཟོས་པའི། །འབྲས་བུ་ཡང་དག་བླང་བར་བྱ། །</s>
  </p>
  <p id="2287">
    <s id="2287:1" flag="alternateSource">ནུབ་ཀྱི་ཡལ་ག་ལས་ཐོབ་པ། །རྫས་ཀྱི་རྒྱུར་ནི་གྲུབ་པ་ཡིན། །</s>
  </p>
  <p id="2288">
    <s id="2288:1" flag="alternateSource">བྱང་གི་གནོད་སྦྱིན་ལ་སོགས་དང་། །ལྷ་རྣམས་རྟག་ཏུ་འགུགས་པར་བྱེད། །</s>
  </p>
  <p id="2289">
    <s id="2289:1" flag="alternateSource">སྐད་ཅིག་འགུགས་པར་བྱེད་བསྟེན་པའི། །འབྱུང་པོ་ཐམས་ཅད་ཞི་ཕྱིར་དང་། །</s>
    <s id="2289:2">ལྷ་དང་ལྷ་མིན་དྲི་ཟ་དང་། །མི་འམ་ཅི་དང་སྲིན་པོ་རྣམས། །དབང་དུ་བྱ་བའི་ལས་བྱེད་དེ</s>
  </p>
  <p id="2290">
    <s id="2290:1" flag="alternateSource">འབྱུང་པོ་ཀུན་ཡང་རྒྱས་པར་བྱེད། །</s>
  </p>
  <p id="2291">
    <s id="2291:1" flag="alternateSource">དོན་ཡོད་ལས་ནི་བྱེད་པ་སྟེ། །</s>
  </p>
  <p id="2292">
    <s id="2292:1" flag="alternateSource">ལས་རྣམས་སྣ་ཚོགས་མ་ལུས་བྱེད། །</s>
  </p>
  <p id="2293">
    <s id="2293:1" flag="alternateSource">ཤར་ཕྱོགས་ཡལ་ག་ལས་སྐྱེས་ཤིང་། །ཡང་དག་འབྱུང་བའི་འབྲས་བུ་ནི། །</s>
    <s id="2293:2">དེ་ཚེ་འབད་དེ་བྱས་གྱུར་ན། །</s>
  </p>
  <p id="2294">
    <s id="2294:1" flag="alternateSource">ཚེ་ནི་རིང་བའི་རྒྱུ་ཡང་ཡིན། །</s>
  </p>
  <p id="2295">
    <s id="2295:1" flag="alternateSource">རྟག་ཏུ་སྔགས་གྲུབ་འབྲས་བུ་ནི། །རྣམ་པ་སྣ་ཚོགས་<ref folio="F.185.a"/>བྱེད་པ་ཡིན། །</s>
  </p>
  <p id="2296">
    <s id="2296:1" flag="alternateSource">གང་ཞིག་ལྷོར་ནི་འགྲོ་བ་ཡི། །ཡལ་ག་ལོ་མར་རབ་ལྡན་པའི། །སྔགས་པས་དེ་ནི་འབད་དེ་སྤང་། །</s>
  </p>
  <p id="2297">
    <s id="2297:1" flag="alternateSource">སེམས་ཅན་རྣམས་ཀྱི་སྲོག་འཕྲོག་བྱེད། །</s>
    <s id="2297:2">ལྷོར་བརྟེན་པ་ཡི་ཡལ་ག་དང་། །འབྲས་བུ་གང་དག་སྐྱེས་པ་ནི། །བླངས་ན་</s>
  </p>
  <p id="2298">
    <s id="2298:1" flag="alternateSource">གདུང་བྱེད་དགྲ་རྣམས་ཀྱི། །སྲོག་ནི་འཇིག་པར་བྱེད་པ་ཡིན། །</s>
  </p>
  <p id="2299">
    <s id="2299:1" flag="alternateSource">ཟློས་པས་འབད་དེ་སྤང་བར་བྱ། །</s>
  </p>
  <p id="2300">
    <s id="2300:1" flag="alternateSource">བསོད་ནམས་མ་ཡིན་མང་པོའི་རྒྱུ། །</s>
    <s id="2300:2">ཡལ་ག་འོག་ཏུ་འཕྱང་གནས་ལ། །འབྲས་བུ་གང་ཞིག་རབ་བསྒྲགས་པ། །ལྷ་མིན་བུ་མོ་གནས་པ་ཡི། །ས་ཡི་འོག་ཏུ་འགྲོ་བར་འགྱུར། །</s>
  </p>
  <p id="2301">
    <s id="2301:1" flag="alternateSource">དེ་ཡི་འབྲས་བུའི་ཕྲེང་བ་ནི། །</s>
    <s id="2301:2">བླངས་ནས་འོག་ཏུ་འགྲོ་བརྟེན་པ། །ས་ཡི་འོག་ཏུ་གནས་པར་ནི། །དེས་ན་དེ་ནི་འགྲོ་བར་བྱེད། །</s>
  </p>
  <p id="2302">
    <s id="2302:1" flag="alternateSource">དེར་ཞུགས་ལྷ་ཡི་བདེ་བ་ནི། །ཟློས་པས་ཐོབ་པར་འགྱུར་བ་ཡིན། །</s>
  </p>
  <p id="2303">
    <s id="2303:1" flag="alternateSource">ལྷ་མིན་བུ་མོ་ཆགས་བཞིན་དུ། །བསྐལ་པར་དེ་ནི་གནས་པར་བྱེད། །</s>
  </p>
  <p id="2304">
    <s id="2304:1" flag="alternateSource">མེ་ཏོག་ཕྲེང་བ་ཀུན་བླངས་ནས། །</s>
  </p>
  <p id="2305">
    <s id="2305:1" flag="alternateSource">དེ་ནས་ཟློས་པ་སླར་ལོག་བྱ། །</s>
  </p>
  <p id="2306">
    <s id="2306:1" flag="alternateSource">གྲོགས་དང་ལྷན་ཅིག་བསྲུང་བྱས་ནས། །</s>
  </p>
  <p id="2307">
    <s id="2307:1" flag="alternateSource">དེ་ནས་ཇི་ལྟར་བདེ་བར་འགྲོ། །</s>
  </p>
  <p id="2308">
    <s id="2308:1" flag="alternateSource">གནས་ནས་ཐག་རིང་སོང་ནས་ནི། །དེ་བཞིན་གཙང་ཕྱོགས་ཆོ་ག་བཞིན། །</s>
    <s id="2308:2">དེ་ནས་སྔགས་པས་རྟག་ཏུ་འདུག །</s>
  </p>
  <p id="2309">
    <s id="2309:1" flag="alternateSource">ཕྲེང་བ་ཡོངས་སུ་སྦྱང་བར་བྱ། །</s>
  </p>
  <p id="2310">
    <s id="2310:1" flag="alternateSource">བརྩོན་པས་ཕྲེང་བའི་འབྲས་བླངས་ཏེ། །</s>
  </p>
  <p id="2311">
    <s id="2311:1" flag="alternateSource">ཀུན་ནས་ཡོངས་སུ་དག་བྱས་ནས། །</s>
  </p>
  <p id="2312">
    <s id="2312:1" flag="alternateSource">སྔགས་པ་བཟང་པོས་ཕྲེང་བ་དབུག །</s>
    <s id="2312:2">གསུམ་བདུན་བརྒྱད་དང་གཅིག་གམ་ནི། །ཉི་ཤུ་དང་ནི་རྩ་གཅིག་ཏུ། །</s>
    <s id="2312:3">སྔགས་ཀྱི་དེ་ཉིད་ཤེས་པས་བཀྲུ། །</s>
    <s id="2312:4">སྔ་མའི་སྔགས་ཀྱིས་རྟག་ཏུ་ཡང་། །བདུན་ནམ་བརྒྱད་དུ་བཟླས་པར་བྱ། །</s>
  </p>
  <p id="2313">
    <s id="2313:1" flag="alternateSource">དེ་ནས་དག་པར་ཡང་དག་འདོད། །</s>
  </p>
  <p id="2314">
    <s id="2314:1" flag="alternateSource">པདྨའི་རྩ་ལག་དག་ལས་ནི། །བུ་མོས་བཀལ་བའི་སྐུད་པ་དག །</s>
  </p>
  <p id="2315">
    <s id="2315:1" flag="alternateSource">གསུམ་དང་ལྔ་ལྡབ་བྱས་པ་ཡི། །སྡོམ་ཅན་གྱིས་ནི་ཕྲེང་སྐུད་བྱ། །</s>
  </p>
  <p id="2316">
    <s id="2316:1" flag="alternateSource">སྔགས་ཀྱི་དེ་ཉིད་ཤེས་པས་བརྒྱུ། །འབྲུ་ནི་ཕྲ་ཞིང་ཤིན་ཏུ་ཟླུམ། །རྟག་ཏུ་སྲོག་ཆགས་བུ་ག་མེད། །</s>
  </p>
  <p id="2317">
    <s id="2317:1" flag="alternateSource">ལེགས་འཇམ་སྨད་པའང་མེད་པ་ཡིན། །</s>
  </p>
  <p id="2318">
    <s id="2318:1" flag="alternateSource">མཛེས་དང་ཁ་དོག་མཛེས་པ་དང་། །དེ་བཞིན་གས་མེད་བུ་ག་མེད། །</s>
  </p>
  <p id="2319">
    <s id="2319:1" flag="alternateSource">རུ་དྲཱཀྵ་དང་བོ་དེ་ཙེ། །ཨིན་དྲཱཀྵ་ཡི་འབྲས་བུ་ཉིད། །རྟག་ཏུ་ལུང་ཏང་མཛེས་པ་དང་། །གཞན་<ref folio="F.185.b"/>ཡང་འབྲས་བུ་འདོད་པ་དག །</s>
  </p>
  <p id="2320">
    <s id="2320:1" flag="alternateSource">འབད་པ་ཡིས་ནི་ཕྲེང་བ་དག །</s>
  </p>
  <p id="2321">
    <s id="2321:1" flag="alternateSource">སྔགས་པས་བརྩོན་བྱས་དེ་</s>
  </p>
  <p id="2322">
    <s id="2322:1" flag="alternateSource">ཚེ་བརྒྱུ། །</s>
    <s id="2322:2">གསེར་རམ་ཡང་ན་དངུལ་དག་གམ། །ནོར་བུ་ཤེལ་ལས་བྱས་པ་དང་། །དུང་དང་མུ་ས་ར་དག་དང་། །མུ་ཏིག་ལས་ཀྱང་བྱ་བ་ཡིན། །</s>
  </p>
  <p id="2323">
    <s id="2323:1" flag="alternateSource">བྱི་རུ་རྣམ་པ་སྣ་ཚོགས་ཀྱི། །ཕྲེང་བ་དག་ཀྱང་བྱ་བ་ཡིན། །</s>
  </p>
  <p id="2324">
    <s id="2324:1" flag="alternateSource">གཞན་ཡང་རིན་ཆེན་བཟང་པོ་ཡི། །ཕྲེང་བ་ལེགས་པར་རབ་ཏུ་བྱ། །</s>
  </p>
  <p id="2325">
    <s id="2325:1" flag="alternateSource">ས་ནི་རབ་བཟླུམས་རིལ་བུ་དག །</s>
  </p>
  <p id="2326">
    <s id="2326:1" flag="alternateSource">མཉམ་པར་བཞག་ནས་སྐུད་པས་བརྒྱུ། །གཞན་ཡང་རིལ་བུ་ཅུང་ཟད་གང་། །འབྲས་བུ་འབྱུང་ཁུང་དག་ལས་བྱ། །</s>
  </p>
  <p id="2327">
    <s id="2327:1" flag="alternateSource">ཀུ་ཤའི་རྩེ་མོའི་མདུད་པས་ཀྱང་། །སྔགས་པས་འབད་དེ་བྱ་བ་ཡིན། །</s>
  </p>
  <p id="2328">
    <s id="2328:1" flag="alternateSource">བརྒྱ་རྩ་བརྒྱད་དམ་ཉི་ཤུ་འམ། །ལྔ་བཅུ་ཉིད་ནི་བར་མ་ཡིན། །</s>
  </p>
  <p id="2329">
    <s id="2329:1" flag="alternateSource">སྔགས་པ་མཉམ་པར་བཞག་ནས་ནི། །ཚད་འདིས་ཕྲེང་བ་བརྒྱུ་བ་ཡིན། །</s>
  </p>
  <p id="2330">
    <s id="2330:1" flag="alternateSource">རྩ་བརྒྱད་སྟོང་དུ་བྱ་བ་ནི། །ཕྲེང་བའི་མཆོག་ཏུ་བྱ་བ་ཡིན། །</s>
  </p>
  <p id="2331">
    <s id="2331:1" flag="alternateSource">ཕྲེང་བའི་རྣམ་པ་འདི་བཞི་ཡང་། །སྔགས་པས་རྟག་ཏུ་བརྒྱུ་བ་ཡིན། །</s>
  </p>
  <p id="2332">
    <s id="2332:1" flag="alternateSource">དེ་ལྟར་བརྒྱུ་བ་བྱས་ནས་ནི། །རིམ་པ་གསུམ་མམ་གཉིས་སུ་བྱ། །</s>
  </p>
  <p id="2333">
    <s id="2333:1" flag="alternateSource">ལྕགས་བཟང་རང་བཞིན་གདུ་བུར་བྱ། །</s>
  </p>
  <p id="2334">
    <s id="2334:1" flag="alternateSource">དེ་བཞིན་གསེར་དངུལ་དག་དང་ནི། །དེ་བཞིན་ཟངས་མའི་གདུ་བུ་ཡིས། །ཕྲེང་བ་ཀུན་ཡང་བཅིང་བར་བྱ། །</s>
  </p>
  <p id="2335">
    <s id="2335:1" flag="alternateSource">དེ་ནས་ཡང་མིག་ཀུན་མཐར་ནི། །ཀུན་ལའང་དེ་བཞིན་གདགས་པར་བྱ། །</s>
  </p>
  <p id="2336">
    <s id="2336:1" flag="alternateSource">འབད་པས་དམ་དུ་བཅིང་བྱ་སྟེ། །</s>
  </p>
  <p id="2337">
    <s id="2337:1" flag="alternateSource">ཇི་ལྟར་དམ་པོར་འགྱུར་བར་རོ། །</s>
  </p>
  <p id="2338">
    <s id="2338:1" flag="alternateSource">ཡོངས་སུ་གསལ་བར་བྱས་ནས་ནི། །དཀྱིལ་འཁོར་ལྟ་བུར་མཐོང་བ་ཡིན། །</s>
  </p>
  <p id="2339">
    <s id="2339:1" flag="alternateSource">དེ་ལྟར་སྦྲུལ་གྱི་གདེངས་ཀ་ལྟར། །ཡོངས་སུ་འཁོར་བས་བརྒྱན་པ་ཡིན། །</s>
  </p>
  <p id="2340">
    <s id="2340:1" flag="alternateSource">མུ་ཏིག་ཕྲེང་བ་འདྲ་བ་ཡིས། །མགུལ་བར་བརྒྱན་པ་ལྟ་བུར་བྱ། །</s>
  </p>
  <p id="2341">
    <s id="2341:1" flag="alternateSource">ཆུ་བོ་དག་ནི་དྲི་མེད་པའི། །ཆུ་གཙང་དག་གིས་ཁྲུས་བྱ་ཞིང་། །</s>
    <s id="2341:2">ཇི་ལྟར་གོ་རིམས་ཁྲུས་བྱས་ནས། །</s>
  </p>
  <p id="2342">
    <s id="2342:1" flag="alternateSource">ཆུ་བཞི་ལས་ནི་ལྡང་ནས་སུ། །འབད་པས་དེ་བཞིན་ཉེ་རེག་བྱ། །</s>
  </p>
  <p id="2343">
    <s id="2343:1" flag="alternateSource">ཕྲེང་བ་རྗེས་སུ་བླངས་ནས་ནི། །བ་ཡི་རྣམ་ལྔས་རབ་ཏུ་བཀྲུ། །</s>
    <s id="2343:2">དེ་བཞིན་ས་ཡི་ཕྱེ་མ་དང་། །</s>
    <s id="2343:3">ཆུ་གཙང་དག་གིས་རབ་བཀྲུས་ཏེ། །</s>
  </p>
  <p id="2344">
    <s id="2344:1" flag="alternateSource">དྲི་ཞིམ་དག་གིས་རྗེས་བྱུགས་ཤིང་། །</s>
    <s id="2344:2">རབ་ཏུ་བསྔགས་པའི་ཁ་དོག་ཀྱང་། །ཙནྡན་དཀར་དང་གུར་གུམ་མོ། །</s>
  </p>
  <p id="2345">
    <s id="2345:1" flag="alternateSource">དེ་ནས་དེ་བཞིན་གཉི་ག་འགྲོ། །</s>
  </p>
  <p id="2346">
    <s id="2346:1" flag="alternateSource">འབད་པ་ཡིས་ནི་རབ་ཏུ་བཀྲུ། །</s>
    <s id="2346:2">དེ་བཞིན་ཁྲུས་<ref folio="F.186.a"/>བྱས་སོང་ནས་ནི། །གང་ན་རས་རིས་བར་མ་དེ། །</s>
  </p>
  <p id="2347">
    <s id="2347:1" flag="alternateSource">རྒྱལ་བ་གཙོ་བོ་ཐུབ་མཆོག་ནི། །ཤཱཀྱ་སེང་གེ་མི་ཡི་མཆོག །</s>
    <s id="2347:2">དེ་བཞིན་རྟག་ཏུ་སྟོན་པའི་གཟུགས། །ས་སྟེང་རྒྱལ་བའི་རིང་བསྲེལ་ཅན། །</s>
    <s id="2347:3">དེ་ཡི་མདུན་དུ་ཕྲེང་བ་ནི། །དེ་དང་ཉེ་བར་གཞག་པར་བྱ། །</s>
  </p>
  <p id="2348">
    <s id="2348:1" flag="alternateSource">དེ་དང་ཉེ་བར་བཞག་ནས་ནི། །དེ་ཡི་མདུན་དུ་ཉེར་གནས་ནས། །</s>
  </p>
  <p id="2349">
    <s id="2349:1" flag="alternateSource">སྟོང་ཕྲག་གཅིག་དང་བརྒྱད་དང་ནི། །བརྒྱ་དང་རྩ་བརྒྱད་བཟླས་ནས་ཀྱང་། །</s>
    <s id="2349:2">ཉིན་ཞག་གཅིག་ནི་སྨྱུང་བྱས་ཏེ། །</s>
  </p>
  <p id="2350">
    <s id="2350:1" flag="alternateSource">བདུན་པ་ཐུབ་ལ་ཕྲེང་བ་དབུལ། །</s>
    <s id="2350:2">སྔ་མ་དེ་བཞིན་བཟླས་བྱས་ནས། །</s>
  </p>
  <p id="2351">
    <s id="2351:1" flag="alternateSource">ཚད་ཀྱང་དེ་དང་མཉམ་པར་བྱ། །</s>
  </p>
  <p id="2352">
    <s id="2352:1" flag="alternateSource">དེ་ནས་ཕྲེང་བ་ལ་བཟླས་ནས། །</s>
  </p>
  <p id="2353">
    <s id="2353:1" flag="alternateSource">དེ་ཡི་མཚན་མོ་ཉལ་བར་བྱ། །</s>
  </p>
  <p id="2354">
    <s id="2354:1" flag="alternateSource">ཀུ་ཤ་བཏིང་བའི་ས་ལ་ནི། །སྔགས་ཤེས་དེར་ནི་ཉལ་བར་བྱ། །</s>
  </p>
  <p id="2355">
    <s id="2355:1" flag="alternateSource">གལ་ཏེ་དེས་ནི་རྨི་ལམ་ན། །</s>
  </p>
  <p id="2356">
    <s id="2356:1" flag="alternateSource">དགེ་བའི་རྨི་ལམ་མཐོང་ན་ནི། །འབྲས་བཅས་རྨི་ལམ་སྟོན་པ་སྟེ། །</s>
  </p>
  <p id="2357">
    <s id="2357:1" flag="alternateSource">དེ་ལ་གྲུབ་པར་བསྟན་པ་ཡིན། །</s>
  </p>
  <p id="2358">
    <s id="2358:1" flag="alternateSource">སངས་རྒྱས་ཉན་ཐོས་བསེ་རུ་ནི། །གལ་ཏེ་འདི་ཡིས་རྨི་ལམ་མཐོང་། །</s>
  </p>
  <p id="2359">
    <s id="2359:1" flag="alternateSource">སྔགས་པ་དེ་ཡི་བྱ་བ་ནི། །འབྲས་བཅས་ངེས་པར་འགྲུབ་པར་འགྱུར། །</s>
  </p>
  <p id="2360">
    <s id="2360:1" flag="alternateSource">གཞོན་ནུའི་གཟུགས་ཅན་བྱིས་པ་ནི། །རྣམ་པ་སྣ་ཚོགས་མཛེས་མཐོང་བ། །གལ་ཏེ་རྨི་ལམ་ངེས་མཐོང་དང་། །ཕྲེང་བ་སྩོལ་བའང་དེ་བཞིན་ཏེ། །</s>
  </p>
  <p id="2361">
    <s id="2361:1" flag="alternateSource">དོན་ཡོད་དེ་ནི་འགྲུབ་འགྱུར་ཏེ། །</s>
  </p>
  <p id="2362">
    <s id="2362:1" flag="alternateSource">སྔགས་ཀྱི་དོན་རྣམས་སྒྲུབ་བྱེད་པའོ། །</s>
  </p>
  <p id="2363">
    <s id="2363:1" flag="alternateSource">བྱང་ཆུབ་སེམས་དཔའི་སྡེ་སྣོད་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། འཕགས་པ་འཇམ་དཔལ་གྱི་རྩ་བའི་ཆོ་ག་ལས་རས་རིས་བར་མ་ལ་བརྟེན་པ་ཆོ་ག་རབ་འབྱམ་ལས། ཕྲེང་བའི་ཆོ་ག་རབ་འབྱམ་བཅུ་གཉིས་པ་རྫོགས་སོ།། །།</s>
  </p>
  <p id="2364">
    <s id="2364:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས། གཞན་ཡང་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ལ་གཟིགས་ནས། </s>
  </p>
  <p id="2365">
    <s id="2365:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="2365:2">འཇམ་དཔལ་ཁྱོད་ཀྱི་སྔགས་མཐའ་དག་རྣམ་པར་དགོད་པའི་ཁྱད་པར་གྱི་ཆོ་ག་དང་སྦྱིན་སྲེག་གི་ལས་ལ་རབ་ཏུ་སྦྱོར་བའི་རིག་པ་སྒྲུབ་པ་ཡོད་དེ</s>
  </p>
  <p id="2366">
    <s id="2366:1" flag="alternateSource">མེ་ལ་ཉེ་བར་སྤྱོད་པའི་ཁྱད་པར་གྱི་ཆོ་གའི་ཕྱིར། </s>
    <s id="2366:2">གང་གི་རིག་པ་ཐམས་ཅད་ཀྱི་སྤྱོད་པ་ལ་མངོན་པར་བརྩོན་པའི་སེམས་ཅན་རབ་ཏུ་འཇུག་ཅིང་གནས་པར་འགྱུར་རོ། །</s>
  </p>
  <p id="2367">
    <s id="2367:1" flag="alternateSource">དེ་གང་ཞེ་ན། </s>
    <s id="2367:2">གསང་བའི་རིག་<ref folio="F.186.b"/>སྔགས་ཀྱི་གཞི་ནི་འདི་ལྟ་སྟེ། </s>
  </p>
  <p id="2368">
    <s id="2368:1" flag="alternateSource">ཨོྃ་ཨུཏྟིཥྛ་ཧ་རི་པིང་ག་ལ་ལོ་ཧི་ཏཱ་ཀྵ། དེ་ཧི་ད་དཱ་པ་ཡ་ཧཱུཾ་སྥ་ཊ་སྥ་ཊ་སརྦ་བིགྷྞཱཾ་བི་ནཱ་ཤ་ཡ་སྭཱ་ཧཱ། </s>
    <s id="2368:2">འཇམ་དཔལ་འདི་ནི་མེའི་སྙིང་པོའི་མཆོག་ལས་ཐམས་ཅད་བྱེད་པ་འདོད་པ་ཐམས་ཅད་སྟེར་བར་བྱེད་པ་ཡིན་ཏེ</s>
  </p>
  <p id="2369">
    <s id="2369:1" flag="alternateSource">དང་པོ་རེ་ཞིག་སྒྲུབ་པ་པོས་མེའི་སྙིང་པོ་འདི་ལན་ཅིག་བཟླས་པས། </s>
    <s id="2369:2">སྲེག་བླུགས་གསུམ་གྱིས་མེ་ལ་སྦྱིན་སྲེག་བྱས་ནས་མེ་སྤྱན་དྲང་བར་འགྱུར་རོ། །</s>
  </p>
  <p id="2370">
    <s id="2370:1" flag="alternateSource">དེ་ལྟར་རབ་ཏུ་སྦྱར་ན་ཞི་བ་དང་རྒྱས་པ་དང་། དྲག་པོའི་ལས་དག་ལ་ཡམ་ཤིང་རྣམ་པ་གསུམ་དུ་འགྱུར་ཏེ། </s>
  </p>
  <p id="2371">
    <s id="2371:1" flag="alternateSource">མྱ་ངན་མེད་ཤིང་ཞི་དོན་དུ། །རློན་པ་ཉིད་ནི་རབ་ཏུ་བསྔགས། །</s>
  </p>
  <p id="2372">
    <s id="2372:1" flag="alternateSource">མཐོ་གང་འམ་ནི་ཁྲུ་གང་ཙམ། །སོར་གསུམ་སྲིད་དུ་བྱ་བ་ཡིན། །</s>
  </p>
  <p id="2373">
    <s id="2373:1" flag="alternateSource">སྣུམ་པའི་རྣམ་པ་རབ་ཏུ་བསྔགས། །</s>
  </p>
  <p id="2374">
    <s id="2374:1" flag="alternateSource">ཆོ་ག་འདི་ནི་བྱ་བ་ཡིན། །</s>
  </p>
  <p id="2375">
    <s id="2375:1" flag="alternateSource">བུ་ག་མེད་ཅིང་ནང་སྟོང་མིན། །</s>
  </p>
  <p id="2376">
    <s id="2376:1" flag="alternateSource">དེ་བཞིན་ནེ་ཙོའི་འདབ་མ་དང་། །</s>
    <s id="2376:2">ལྗང་དང་དཀར་བའི་ཁ་དོག་གམ། །ཁ་དོག་ནག་པ་སྤང་བར་བྱ། །</s>
  </p>
  <p id="2377">
    <s id="2377:1" flag="alternateSource">སྲིན་བུ་རྣམས་ཀྱིས་ཟོས་པའང་སྤང་། །</s>
  </p>
  <p id="2378">
    <s id="2378:1" flag="alternateSource">བུ་ག་ཡོད་པའང་རྣམ་པར་བཟློག །</s>
  </p>
  <p id="2379">
    <s id="2379:1" flag="alternateSource">གཞན་ཡང་ཁ་དོག་རབ་བསྔགས་མིན། །</s>
  </p>
  <p id="2380">
    <s id="2380:1" flag="alternateSource">ཐ་མ་ཉིད་ཀྱང་རྣམ་པར་སྤངས། །</s>
  </p>
  <p id="2381">
    <s id="2381:1" flag="alternateSource">ཧ་ཅང་སྐམ་མིན་རློན་པའང་མིན། །</s>
  </p>
  <p id="2382">
    <s id="2382:1" flag="alternateSource">ཚིག་མིན་ལས་ནི་བརྩམ་པར་བྱ། །</s>
  </p>
  <p id="2383">
    <s id="2383:1" flag="alternateSource">རུལ་བ་དང་ནི་ཡོ་བའང་མིན། །</s>
  </p>
  <p id="2384">
    <s id="2384:1" flag="alternateSource">ཤིན་ཏུ་རིང་བའང་སྤང་བར་བྱ། །</s>
  </p>
  <p id="2385">
    <s id="2385:1" flag="alternateSource">དེ་ནས་མེ་ཐབ་བྱ་བ་ནི། །ཀུན་ནས་གྲུ་བཞིར་བྱ་བ་སྟེ། །</s>
  </p>
  <p id="2386">
    <s id="2386:1" flag="alternateSource">འོག་ཉིད་དུ་ཡང་བརྐོ་བ་ནི། །འབད་པས་ཁྲུ་ནི་བཞི་ཡི་ཚད། །</s>
  </p>
  <p id="2387">
    <s id="2387:1" flag="alternateSource">ཁྲུ་གསུམ་དང་ནི་ཁྲུ་གཉིས་དང་། །དེ་བཞིན་ཁྲུ་གཅིག་ཚད་དུ་བྱ། །</s>
  </p>
  <p id="2388">
    <s id="2388:1" flag="alternateSource">རྟག་ཏུ་སྲོག་ཆགས་སྤངས་པ་དང་། །བྱེ་མས་ལེགས་པར་སྦྱར་བ་གང་། །</s>
    <s id="2388:2">དེ་ནས་པད་འདྲའི་ལན་ཀན་ནི། །ཀུན་ནས་དཀྱིལ་འཁོར་འདྲ་བའོ། །</s>
  </p>
  <p id="2389">
    <s id="2389:1" flag="alternateSource">ཡང་ན་འབད་པས་ཟུར་བཞི་ཡང་། །དེ་བཞིན་ལན་ཀན་དབྱིབས་སུ་བྱ། །</s>
  </p>
  <p id="2390">
    <s id="2390:1" flag="alternateSource">རྡོ་རྗེའི་རྣམ་པ་འདྲ་བ་ཡི། །རྩེ་མོ་གཉིས་སུའང་རྩེ་གསུམ་བྱ། །</s>
  </p>
  <p id="2391">
    <s id="2391:1" flag="alternateSource">མེ་ཐབ་ཀྱི་ནི་ཐད་ཀ་ལ། །ཁྲུ་གཉིས་ཐད་ཀར་བྱ་བ་ཡིན། །</s>
  </p>
  <p id="2392">
    <s id="2392:1" flag="alternateSource">གཙང་དང་དེ་བཞིན་གསལ་བའི་གནས། །</s>
  </p>
  <p id="2393">
    <s id="2393:1" flag="alternateSource">ཆུ་ཀླུང་དེ་བཞིན་ཆུ་དབུས་དང་། །ཤིང་གཅིག་གི་ནི་ཕྱོགས་དག་དང་། །</s>
    <s id="2393:2">དུར་ཁྲོད་དང་ནི་ཁང་སྟོང་དུ། །སྦྱིན་སྲེག་ལེགས་པར་ཡང་དག་བརྩམ། །</s>
  </p>
  <p id="2394">
    <s id="2394:1" flag="alternateSource">དེ་བཞིན་རི་བོའི་རྩེ་དག་ཏུའོ། །</s>
    <s id="2394:2">རྟག་ཏུ་ལྷ་ཁང་སྟོང་པ་དང་། །དགོན་པ་<ref folio="F.187.a"/>ཆེན་པོའང་དེ་བཞིན་ནོ། །</s>
  </p>
  <p id="2395">
    <s id="2395:1" flag="alternateSource">གང་ཡང་སྒྲུབ་པའི་ཕྱོགས་དག་ཏུ། །གང་ཟག་མཆོག་གིས་རབ་གསུངས་པ། །</s>
    <s id="2395:2">སྦྱིན་སྲེག་གནས་ནི་ཐམས་ཅད་ལ། །གནས་དེ་དག་ནི་ཐམས་ཅད་གསུངས། །</s>
  </p>
  <p id="2396">
    <s id="2396:1" flag="alternateSource">ཀུ་ཤའི་ཁྲེས་ནི་ཁྲུ་གང་ཙམ། །དེ་ལ་འདུག་པར་བྱས་ནས་ནི། །</s>
    <s id="2396:2">སྔགས་ཤེས་དེར་ནི་སྦྱིན་སྲེག་ལས། །ཁྱད་པར་དུ་ཡང་བྱ་བ་ཡིན། །</s>
  </p>
  <p id="2397">
    <s id="2397:1" flag="alternateSource">གནས་དེ་དག་ལ་འདུག་ན་ནི། །མྱུར་དུ་འགྲུབ་པར་ཐེ་ཚོམ་མེད། །</s>
  </p>
  <p id="2398">
    <s id="2398:1" flag="alternateSource">ཤར་དང་བྱང་དུ་བལྟས་པས་ཀྱང་། །ཞི་བ་དང་ནི་རྒྱས་པར་བྱ། །</s>
  </p>
  <p id="2399">
    <s id="2399:1" flag="alternateSource">ལྷོར་བལྟས་ནས་ནི་དྲག་པོའི་ལས། །སྔགས་པས་དེ་ནི་སྤང་བར་བྱ། །</s>
  </p>
  <p id="2400">
    <s id="2400:1" flag="alternateSource">ཤར་དུ་བལྟས་པས་ཞི་བ་འགྲུབ། །</s>
  </p>
  <p id="2401">
    <s id="2401:1" flag="alternateSource">བྱང་དུ་བལྟས་པས་རྒྱས་པའོ། །</s>
  </p>
  <p id="2402">
    <s id="2402:1" flag="alternateSource">འདི་ཡིས་སྔགས་པ་དུས་རྟག་ཏུ། །སྔགས་ཀྱི་ངོ་བོ་ཡང་དག་བརྩམ། །</s>
  </p>
  <p id="2403">
    <s id="2403:1" flag="alternateSource">བིལ་བ་པླག་ཤ་ནྱ་གྲོ་དྷས། །རྒྱས་པའི་ལས་ནི་ཡོངས་སུ་བྱ། །</s>
  </p>
  <p id="2404">
    <s id="2404:1" flag="alternateSource">མངོན་སྤྱོད་ཤིང་ལས་བྱ་བ་ནི། །དཀར་དང་ཚྭ་དང་སྐྱུར་དང་རྣོ། །</s>
  </p>
  <p id="2405">
    <s id="2405:1" flag="alternateSource">དེ་དག་ཐམས་ཅད་སྤང་བྱ་སྟེ། །</s>
  </p>
  <p id="2406">
    <s id="2406:1" flag="alternateSource">ཐུབ་པ་རྣམས་ཀྱིས་རྟག་ཏུ་བཀག །</s>
  </p>
  <p id="2407">
    <s id="2407:1" flag="alternateSource">ཞི་དང་རྒྱས་པའི་ལས་ལ་ནི། །ཤིང་རློན་དག་ནི་རབ་ཏུ་བསྔགས། །</s>
  </p>
  <p id="2408">
    <s id="2408:1" flag="alternateSource">དྲག་པོའི་ལས་ལ་ཤིང་སྐམ་སྟེ། །</s>
  </p>
  <p id="2409">
    <s id="2409:1" flag="alternateSource">ཐུབ་པ་རྣམས་ཀྱིས་རྟག་ཏུ་སྤངས། །</s>
  </p>
  <p id="2410">
    <s id="2410:1" flag="alternateSource">ཡམ་ཤིང་དེ་དག་མེད་ན་ནི། །ཐ་མལ་ཤིང་དག་ཀུན་དུ་བརྟག །</s>
  </p>
  <p id="2411">
    <s id="2411:1" flag="alternateSource">གཉི་གའི་རྩེ་མོར་བྱ་བ་ནི། །ཀུ་ཤས་ཀུན་དུ་ཡང་དག་དཀྲི། །</s>
    <s id="2411:2">སྔོ་དང་སྣུམ་པ་འདྲ་བ་དང་། །རྨ་བྱའི་མགྲིན་པ་འདྲ་བ་དང་། །</s>
    <s id="2411:3">དེ་འདྲའི་ཀུ་ཤས་རྟག་ཏུ་ནི། །ཞི་བ་དང་ནི་རྒྱས་པ་བྱ། །</s>
  </p>
  <p id="2412">
    <s id="2412:1" flag="alternateSource">མརྒད་རྣམ་པ་འདྲ་བ་དང་། །རྩྭ་སྐམ་གྱིས་ནི་རྟག་ཏུ་ཡང་། །</s>
    <s id="2412:2">སྡིག་པའི་ལས་རྣམས་བྱ་བ་ཡིན། །</s>
  </p>
  <p id="2413">
    <s id="2413:1" flag="alternateSource">འདིར་ནི་ཐུབ་པ་མཆོག་གིས་བཀག །</s>
  </p>
  <p id="2414">
    <s id="2414:1" flag="alternateSource">དྲི་མེད་ཆུ་ནི་ཡོངས་དག་པ། །སྲོག་ཆགས་དག་གིས་རྟག་སྤངས་པ། །</s>
    <s id="2414:2">དེས་ནི་ཀུན་ནས་གཏོར་བྱས་ནས། །</s>
  </p>
  <p id="2415">
    <s id="2415:1" flag="alternateSource">གཡས་ཕྱོགས་སུ་ནི་བསྐོར་བྱས་ཏེ། །</s>
  </p>
  <p id="2416">
    <s id="2416:1" flag="alternateSource">སྡོམ་བརྩོན་གྱིས་ནི་མེ་སྦར་བྱ། །</s>
  </p>
  <p id="2417">
    <s id="2417:1" flag="alternateSource">ཆོ་ག་ཇི་བཞིན་ཉེ་རེག་བྱ། །</s>
  </p>
  <p id="2418">
    <s id="2418:1" flag="alternateSource">གཙང་བའི་རྩྭ་ཡི་རྩ་བས་ནི། །མེ་སྒྲོན་ཚད་དང་ལྡན་བྱས་ནས། །</s>
  </p>
  <p id="2419">
    <s id="2419:1" flag="alternateSource">དེ་ནས་ཆང་པར་བཅངས་ནས་ནི། །འབད་པས་མེ་ནི་སྤར་བར་བྱ། །</s>
  </p>
  <p id="2420">
    <s id="2420:1" flag="alternateSource">ཁ་ཡི་རླུང་གིས་མི་བྱ་སྟེ། །</s>
  </p>
  <p id="2421">
    <s id="2421:1" flag="alternateSource">རྟག་ཏུ་གོས་ཀྱི་མཐས་ཀྱང་མིན། །</s>
  </p>
  <p id="2422">
    <s id="2422:1" flag="alternateSource">ཤམ་ཐབས་བླ་གོས་རྣམ་པར་སྤངས། །</s>
  </p>
  <p id="2423">
    <s id="2423:1" flag="alternateSource">གོས་གཞན་<ref folio="F.187.b"/>དག་ནི་བཀག་མ་ཡིན། །</s>
  </p>
  <p id="2424">
    <s id="2424:1" flag="alternateSource">ཤིན་ཏུ་དྲག་པས་དེ་མི་བྱ། །</s>
  </p>
  <p id="2425">
    <s id="2425:1" flag="alternateSource">གནོད་པར་དགའ་བའི་མ་ཡིན་ན། །</s>
  </p>
  <p id="2426">
    <s id="2426:1" flag="alternateSource">རླུང་ཡབ་གཙང་དང་དེ་བཞིན་གོས། །ལོ་མས་ཀྱང་ནི་རླུང་ཡབ་བྱ། །</s>
  </p>
  <p id="2427">
    <s id="2427:1" flag="alternateSource">རླུང་གིས་ཁྱད་དུ་མི་གསོད་པ། །མེ་ནི་རབ་ཏུ་སད་བྱས་ནས། །</s>
  </p>
  <p id="2428">
    <s id="2428:1" flag="alternateSource">སྔགས་ཤེས་པས་ནི་མེ་སྦར་ཏེ། །</s>
  </p>
  <p id="2429">
    <s id="2429:1" flag="alternateSource">སྦྱིན་སྲེག་དོན་དུ་ལེགས་མཉམ་གཞག །</s>
  </p>
  <p id="2430">
    <s id="2430:1" flag="alternateSource">ལག་པ་དེ་ནི་གཡོན་པ་ཡིས། །ལན་གསུམ་བར་དུ་ཆུས་གཏོར་ནས། །</s>
  </p>
  <p id="2431">
    <s id="2431:1" flag="alternateSource">དེར་ནི་བ་ཡི་མར་གྱིས་ནི། །སྲེག་བླུགས་གསུམ་ནི་དེས་སྦྱིན་བྱ། །</s>
  </p>
  <p id="2432">
    <s id="2432:1" flag="alternateSource">དེ་ནས་ཀྱང་ནི་ཕྱག་བྱ་སྟེ། །</s>
  </p>
  <p id="2433">
    <s id="2433:1" flag="alternateSource">སངས་རྒྱས་ཀུན་དང་སྐྱོབ་པ་དང་། །རང་སྔགས་སྔགས་ཀྱི་མགོན་པོ་ལ། །དེ་ནས་ཅི་འདོད་ཕྱག་བྱའོ། །</s>
  </p>
  <p id="2434">
    <s id="2434:1" flag="alternateSource">དེ་ཚེ་མེ་ཡི་སྙིང་པོ་ཡིས། །སྔགས་ཀྱིས་ལན་བདུན་རྟག་བཟླས་པའི། །དྲི་ཞིམ་མེ་ཏོག་དག་གིས་ནི། །སྡོམ་བརྩོན་མེ་ནི་སྤྱན་དྲང་བྱ། །</s>
  </p>
  <p id="2435">
    <s id="2435:1" flag="alternateSource">སྔགས་ཤེས་རྟག་ཏུ་སྤྱན་དྲངས་ནས། །</s>
  </p>
  <p id="2436">
    <s id="2436:1" flag="alternateSource">མཁས་པས་གནས་ནི་སྦྱིན་པར་བྱ། །</s>
  </p>
  <p id="2437">
    <s id="2437:1" flag="alternateSource">གདན་དང་གནས་ནི་སྦྱིན་བྱེད་ནའང་། །དེ་ཉིད་སྔགས་ཡིན་གཞན་པས་མིན། །</s>
  </p>
  <p id="2438">
    <s id="2438:1" flag="alternateSource">ཞོ་དང་མར་གྱིས་སྦགས་པ་དང་། །སྦྲང་རྩིས་སྦགས་པའི་ཡམ་ཤིང་གིས། །རྒྱས་པའི་ལས་ནི་བྱ་བའི་ཕྱིར། །སྔགས་ཀྱིས་ཀུན་དུ་སྦྱིན་སྲེག་བྱ། །</s>
  </p>
  <p id="2439">
    <s id="2439:1" flag="alternateSource">མར་དང་སྦྲང་རྩིར་ལྡན་པ་འམ། །ཡང་ན་ཞོ་དང་ལྡན་པ་ཡི། །ཡམ་ཤིང་རྫས་དང་ལྡན་པ་ཡིས། །གཉི་ག་ལ་གནས་དེ་ཚེ་བྱ། །</s>
  </p>
  <p id="2440">
    <s id="2440:1" flag="alternateSource">སྟོང་ངམ་ཡང་ན་འབུམ་མམ་ནི། །ཡང་ན་བརྒྱ་རྩ་བརྒྱད་དུ་བརྟག །</s>
  </p>
  <p id="2441">
    <s id="2441:1" flag="alternateSource">དེ་ཚེ་སྔགས་པས་སྔགས་བཟུང་ནས། །</s>
  </p>
  <p id="2442">
    <s id="2442:1" flag="alternateSource">ལན་རེ་བཟླས་ཤིང་མེ་ལ་དོར། །</s>
  </p>
  <p id="2443">
    <s id="2443:1" flag="alternateSource">འབར་བའི་མེ་ཡི་ཕྲེང་བ་འམ། །དེ་བཞིན་མེ་ལྕེ་གཅིག་གྱུར་ལ། །</s>
    <s id="2443:2">ཞི་བའི་ལས་ཀྱི་སྦྱིན་སྲེག་བྱ། །</s>
  </p>
  <p id="2444">
    <s id="2444:1" flag="alternateSource">དུད་པ་མེད་ལ་རྒྱས་པའང་བྱ། །</s>
  </p>
  <p id="2445">
    <s id="2445:1" flag="alternateSource">དུད་བཅས་དྲག་པོའི་ལས་ལ་བྱ། །</s>
  </p>
  <p id="2446">
    <s id="2446:1" flag="alternateSource">དེ་ནི་རྒྱལ་བས་སྨད་ཅིང་སྤངས། །</s>
  </p>
  <p id="2447">
    <s id="2447:1" flag="alternateSource">གལ་ཏེ་མེ་ནི་མདོག་ལྡན་ན། །</s>
  </p>
  <p id="2448">
    <s id="2448:1" flag="alternateSource">སྦྱིན་སྲེག་ལས་ནི་རབ་ཏུ་སྦྱར། །</s>
  </p>
  <p id="2449">
    <s id="2449:1" flag="alternateSource">ཞི་ལ་ཁ་དོག་དཀར་པོ་ནི། །རྒྱལ་བ་མཆོག་གིས་རྟག་ཏུ་བསྔགས། །</s>
  </p>
  <p id="2450">
    <s id="2450:1" flag="alternateSource">གལ་ཏེ་མེ་དཀར་སྦྱིན་སྲེག་བྱས། །</s>
  </p>
  <p id="2451">
    <s id="2451:1" flag="alternateSource">དེར་ནི་སྔགས་རྣམས་འགྲུབ་པར་འགྱུར། །</s>
  </p>
  <p id="2452">
    <s id="2452:1" flag="alternateSource">དེ་བཞིན་རྟག་ཏུ་མདོག་དམར་ལ། །རྒྱས་པ་འགྲུབ་པར་འདོད་པ་ཡིན། །</s>
  </p>
  <p id="2453">
    <s id="2453:1" flag="alternateSource">གནག་དང་དུ་བའི་ཁ་དོག་དང་། །སེར་སྐྱ་ལ་ནི་སྡིག་ལྡན་ལས། །</s>
    <s id="2453:2">ཁ་དོག་རྣམ་གསུམ་བསྟན་པས་ནི། །རྣམ་གསུམ་གྲུབ་པ་<ref folio="F.188.a"/>འདི་དག་ཡིན། །</s>
  </p>
  <p id="2454">
    <s id="2454:1" flag="alternateSource">མདོག་གཞན་སྤྲིན་གྱི་ཁ་དོག་གམ། །རྣམ་པ་སྣ་ཚོགས་མདོག་ལྡན་པ། །</s>
    <s id="2454:2">ས་སྟེང་འདི་ལ་སྔགས་རྣམས་ནི། །གྲུབ་པ་ཡོད་པ་མ་ཡིན་ནོ། །</s>
  </p>
  <p id="2455">
    <s id="2455:1" flag="alternateSource">དེ་འདྲའི་ཁ་དོག་འདྲ་བ་འམ། །རྣམ་པ་སྣ་ཚོགས་མདོག་ལྡན་པའི། །མེ་ནི་འབར་བ་དེ་མཐོང་ན། །</s>
  </p>
  <p id="2456">
    <s id="2456:1" flag="alternateSource">ལས་ཀྱི་སྦྱོར་བའང་བརྩམ་པར་བྱ། །</s>
  </p>
  <p id="2457">
    <s id="2457:1" flag="alternateSource">གལ་ཏེ་སྔགས་ནི་གྲུབ་འདོད་ན། །</s>
  </p>
  <p id="2458">
    <s id="2458:1" flag="alternateSource">ཕྱི་རོལ་མེ་ནི་སྦར་བར་བྱ། །</s>
  </p>
  <p id="2459">
    <s id="2459:1" flag="alternateSource">ཆོ་ག་མཐོང་བའི་ལས་ཀྱིས་ནི། །ཕྱིར་ཡང་སྦྱིན་སྲེག་རབ་ཏུ་བྱ། །</s>
  </p>
  <p id="2460">
    <s id="2460:1" flag="alternateSource">མེ་ཡི་སྔགས་ནི་ཟློས་པ་ཡིས། །གཤེགས་གསོལ་སྤྱན་དྲང་ཉིད་ཀྱང་བྱ། །</s>
  </p>
  <p id="2461">
    <s id="2461:1" flag="alternateSource">དཀྱིལ་འཁོར་འདིར་ནི་ཆོ་ག་བཞིན། །སྔར་ནི་རབ་ཏུ་བརྟགས་པ་ཡིས། །</s>
    <s id="2461:2">དེ་ཉིད་ཀྱིས་ནི་སྦྱིན་སྲེག་བྱ། །</s>
  </p>
  <p id="2462">
    <s id="2462:1" flag="alternateSource">གཤེགས་གསོལ་སྤྱན་དྲང་ལ་སོགས་པའང་། །</s>
    <s id="2462:2">དེ་ཉིད་ཀྱི་ནི་ལས་དག་གིས། །ལས་རྣམས་ཐམས་ཅད་ཉིད་ཀྱང་བྱ། །</s>
  </p>
  <p id="2463">
    <s id="2463:1" flag="alternateSource">མེ་ཡི་ལས་དང་དེ་བཞིན་གཟུགས། །རས་རིས་མདུན་དུ་བརྩམ་བྱས་ན། །</s>
  </p>
  <p id="2464">
    <s id="2464:1" flag="alternateSource">དེར་ནི་སྔགས་རྣམས་འགྲུབ་འགྱུར་ཞེས། །སྔོན་གྱི་བདེ་གཤེགས་རྣམས་ཀྱིས་གསུངས། །</s>
  </p>
  <p id="2465">
    <s id="2465:1" flag="alternateSource">རྒྱལ་བས་བསྔགས་པའི་ལས་རྣམས་དག །</s>
  </p>
  <p id="2466">
    <s id="2466:1" flag="alternateSource">དེར་ནི་རྣམ་པ་ཀུན་དུ་བྱ། །</s>
  </p>
  <p id="2467">
    <s id="2467:1" flag="alternateSource">སྡིག་པ་དག་ནི་ཁྱད་པར་དུ། །གང་ཡང་རྒྱལ་བས་སྨད་པ་དང་། །འཇིག་རྟེན་འགྲོ་བས་སྨད་པ་དག །</s>
  </p>
  <p id="2468">
    <s id="2468:1" flag="alternateSource">གཞན་གྱིས་སྨད་པའང་བྱ་བ་མིན། །</s>
  </p>
  <p id="2469">
    <s id="2469:1" flag="alternateSource">འཁོར་ལོས་སྒྱུར་བཟང་ཉིད་དང་ནི། །བྱང་ཆུབ་སེམས་དཔའི་ས་འཐོབ་དང་། །</s>
    <s id="2469:2">དེ་བཞིན་མངོན་ཤེས་ལྔ་འཐོབ་དང་། །དེ་ནས་ལྷ་ཉིད་ཐོབ་པའོ། །</s>
  </p>
  <p id="2470">
    <s id="2470:1" flag="alternateSource">རས་རིས་ལ་རྟག་བརྩོན་ཞིང་གཤེགས། །སྦྱིན་སྲེག་ལས་ལ་འཇིགས་མེད་དང་། །</s>
    <s id="2470:2">ས་འོག་གི་ནི་བདག་པོ་འམ། །ཡང་ན་བར་སྣང་སྤྱོད་པར་འགྱུར། །</s>
  </p>
  <p id="2471">
    <s id="2471:1" flag="alternateSource">ས་བདག་ལྷ་དང་གནོད་སྦྱིན་ཉིད། །རྟག་ཏུ་གནོད་སྦྱིན་མོ་འགུགས་བྱེད། །</s>
  </p>
  <p id="2472">
    <s id="2472:1" flag="alternateSource">རྒྱལ་སྲིད་བདག་པོ་ཉིད་དང་ནི། །ཡུལ་ཉིད་དང་ནི་གྲོང་དག་དང་། །</s>
    <s id="2472:2">རིག་པ་འཛིན་དང་ལྷ་མིན་ཉིད། །སེམས་ཅན་ཐམས་ཅད་དབང་དུ་བྱེད། །</s>
  </p>
  <p id="2473">
    <s id="2473:1" flag="alternateSource">བདག་ཉིད་ཆེ་དང་སེམས་ཅན་ཆེ། །</s>
  </p>
  <p id="2474">
    <s id="2474:1" flag="alternateSource">འབྱུང་པོ་རྣམས་ནི་འགུགས་པར་བྱེད། །</s>
  </p>
  <p id="2475">
    <s id="2475:1" flag="alternateSource">བྱང་ཆུབ་སེམས་དཔའ་སེམས་དཔའ་ཆེ། །</s>
  </p>
  <p id="2476">
    <s id="2476:1" flag="alternateSource">ས་བཅུ་ལ་ནི་ཡང་དག་གནས། །</s>
  </p>
  <p id="2477">
    <s id="2477:1" flag="alternateSource">སྦྱིན་སྲེག་ལས་ཀྱིས་འགུགས་བྱེད་ན། །</s>
  </p>
  <p id="2478">
    <s id="2478:1" flag="alternateSource">ས་སྟེང་མི་རྣམས་སྨོས་ཅི་དགོས། །</s>
  </p>
  <p id="2479">
    <s id="2479:1" flag="alternateSource">སྡེ་དཔོན་དག་དང་དེ་བཞིན་དུ། །ཁྱད་པར་འཇིག་རྟེན་དབང་ཕྱུག་འགྱུར། །</s>
  </p>
  <p id="2480">
    <s id="2480:1" flag="alternateSource">དབང་འགྱུར་ཅིག་ཅར་འབྱུང་པོ་<ref folio="F.188.b"/>ཀུན། །དེ་བཞིན་མི་ཡི་དབང་པོ་ཉིད། །</s>
    <s id="2480:2">སེམས་ཅན་ཀུན་ལ་དབང་དོན་དང་། །ཡང་ན་རྒྱལ་པོ་དབང་དུ་འགྱུར། །</s>
  </p>
  <p id="2481">
    <s id="2481:1" flag="alternateSource">དེ་བཞིན་རྟག་ཏུ་ལས་ཀུན་ལ། །སྦྱིན་སྲེག་གིས་ནི་ཀུན་དུ་བྱ། །</s>
  </p>
  <p id="2482">
    <s id="2482:1" flag="alternateSource">ཐམས་ཅད་ཀུན་ལ་བརྩོན་བདག་ཉིད། །ལས་ཀུན་ལས་ནི་བསྟེན་བྱས་ན། །</s>
  </p>
  <p id="2483">
    <s id="2483:1" flag="alternateSource">དེ་ནི་ངེས་པར་འགྲུབ་འགྱུར་ཏེ། །</s>
  </p>
  <p id="2484">
    <s id="2484:1" flag="alternateSource">ལས་དགེའི་དོན་ནི་དམ་པ་ཡིན། །</s>
  </p>
  <p id="2485">
    <s id="2485:1" flag="alternateSource">བར་མ་ཉིད་ཀྱང་འགྲུབ་པར་འགྱུར། །</s>
  </p>
  <p id="2486">
    <s id="2486:1" flag="alternateSource">ཐ་མའི་ལས་ཀྱང་དེ་བཞིན་ནོ། །</s>
  </p>
  <p id="2487">
    <s id="2487:1" flag="alternateSource">རྫས་རྣམས་དག་ནི་དེ་བཞིན་དུ། །གྲུབ་དང་ལྡན་པའང་རྣམ་པ་གསུམ། །</s>
    <s id="2487:2">འབྲས་དང་བཅས་པར་གྲུབ་སྣང་སྟེ། །</s>
  </p>
  <p id="2488">
    <s id="2488:1" flag="alternateSource">སྦྱིན་སྲེག་ལས་ལ་རབ་ཏུ་བསྟན། །</s>
  </p>
  <p id="2489">
    <s id="2489:1" flag="alternateSource">ཕྱག་རྒྱ་གཙུག་ཕུད་ལྔ་བཅིངས་ནས། །</s>
  </p>
  <p id="2490">
    <s id="2490:1" flag="alternateSource">སྔགས་ཀྱང་སྐྲ་ཅན་མས་བྱས་ན། །</s>
  </p>
  <p id="2491">
    <s id="2491:1" flag="alternateSource">ལས་རྣམས་ཀུན་ནི་བྱ་བ་དང་། །སྔགས་པས་བདག་ཉིད་བསྲུང་བ་བྱ། །</s>
  </p>
  <p id="2492">
    <s id="2492:1" flag="alternateSource">སྦྱིན་སྲེག་ལས་ལ་རབ་འཇུག་པས། །དེ་ནས་སྔགས་འདི་བརྗོད་པར་བྱ། །</s>
  </p>
  <p id="2493">
    <s id="2493:1" flag="alternateSource">བདུན་ནམ་བརྒྱད་དུ་བཟླས་པ་ཡིས། །ལས་འདི་ལ་ནི་རྟག་ཏུ་བྱ། །</s>
  </p>
  <p id="2494">
    <s id="2494:1" flag="alternateSource">ན་མཿསརྦ་བུད་དྷཱ་བོ་དྷི་སཏྭཱ་ནཱཾ། </s>
    <s id="2494:2">ཨ་པྲ་ཏི་ཧ་ཏ་ག་ཏིཾ་ག་ཏཱ་ནཱཾ། ཏདྱ་ཐཱ། ཨོྃ་ཛྭ་ལ་ཏིཥྛ་ཧཱུཾ་རུ་རུ་བི་ཤྭ་སཾ་བྷ་བ་སཾ་བྷ་བེ་སྭཱ་ཧཱ། </s>
    <s id="2494:3">སྔགས་ཀྱི་སྦྱོར་བ་འདི་ཡིས་ནི། །ཡང་དང་ཡང་དུ་ཤིང་ལ་བཟླ། །</s>
    <s id="2494:4">གཉིས་སམ་བདུན་དུ་བཟླས་པ་ཡིས། །སྔགས་རིག་དེས་ནི་སྦྱིན་སྲེག་བྱ། །</s>
  </p>
  <p id="2495">
    <s id="2495:1" flag="alternateSource">མེ་ཏོག་བདུག་པ་དྲི་ཡང་རུང་། །</s>
  </p>
  <p id="2496">
    <s id="2496:1" flag="alternateSource">མ་ལུས་ཐམས་ཅད་དག་དང་ནི། །ཆུ་ལ་སྔགས་རྣམས་བཟླས་པ་ཡང་། །འདི་ཉིད་ཀྱིས་ནི་སྦྱིན་པར་བྱ། །</s>
  </p>
  <p id="2497">
    <s id="2497:1" flag="alternateSource">ལས་རྣམས་ཀུན་གྱི་རྒྱུ་ཡི་ཕྱིར། །དེ་ནས་ཆོ་ག་བརྩམ་པར་བྱ། །</s>
  </p>
  <p id="2498">
    <s id="2498:1" flag="alternateSource">ལས་རྣམས་དག་ནི་ཐམས་ཅད་ལ། །སྔ་མའི་སྦྱོར་བ་ཉིད་ཀྱིས་བྱ། །</s>
  </p>
  <p id="2499">
    <s id="2499:1" flag="alternateSource">སྔ་མའི་གཙུག་པུད་ལྔ་བཅིངས་ཏེ། །</s>
  </p>
  <p id="2500">
    <s id="2500:1" flag="alternateSource">ཕྱག་རྒྱ་ཆེན་པོ་གྲགས་ལྡན་མ། །སྔ་མའི་གཙུག་པུད་ལྔ་བཅིངས་བྱ། །</s>
  </p>
  <p id="2501">
    <s id="2501:1" flag="alternateSource">སྐྲ་ཅན་མ་ཉིད་རབ་བཟླས་པས། །</s>
    <s id="2501:2">དེས་ན་སྲུང་བ་བྱེད་པར་འགྱུར། །</s>
  </p>
  <p id="2502">
    <s id="2502:1" flag="alternateSource">གྲུབ་པའི་རྒྱུ་ལ་འཇིགས་མེད་པས། །ལས་རྣམས་ཐམས་ཅད་བརྩམ་པར་བྱ། །</s>
  </p>
  <p id="2503">
    <s id="2503:1" flag="alternateSource">གལ་ཏེ་ལ་ཉེ་བཟང་མཐོང་བའམ། །རྟག་ཏུ་དགེ་བའི་སྒྲ་ཐོས་ན། །</s>
  </p>
  <p id="2504">
    <s id="2504:1" flag="alternateSource">དེ་ལ་སྔགས་ནི་དོན་ཡོད་དེ། །</s>
  </p>
  <p id="2505">
    <s id="2505:1" flag="alternateSource">ཇི་ལྟར་འདོད་བཞིན་མཆོག་སྩོལ་འགྱུར། །</s>
  </p>
  <p id="2506">
    <s id="2506:1" flag="alternateSource">དང་པོའི་ལས་ལ་རབ་སྦྱོར་དང་། །སྔགས་ཀྱི་རྒྱུ་ལ་རབ་འཇུག་ན། །</s>
  </p>
  <p id="2507">
    <s id="2507:1" flag="alternateSource">ཐམས་ཅད་འབྲས་བུ་བཅས་པ་དང་། །དེ་ལ་གྲུབ་<ref folio="F.189.a"/>པར་བརྗོད་པ་ཡིན། །</s>
  </p>
  <p id="2508">
    <s id="2508:1" flag="alternateSource">རྒྱལ་སྒྲ་རྔ་ནི་པ་ཊ་ཧ། །རྔ་བོ་ཆེ་ཡི་སྒྲ་དག་ནི། །</s>
    <s id="2508:2">བརྩོན་བྱས་གྲུབ་པ་མ་ལུས་འགྱུར། །</s>
  </p>
  <p id="2509">
    <s id="2509:1" flag="alternateSource">སྦྱིན་སྲེག་ལས་ལ་ཡང་དག་བསྟེན། །</s>
  </p>
  <p id="2510">
    <s id="2510:1" flag="alternateSource">གཞན་ཡང་ལ་ཉེ་བཟང་པོ་དང་། །འདབ་ཆགས་དགེ་བའི་སྒྲ་དག་དང་། །</s>
    <s id="2510:2">རྣམ་པ་སྣ་ཚོགས་ངེས་པའི་སྒྲ། །རྒྱལ་བ་རྣམས་ཀྱིས་བསྔགས་པ་དང་། །</s>
    <s id="2510:3">བཀྲ་ཤིས་བཟང་པོ་རབ་བསྔགས་དང་། །རྣམ་པ་སྣ་ཚོགས་ཡིད་འོང་སྒྲ། །</s>
    <s id="2510:4">གདུགས་དང་རྒྱལ་མཚན་བ་དན་དང་། །བུད་མེད་རྒྱན་གྱིས་བརྒྱན་པ་དང་། །དེ་བཞིན་མཆོད་ཡོན་བུམ་པ་གང་། །མཐོང་ན་</s>
  </p>
  <p id="2511">
    <s id="2511:1" flag="alternateSource">འགྲུབ་པའི་རྒྱུ་རྣམས་ཡིན། །</s>
  </p>
  <p id="2512">
    <s id="2512:1" flag="alternateSource">རྣམ་པ་དུ་མའི་ཁ་དོག་གམ། །འཇིག་རྟེན་གྱིས་མཆོད་རབ་བསྔགས་པ། །</s>
    <s id="2512:2">དེ་དག་མཐོང་ན་འགྲུབ་འགྱུར་བ། །སྔགས་རྣམས་དུ་མའི་སྤྱོད་ཡུལ་ཡིན། །</s>
  </p>
  <p id="2513">
    <s id="2513:1" flag="alternateSource">བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། འཕགས་པ་འཇམ་དཔལ་གྱི་རྩ་བའི་ཆོ་ག་བཅུ་གསུམ་པ་སྟེ། </s>
  </p>
  <p id="2514">
    <s id="2514:1" flag="alternateSource">སྦྱིན་སྲེག་གི་ཆོ་ག་རབ་འབྱམ་རྫོགས་སོ།། །།</s>
  </p>
  <p id="2515">
    <s id="2515:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ཏེ། </s>
  </p>
  <p id="2516">
    <s id="2516:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="2516:2">འཇམ་དཔལ་ཁྱོད་ཀྱི་གསང་བའི་རིག་པ་ཡོད་དེ། </s>
  </p>
  <p id="2517">
    <s id="2517:1" flag="alternateSource">སྔགས་ཐམས་ཅད་ཀྱི་སྒྲུབ་པ་པོའི་ཐབས། </s>
    <s id="2517:2">དེ་བཞིན་གཤེགས་པ་རྣམས་ཀྱིས་ཡང་དག་པར་རྗེས་སུ་གནང་བ། ཆོས་ཀྱི་མཛོད་ལས་བྱུང་བ། ཆོས་ཀྱི་སྤྲིན་གྱི་རྗེས་སུ་ཞུགས་པ། </s>
    <s id="2517:3">ནམ་མཁའི་ངོ་བོ་ཉིད་འཇིག་རྟེན་དང་འཇིག་རྟེན་ལས་འདས་པའི་སྔགས་ཐམས་ཅད་ཀྱི་མངའ་བདག་ཤིན་ཏུ་གཙོ་བོར་གྱུར་པ། གཞོན་ནུ་ཇི་ལྟར་དེ་བཞིན་གཤེགས་པ་ནི་སེམས་ཅན་ཐམས་ཅད་ཀྱི་མཆོག་ཏུ་བརྗོད་དེ</s>
  </p>
  <p id="2518">
    <s id="2518:1" flag="alternateSource">ཤིན་ཏུ་གཙོ་བོར་གྱུར་ཅིང་དམ་པ་ཡིན་ལ། ལྷ་དང་མི་རྣམས་ཀྱི་སྐྱེས་བུ་ཁྱུ་མཆོག་སངས་རྒྱས་བཅོམ་ལྡན་འདས་ཡིན་ནོ། །</s>
  </p>
  <p id="2519">
    <s id="2519:1" flag="alternateSource">གཞོན་ནུ་དེ་བཞིན་དུ་རིག་པའི་རྒྱལ་པོ་འདི་ནི་སྔགས་ཐམས་ཅད་ཀྱི་མཆོག་ཏུ་བསྟན་ཅིང་ཤིན་ཏུ་གཙོ་བོ་ཡིན་ཏེ། </s>
  </p>
  <p id="2520">
    <s id="2520:1" flag="alternateSource">དེ་བཞིན་གཤེགས་པ་གང་གཱའི་ཀླུང་གི་བྱེ་མ་སྙེད་ཀྱི་སངས་རྒྱས་བཅོམ་ལྡན་འདས་བརྗོད་དུ་མེད་པ་དག་གིས་སྔོན་གསུངས་སོ། །</s>
  </p>
  <p id="2521">
    <s id="2521:1" flag="alternateSource">དེ་བཞིན་གཤེགས་པ་རིན་ཆེན་ཏོག་གི་སྙིང་པོ་མཆོག་ཏུ་གསང་<ref folio="F.189.b"/>བ་ཀུན་ནས་བཀྲ་ཤིས་པར་འདོད་པ། </s>
    <s id="2521:2">སངས་རྒྱས་ཐམས་ཅད་ཀྱིས་ཡང་དག་པར་བསྟོད་པ་རབ་ཏུ་བསྔགས་པ་སེམས་ཅན་ཐམས་ཅད་ཡང་དག་པར་དབུགས་འབྱིན་པ་སྡིག་པ་ཐམས་ཅད་རབ་ཏུ་འཇིག་པར་བྱེད་པ་འདོད་པ་ཐམས་ཅད་སྦྱིན་པར་བྱེད་པ་རེ་བ་ཡོངས་སུ་རྫོགས་པར་བྱེད་པ་དེ་ཡང་གང་ཞེ་ན། </s>
  </p>
  <p id="2522">
    <s id="2522:1" flag="alternateSource">བར་འདིར་བཅོམ་ལྡན་འདས་ཤཱཀྱ་ཐུབ་པས་སྨིན་མཚམས་ཀྱི་མཛོད་སྤུ་ནས་སངས་རྒྱས་ཐམས་ཅད་ཡང་དག་པར་བསྐུལ་བ་ཞེས་བྱ་བའི་འོད་ཟེར་ཕྱུང་བར་གྱུར་ཏོ། །</s>
  </p>
  <p id="2523">
    <s id="2523:1" flag="alternateSource">གང་འདི་ཕྱོགས་བཅུ་སྟེང་འོག་ཐམས་ཅད་དང་ལྡན་པའི་སངས་རྒྱས་ཀྱི་ཞིང་སྣང་བས་ཁྱབ་པར་མཛད་དེ། </s>
  </p>
  <p id="2524">
    <s id="2524:1" flag="alternateSource">སེམས་ཅན་ཐམས་ཅད་ཀྱི་ཡིད་ཚིམ་པར་མཛད་ནས་སླར་ལོག་སྟེ། </s>
  </p>
  <p id="2525">
    <s id="2525:1" flag="alternateSource">བཅོམ་ལྡན་འདས་ཤཱཀྱ་ཐུབ་པའི་དབུའི་གཙུག་ཏོར་དུ་ནུབ་པར་གྱུར་ཏོ། །</s>
  </p>
  <p id="2526">
    <s id="2526:1" flag="alternateSource">བཅོམ་ལྡན་འདས་ཀྱི་གཙུག་ཏོར་ནས་ཀུན་ནས་འབར་བའི་འོད་དང་ལྡན་པའི་ལུས་ཅན་བལྟ་བར་མི་ནུས་པ། སེམས་ཅན་ཐམས་ཅད་ཀྱིས་མི་ཐུབ་པ་འོད་ཆེན་པོས་ཡང་དག་པར་འཕགས་པ་འོད་ཀྱི་དཀྱིལ་འཁོར་གྱིས་ལུས་བརྒྱན་པ་རྣམ་པ་སྣ་ཚོགས་ཀྱི་གཟུགས་དང་ལྡན་པ། </s>
    <s id="2526:2">འཁོར་ལོས་སྒྱུར་བ་ཆེན་པོའི་གཟུགས་ཅན་རིག་པའི་རྒྱལ་པོ་ཡི་གེ་གཅིག་པ་ཞེས་བྱ་བ་བྱུང་བར་གྱུར་ཏོ། །</s>
  </p>
  <p id="2527">
    <s id="2527:1" flag="alternateSource">བྱུང་ནས་ནམ་མཁའི་དཀྱིལ་ཐམས་ཅད་སྣང་བར་བྱས་ཏེ། </s>
  </p>
  <p id="2528">
    <s id="2528:1" flag="alternateSource">རིག་པའི་རྒྱལ་པོ་ཐམས་ཅད་ཀྱིས་ཡོངས་སུ་བསྐོར་བ་རིག་པ་དུ་མ་བྱེ་བ་ཁྲི་ཕྲག་བརྒྱ་སྟོང་འབྱིན་པར་བྱེད་པ། </s>
    <s id="2528:2">ཡི་གེ་གཅིག་པའི་སྒྲ་འདོན་ཅིང་འོད་ཟེར་ཆེན་པོ་འབར་བ་རབ་ཏུ་འབྱིན་པ་སྟེང་གི་ཕྱོགས་ནས་</s>
  </p>
  <p id="2529">
    <s id="2529:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་ལ་མངོན་དུ་བལྟ་བ་དང་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་གི་འཁོར་གྱི་དཀྱིལ་འཁོར་ཆེན་པོ་ཡང་སྣང་བར་བྱས་ནས་</s>
  </p>
  <p id="2530">
    <s id="2530:1" flag="alternateSource">བར་སྣང་ལ་གནས་པར་གྱུར་ཏོ། །</s>
  </p>
  <p id="2531">
    <s id="2531:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་ཡི་གེ་གཅིག་པ་རིག་པའི་འཁོར་ལོས་སྒྱུར་བ། དེ་བཞིན་གཤེགས་པ་ཐམས་ཅད་ཀྱི་སྙིང་པོ་དེ་བཞིན་གཤེགས་པ་རིན་ཆེན་ཏོག་ཅེས་བྱ་བའི་སྙིང་པོ་མཆོག་ཏུ་རབ་ཏུ་གསང་བ། </s>
    <s id="2531:2">དེ་བཞིན་གཤེགས་པ་ཐམས་ཅད་ལས་བཅོམ་ལྡན་འདས་རིན་ཆེན་ཏོག་གིས་ཡང་དག་པར་ཐོབ་པ། སཱ་ལའི་དབང་པོའི་རྒྱལ་<ref folio="F.190.a"/>པོ་དང་འོད་དཔག་མེད་དང་བསྙེན་པར་དཀའ་བ་དང་སྤྱན་བཟང་དང་ཏོག་བཟང་དང་མེ་ཏོག་དབང་པོ་དང་གཉིད་མཐར་ཕྱིན་དང་འཇིག་རྟེན་ཐུབ་པ་དང་། གསེར་ཐུབ་ལ་སོགས་པའི་དེ་བཞིན་གཤེགས་པ་དེ་དག་གིས་གསུངས་ཤིང་རྗེས་སུ་ཡི་རང་བ་དང་འདས་པའི་ཡང་དག་པར་རྫོགས་པའི་སངས་རྒྱས་ཐམས་ཅད་ཀྱིས་ཀྱང་གསུངས་ཤིང་རྗེས་སུ་ཡི་རང་བ་དེ་ཡང་གང་ཞེ་ན། </s>
  </p>
  <p id="2532">
    <s id="2532:1" flag="alternateSource">ཏདྱ་ཐཱ། ཨོཾ་བྷྲུྃ། </s>
    <s id="2532:2">འཇམ་དཔལ་འདི་ནི་སྙིང་པོ་དམ་པ་དེ་བཞིན་གཤེགས་པ་ཐམས་ཅད་ཀྱི་མཆོག་སྔགས་ཐམས་ཅད་ཀྱི་རིག་པའི་འཁོར་ལོས་སྒྱུར་བ་ཡི་གེ་གཅིག་པ་ཞེས་བྱ་བ་དག་བྱེད་ཆེན་པོ་འདི་ཡང་དག་པར་བསྒྲུབས་ན་</s>
  </p>
  <p id="2533">
    <s id="2533:1" flag="alternateSource">སྔགས་ཐམས་ཅད་འགྲུབ་པར་འགྱུར་ཏེ</s>
  </p>
  <p id="2534">
    <s id="2534:1" flag="alternateSource">གཞོན་ནུ་གང་ཡང་ཁྱོད་ཀྱི་ཆོ་གའི་རྒྱལ་པོའི་མཆོག་ལ་སྔགས་ཐམས་ཅད་དང་རྗེས་སུ་མཐུན་པ། </s>
    <s id="2534:2">མཆོག་ཏུ་གསང་བའི་མཆོག་ཡང་དག་པར་རྗེས་སུ་གནང་བ་ལས་ཀྱི་སྒྲིབ་པ་ཐམས་ཅད་ཡང་དག་པར་སྦྱོང་བར་བྱེད་པ། དང་པོ་རེ་ཞིག་སྒྲུབ་པ་པོས་ངེས་པར་འབུམ་ཕྲག་གསུམ་བཟླས་བརྗོད་བྱའོ། །</s>
  </p>
  <p id="2535">
    <s id="2535:1" flag="alternateSource">དེ་ནས་ལས་རྣམས་སྔགས་དང་བཅས་པ་འདིར་གཞོན་ནུ་ཁྱོད་ཀྱི་ཆོ་གའི་རྒྱལ་པོ་ལ་འཇིག་རྟེན་དང་འཇིག་རྟེན་ལས་འདས་པའི་སྔགས་དང་རྒྱུད་རྣམས་བསྒྲུབ་པར་བྱའོ། །</s>
  </p>
  <p id="2536">
    <s id="2536:1" flag="alternateSource">འདིས་བསྲུང་བ་བྱས་ན་འབྱུང་པོ་ཐམས་ཅད་ཀྱིས་ཚུགས་པར་མི་འགྱུར་རོ། །</s>
  </p>
  <p id="2537">
    <s id="2537:1" flag="alternateSource">འཇིག་རྟེན་དང་འཇིག་རྟེན་ལས་འདས་པའི་བགེགས་ཐམས་ཅད་ཀྱིས་ཟིལ་གྱིས་ནོན་པར་མི་འགྱུར་རོ། །</s>
  </p>
  <p id="2538">
    <s id="2538:1" flag="alternateSource">བཅོམ་ལྡན་འདས་ཤཱཀྱ་ཐུབ་པས་དེ་གསུངས་མ་ཐག་ཏུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཐམས་ཅད་རྣམ་པ་དྲུག་ཏུ་གཡོས་པར་གྱུར་ཏེ། </s>
  </p>
  <p id="2539">
    <s id="2539:1" flag="alternateSource">སངས་རྒྱས་ཀྱི་ཞིང་ཐམས་ཅད་དུ་ཡང་སྣང་བས་ཁྱབ་ཅིང་སངས་རྒྱས་བཅོམ་ལྡན་འདས་ཐམས་ཅད་ཀྱང་འཁོར་གྱི་དཀྱིལ་འཁོར་དེར་འདུས་པར་གྱུར་ཏེ། </s>
  </p>
  <p id="2540">
    <s id="2540:1" flag="alternateSource">གནས་གཙང་མའི་གཞལ་མེད་ཁང་དུ་འཁོད་པར་གྱུར་ཏོ། །</s>
  </p>
  <p id="2541">
    <s id="2541:1" flag="alternateSource">ས་བཅུ་ཐོབ་པའི་བྱང་ཆུབ་སེམས་དཔའ་ཐམས་ཅད་དང་བླ་ན་</s>
  </p>
  <p id="2542">
    <s id="2542:1" flag="alternateSource">མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པ་དང་ཉན་ཐོས་དང་རང་སངས་རྒྱས་ཐམས་ཅད་དང་རྫུ་འཕྲུལ་ཆེན་པོ་དང་ལྡན་པའི་སེམས་ཅན་ཐམས་ཅད་དང་རིག་པའི་རྒྱལ་པོ་རྣམས་འོད་ཟེར་གྱིས་ཡང་དག་པར་བསྐུལ་ནས་</s>
  </p>
  <p id="2543">
    <s id="2543:1" flag="alternateSource">ལྷགས་པར་<ref folio="F.190.b"/>གྱུར་ཏོ། །</s>
  </p>
  <p id="2544">
    <s id="2544:1" flag="alternateSource">འཇིག་རྟེན་གྱི་ཁམས་མཐའ་ཡས་མུ་མེད་པ་དག་ན་རྣམ་པར་གནས་པའི་སེམས་ཅན་མང་པོ་དབང་དུ་གྱུར་ཏོ། །</s>
  </p>
  <p id="2545">
    <s id="2545:1" flag="alternateSource">དམྱལ་བ་དང་དུད་འགྲོ་དང་ཡི་དགས་ཀྱི་ངན་འགྲོ་ལ་གནས་པ་རྣམས་འོད་ཟེར་ཆེན་པོའི་སྣང་བས་རེག་ཅིང་སྣང་བར་བྱས་པས་སྡུག་བསྔལ་གྱི་ཚོར་བའི་རྒྱུན་ལ་གནས་པ་ཡིད་ཤིན་ཏུ་བདེ་བས་ཚིམ་ཞིང་སྐྱོ་བ་མེད་པར་གྱུར་ཏེ</s>
  </p>
  <p id="2546">
    <s id="2546:1" flag="alternateSource">ངེས་པར་ཐེག་པ་གསུམ་ལ་གནས་པར་གྱུར་ཏོ། །</s>
  </p>
  <p id="2547">
    <s id="2547:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་འཁོར་གྱི་དཀྱིལ་འཁོར་དེ་ལ་གཟིགས་ནས་</s>
  </p>
  <p id="2548">
    <s id="2548:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="2548:2">འཇམ་དཔལ་ཉོན་ཅིག་རིག་པའི་རྒྱལ་པོ་འདི་རྫུ་འཕྲུལ་ཆེ་བ་དཔའ་བོ་གཅིག་པུ་ལས་ཐམས་ཅད་བྱེད་པ། </s>
    <s id="2548:3">རིག་པ་ཐམས་ཅད་ཀྱི་རྒྱལ་པོ་འཁོར་ལོས་སྒྱུར་བ། </s>
    <s id="2548:4">སེམས་ཅན་ཐམས་ཅད་ཀྱི་བསམ་པ་ཡོངས་སུ་རྫོགས་པར་མཛད་པ་ཆོ་ག་ཞིབ་མོ་ཐམས་ཅད་ཡོངས་སུ་རྒྱས་པ། ཁྱོད་ཀྱི་སྔགས་དང་རྒྱུད་དང་། </s>
    <s id="2548:5">ཆོ་ག་རབ་འབྱམ་ལ་ཡང་དག་པར་ཞུགས་པ། </s>
    <s id="2548:6">སྔགས་ཐམས་ཅད་སྒྲུབ་པར་བྱེད་པ། ཐུན་མོང་དུ་གྱུར་པ། </s>
    <s id="2548:7">གྲགས་པ་ཆེ་བ་དང་། སྤྲོ་བ་ཆེ་བ་དང་། སེམས་ཅན་སྒྲུབ་པ་པོའི་ཁྱད་པར་གྱི་ཐབས་དང་ཤེས་རབ་ལ་མཁས་པ་བྱང་ཆུབ་ཀྱི་ལམ་ཐམས་ཅད་ཡོངས་སུ་སྦྱོང་བར་བྱེད་པ། མྱ་ངན་ལས་འདས་པ་ལ་རབ་ཏུ་འཇུག་པར་བྱེད་པ། </s>
    <s id="2548:8">བདུད་ཟིལ་གྱིས་གནོན་པར་བྱེད་པ། </s>
    <s id="2548:9">བྱང་ཆུབ་ཀྱི་སྙིང་པོ་ལ་གནས་པར་བྱེད་པ། དགེ་བའི་ཚོགས་ཡང་དག་པར་འབྱུང་བར་བྱེད་པའོ། །</s>
  </p>
  <p id="2549">
    <s id="2549:1" flag="alternateSource">འདི་ཉིད་མདོར་བསྡུ་ན། </s>
  </p>
  <p id="2550">
    <s id="2550:1" flag="alternateSource">ཆོ་ག་ཞིབ་མོ་རྒྱས་པ་རས་རིས་ཀྱི་ཆོ་གའི་དཀྱིལ་འཁོར་སྒྲུབ་པའི་ཐབས། སྔོན་གྱི་སྔགས་ཀྱི་སྤྱད་པ་རྗེས་སུ་སྤྱོད་པ། གང་ལ་རབ་ཏུ་གནས་ན་</s>
  </p>
  <p id="2551">
    <s id="2551:1" flag="alternateSource">སེམས་ཅན་གྱི་རིག་པའི་རྒྱལ་པོ་འཁོར་ལོས་སྒྱུར་བ་ཆེན་པོ་སྒྲུབ་པར་འགྱུར་ཏེ</s>
  </p>
  <p id="2552">
    <s id="2552:1" flag="alternateSource">རྨད་དུ་བྱུང་བ་ཆེན་པོ་སྔགས་ཐམས་ཅད་ཀྱི་དབང་ཕྱུག་དམ་པ། འོད་བྱེད་པ། ཐམས་ཅད་ཀྱི་བསམ་པ་ཡོངས་སུ་རྫོགས་པར་བྱེད་པ། རྣམ་པར་འདྲེན་པ། འགྲོ་བ་ཐམས་ཅད་ལ་ཕན་པར་བྱེད་པ། སངས་རྒྱས་བཞིན་དུ་མངོན་སུམ་དུ་ཉེ་བར་བཞུགས་པ་རང་བྱུང་དུ་གྱུར་པ་མཆོག་དང་བར་མ་དང་ཐ་མའི་ལས་ཐམས་ཅད་བྱེད་པ་ཤིན་ཏུ་བདེ་བ་<ref folio="F.191.a"/>དམ་པ་ཤིས་པ་དང་ཞི་བར་བྱེད་པ་སྡིག་པ་ཐམས་ཅད་རབ་ཏུ་འཇིག་པར་བྱེད་པའོ། །</s>
  </p>
  <p id="2553">
    <s id="2553:1" flag="alternateSource">ལྷ་རྣམས་ཀྱི་ཡང་ལྷ་ཉིད་དེ། །</s>
  </p>
  <p id="2554">
    <s id="2554:1" flag="alternateSource">ཐུབ་པ་རྣམས་ཀྱི་ཐུབ་པ་མཆོག །</s>
    <s id="2554:2">སངས་རྒྱས་ཉི་མའི་གཉེན་གྱུར་པ། །དག་པ་འཇིག་རྟེན་རྣམ་པར་གྲགས། །</s>
  </p>
  <p id="2555">
    <s id="2555:1" flag="alternateSource">ཆོས་ཀུན་རང་གི་ངོ་བོ་མཁྱེན། །</s>
  </p>
  <p id="2556">
    <s id="2556:1" flag="alternateSource">ཡང་དག་མཐར་གྱུར་རྙོག་པ་མེད། །</s>
  </p>
  <p id="2557">
    <s id="2557:1" flag="alternateSource">དེ་ཡི་ཆོ་ག་མཆོག་བཤད་བྱ། །</s>
  </p>
  <p id="2558">
    <s id="2558:1" flag="alternateSource">འབྱོར་པ་འདོད་པས་མཉན་པར་གྱིས། །</s>
    <s id="2558:2">རེ་ཞིག་དང་པོར་རས་བཟང་པོ། །སྐྱོན་རྣམས་དང་ནི་མ་འདྲེས་པ། །སར་པ་ཕྲ་བའི་ཁྱད་པར་ལྡན། །</s>
  </p>
  <p id="2559">
    <s id="2559:1" flag="alternateSource">ཁ་ཚར་དང་བཅས་ཉིད་ལ་བྲི། །ཆུར་ནི་ཁྲུ་དོའི་ཚད་ཡིན་ལ། །ཞེང་དུ་ཁྲུ་གང་ཚད་དུ་བྱ། །</s>
  </p>
  <p id="2560">
    <s id="2560:1" flag="alternateSource">དེ་འདྲའི་བཟང་པོ་ཁོ་ན་ལ། །དྲི་མེད་བལྟ་ན་སྡུག་པ་དང་། །བཅོས་བུ་དཀར་པོ་དེ་བཞིན་དུ། །ཕྲ་དང་ལེགས་བཀྲུས་རས་བལ་སྤངས། །</s>
  </p>
  <p id="2561">
    <s id="2561:1" flag="alternateSource">ཕྱག་དར་དྲི་མ་མེད་པ་ཡི། །དུ་གུ་ལ་ཡི་རས་ཉིད་ལ། །རྒྱུ་ནི་ཤིང་ཀུན་ཉིད་དང་ནི། །དག་ལ་རྒྱུད་ནི་རྣམ་སྤངས་པ། །</s>
    <s id="2561:2">ཆུ་ངན་ལས་ནི་བཀྲུས་མིན་དང་། །སྐྱེ་བོས་ཞལ་མཐོང་ཕུལ་བའང་མིན། །</s>
  </p>
  <p id="2562">
    <s id="2562:1" flag="alternateSource">མ་བགོས་པ་དང་དེ་བཞིན་དུ། །གཞན་ཡང་ཅུང་ཟད་དམ་པས་བསྔགས། །</s>
  </p>
  <p id="2563">
    <s id="2563:1" flag="alternateSource">དེ་འདྲའི་རས་ནི་བཟང་པོ་ལ། །གཞལ་མེད་ཁང་ནི་བྲི་བར་བྱ། །</s>
  </p>
  <p id="2564">
    <s id="2564:1" flag="alternateSource">འོད་ཀྱི་དཀྱིལ་འཁོར་ཕྲེང་བ་ཅན། །སྟོན་པའི་གཟུགས་ནི་ཡང་དག་བྲི། །</s>
    <s id="2564:2">དེ་བཞིན་གསེར་གྱི་མདོག་ཅན་ནི། །འོད་ཟེར་ཕྲེང་ལྡན་བྲི་བར་བྱ། །</s>
  </p>
  <p id="2565">
    <s id="2565:1" flag="alternateSource">གཅིག་པུ་ཕུག་ན་བཞུགས་པ་ནི། །རི་བོ་ལ་གནས་གྲགས་པ་ཆེ། །</s>
  </p>
  <p id="2566">
    <s id="2566:1" flag="alternateSource">དར་ལའི་བླ་རེ་བྲེ་བ་ནི། །རིན་ཆེན་ཕྲེང་བ་འཕྱང་བའོ། །</s>
  </p>
  <p id="2567">
    <s id="2567:1" flag="alternateSource">སྟེང་དུ་ལྷ་ནི་གཉི་ག་ཡང་། །འཛིན་པ་དག་ནི་ཡང་དག་བྲི། །</s>
    <s id="2567:2">རི་རྣམས་ཀྱི་ནི་སྟེང་དག་ཏུ། །རིན་ཆེན་ཕྲེང་བ་རབ་ཏུ་བྱ། །</s>
  </p>
  <p id="2568">
    <s id="2568:1" flag="alternateSource">བླ་རེའི་འཁོར་ཡུག་མུ་ཏིག་གི། །དྲ་བ་དྲ་ཕྱེད་དག་གིས་བརྒྱན། །</s>
  </p>
  <p id="2569">
    <s id="2569:1" flag="alternateSource">རི་རྒྱལ་སྟེང་དུ་འབད་པ་ཡིས། །འདི་དག་ཐམས་ཅད་བྲི་བར་བྱ། །</s>
  </p>
  <p id="2570">
    <s id="2570:1" flag="alternateSource">རི་བོ་དག་གི་རྩ་བ་ཡང་། །རྒྱ་མཚོ་ཆེན་པོར་ནུབ་པར་བྱ། །</s>
  </p>
  <p id="2571">
    <s id="2571:1" flag="alternateSource">རས་རིས་མཐར་ཡང་མེ་ཏོག་ནི། །ཀུན་ནས་འཁོར་བར་ཡང་དག་བྲི། །ནཱ་ག་གེ་སར་པུན་ནཱ་ག །བ་ཀུ་ལ་དང་ཞུ་ཏི་ཀ །</s>
    <s id="2571:2">སྣ་མའི་མེ་ཏོག་པྲི་ཡང་ཀུ། །དེ་བཞིན་ཀུ་ར་བ་ཀ་དང་། །ཨུཏྤ་ལ་དང་དྲི་མཆོག་དང་། །དེ་ལས་གཞན་ཡང་པདྨ་དཀར། །</s>
    <s id="2571:3">མེ་ཏོག་རིགས་ནི་སྣ་ཚོགས་དང་། །དེ་བཞིན་གཞན་ཡང་<ref folio="F.191.b"/>དྲིར་ལྡན་པའི། །མེ་ཏོག་དག་ནི་འདི་དག་ཉིད། །གང་ཡང་རུང་བ་རྟག་བླངས་ནས</s>
  </p>
  <p id="2572">
    <s id="2572:1" flag="alternateSource">སྟོན་པ་ལ་ནི་མཆོད་དོན་དུ། །ཡིད་དུ་འོང་བའི་མཆོད་ཡོན་དབུལ། །སྔ</s>
    <s id="2572:2">ར་བསྟན་ཆོ་གས་རས་རིས་ནི། །མཆོག་དང་དེ་བཞིན་གཞན་དག་ཀྱང་། །</s>
    <s id="2572:3">དོག་པ་ཐ་ག་པ་དག་དང་། །རི་མོ་མཁན་ཡང་དེ་བཞིན་འདོད། །</s>
  </p>
  <p id="2573">
    <s id="2573:1" flag="alternateSource">ཆོ་འཕྲུལ་གྱི་ནི་ཟླ་ཕྱེད་ཀྱི། །ཉི་མ་དགེ་བ་དག་ལ་ནི། །</s>
    <s id="2573:2">དུས་ནི་དེ་ལྟར་གྱུར་པ་ལ། །བཟླས་པ་ཉིད་ཀྱང་བྱ་བ་ཡིན། །</s>
  </p>
  <p id="2574">
    <s id="2574:1" flag="alternateSource">འདི་ལ་སེམས་ཅན་ཐམས་ཅད་ཀྱིས། །སྔར་བསྟན་བཞིན་དུ་ཡང་དག་སྤྱད། །</s>
  </p>
  <p id="2575">
    <s id="2575:1" flag="alternateSource">ཚོན་གསལ་རྣམ་པ་སྣ་ཚོགས་ཀྱིས། །སྟོན་པའི་གཟུགས་ནི་བྲི་བར་བྱ། །</s>
  </p>
  <p id="2576">
    <s id="2576:1" flag="alternateSource">རྣམ་པ་དུ་མར་ལྡན་པ་ཡི། །དོང་ཀའི་མེ་ཏོག་མདོག་འདྲ་དང་། །</s>
    <s id="2576:2">ཙམ་པ་ཀ་ཡི་མདོག་འདྲ་དང་། །གསེར་གྱི་མདོག་དང་འདྲ་བར་བྲི། །དེ་ལྟའི་རྣམ་པ་ལྡན་པ་ཡི། །རིན་ཆེན་རིགས་སྐྱེས་ཐུབ་པ་བྲི། །</s>
    <s id="2576:3">ཆགས་པ་ཆེན་པོ་རིན་ཆེན་ཏོག །གཙོ་བོ་ཐུབ་མཆོག་དམ་པ་ནི། །</s>
    <s id="2576:4">ཆོས་རྣམས་ཐམས་ཅད་ཡོངས་ཐོབ་པའི། །སངས་རྒྱས་དཀོན་མཆོག་དེ་བྲི་བྱ། །</s>
  </p>
  <p id="2577">
    <s id="2577:1" flag="alternateSource">རིན་ཆེན་རི་བོར་གནས་པ་དང་། །རིན་ཆེན་ཕུག་གིས་ཉེར་མཛེས་ཤིང་། །སྐྱིལ་ཀྲུང་གིས་ནི་བཞུགས་པ་དང་། །ཆོས་ནི་རྗེས་སུ་འཆད་ཅིང་སྩོལ། །</s>
  </p>
  <p id="2578">
    <s id="2578:1" flag="alternateSource">ཅུང་ཟད་འཛུམ་ཞིང་བརྟན་པ་དང་། །ཐུགས་ནི་བསམ་གཏན་ལ་དམིགས་དང་། །</s>
    <s id="2578:2">ཕྱི་རོལ་ཕུག་ནི་ཡང་དག་བྲི། །འོག་དང་དེ་བཞིན་འཁོར་ཡུག་ཏུའོ། །</s>
    <s id="2578:3">རས་མཐའི་ཟུར་དུ་སྒྲུབ་པ་པོས། །པུས་མོའི་ལྷ་ང་ཡང་དག་བཙུགས། །</s>
    <s id="2578:4">བདུག་སྤོས་ལག་ན་ཐོགས་བཞིན་དུ། །ལུས་ནི་ཅུང་ཟད་འདུད་པ་དང་། །</s>
    <s id="2578:5">བླ་གོས་གཅིག་ཏུ་བྱས་ནས་</s>
  </p>
  <p id="2579">
    <s id="2579:1" flag="alternateSource">ནི། །ཆ་བྱད་ཇི་ལྟ་བཞིན་དུ་ཡང་། །བཅོམ་ལྡན་འདས་ཀྱི་གཡས་ཕྱོགས་ཀྱི། །འོག་གི་རྒྱ་མཚོ་ཆེ་སྟེང་དུ། །</s>
    <s id="2579:2">སྔགས་པས་དགེ་བའི་དོན་གྱི་ཕྱིར། །སྡོམ་བརྩོན་རྟག་ཏུ་བྲི་བར་བྱ། །</s>
  </p>
  <p id="2580">
    <s id="2580:1" flag="alternateSource">ལས་ཀྱི་ཆོ་ག་འདི་དག་ནི། །འཇིག་རྟེན་གྱི་སྔགས་བསྟན་པ་ཡིན། །</s>
  </p>
  <p id="2581">
    <s id="2581:1" flag="alternateSource">དཀྱིལ་འཁོར་དེ་ཡི་ལྷ་དག་ཀྱང་། །ད་ནི་རབ་ཏུ་བརྗོད་པར་བྱ། །</s>
  </p>
  <p id="2582">
    <s id="2582:1" flag="alternateSource">དེ་ཚེ་སྔགས་པས་རིག་པའི་སྔགས། །</s>
  </p>
  <p id="2583">
    <s id="2583:1" flag="alternateSource">དེ་ཚེ་སྔགས་ནི་རིག་པ་དེས། །</s>
  </p>
  <p id="2584">
    <s id="2584:1" flag="alternateSource">སྔགས་ལ་རྟག་ཏུ་བསྙེན་བྱས་དང་། །བཟླས་པ་ཕུན་སུམ་ཚོགས་མངོན་ཤེས། །</s>
    <s id="2584:2">འཇམ་དབྱངས་ཆོ་ག་འདི་ལ་ནི། །དེ་ཚེ་སྔགས་པ་དབང་བསྐུར་བ། །དཀྱིལ་འཁོར་རྣམ་པ་ལ་མཁས་ཤིང་། །རྟག་<ref folio="F.192.a"/>ཏུ་གཙང་སྦྲ་བྱེད་པ་དང་། །</s>
    <s id="2584:3">སྔགས་རྣམས་ཀུན་ལ་དབང་བསྐུར་དང་། །དཀྱིལ་འཁོར་འདི་ལ་འཇིགས་པ་མེད། །</s>
  </p>
  <p id="2585">
    <s id="2585:1" flag="alternateSource">རིག་པའི་སྔགས་དང་སྔགས་བཅས་དང་། །བདག་ཉིད་བསྲུང་དང་ཕན་འདོད་དང་། །</s>
    <s id="2585:2">གྲོགས་ཀྱང་དེ་བཞིན་བསྲུང་ཤེས་དང་། །ཡོངས་སུ་ལེགས་བརྟགས་འོད་ཆེན་ལྡན། །</s>
  </p>
  <p id="2586">
    <s id="2586:1" flag="alternateSource">སློབ་དཔོན་ལེགས་པར་ཡང་དག་རྩོམ། །</s>
  </p>
  <p id="2587">
    <s id="2587:1" flag="alternateSource">རྩོམ་ཞིང་སྦྱངས་ཡོན་བསྟེན་པ་དང་། །</s>
    <s id="2587:2">ཤེས་རབ་ཆེ་ཞིང་ལེགས་འཇམ་དང་། །དཔལ་ལྡན་སྙིང་རྗེར་རྟག་ཏུ་ལྡན། །</s>
  </p>
  <p id="2588">
    <s id="2588:1" flag="alternateSource">གྲོགས་པོ་དག་ནི་ཐམས་ཅད་ཀྱང་། །མཚན་ཉིད་དེ་བཞིན་ཀུན་ཏུ་བསྟན། །</s>
  </p>
  <p id="2589">
    <s id="2589:1" flag="alternateSource">གཅིག་གཉིས་གསུམ་དང་དེ་བཞིན་དུ། །གཞན་ཡང་དེ་བཞིན་བརྒྱད་ཀྱི་བར། །སློབ་མ་ལེགས་པར་སྦྱང་བར་བྱ། །</s>
  </p>
  <p id="2590">
    <s id="2590:1" flag="alternateSource">མང་པོ་དག་ནི་སྤང་བར་བྱ། །</s>
  </p>
  <p id="2591">
    <s id="2591:1" flag="alternateSource">སྔར་བསྟན་ཆོ་ག་ཇི་ལྟ་བར། །དཀྱིལ་འཁོར་འདི་ལའང་ཡང་དག་སྤྱད། །</s>
  </p>
  <p id="2592">
    <s id="2592:1" flag="alternateSource">སྟོབས་བཅུ་ལྡན་པས་དང་པོར་ནི། །དཀྱིལ་འཁོར་གང་དག་རབ་བསྟན་པ། །</s>
    <s id="2592:2">འཇམ་པའི་དབྱངས་ལས་གཞན་མིན་དང་། །རྒྱུ་གཞན་དག་གིས་བྲི་མི་བྱ། །</s>
  </p>
  <p id="2593">
    <s id="2593:1" flag="alternateSource">དཀྱིལ་འཁོར་འོད་ཆེན་ལྡན་པ་ཡི། །ཚད་ནི་རབ་ཏུ་བསྟན་པར་བྱ། །</s>
  </p>
  <p id="2594">
    <s id="2594:1" flag="alternateSource">ཁྲུ་བཞིའམ་ཁྲུ་ནི་གཉིས་པ་དང་། །དེ་བཞིན་གཞན་ཡང་ཁྲུ་བརྒྱད་པར། །</s>
    <s id="2594:2">གཙང་བའི་ཕྱོགས་སམ་ཆུ་ཀླུང་ངམ། །ཁྱད་པར་དུ་ནི་རི་བོའི་རྩེར། །</s>
    <s id="2594:3">ཚོན་སྣ་ལྔ་ཡི་ཕྱེ་མ་དང་། །སྔར་བསྟན་པ་ཡི་ལས་ཀྱིས་སོ། །</s>
  </p>
  <p id="2595">
    <s id="2595:1" flag="alternateSource">གྲུ་བཞི་སྒོ་ནི་བཞི་པ་དང་། །རྟ་བབས་བཞི་ཡིས་བརྒྱན་པ་དང་། །</s>
    <s id="2595:2">ཟུར་བཞི་མཉམ་ཞིང་བཟང་བ་དང་། །ལྷ་ཡི་རྣམ་པ་འདྲ་བའི་མདོག །</s>
    <s id="2595:3">ཚོན་རྩི་གསལ་བ་སྣ་ཚོགས་དང་། །མཛེས་པའི་ཁ་དོག་ལེགས་མཛེས་དང་། །</s>
    <s id="2595:4">དྲི་ཞིམ་བཟང་དང་གཟུགས་བཟང་དང་། །</s>
    <s id="2595:5">གྲོགས་བཟང་དག་གིས་ཡང་དག་བརྩམ། །</s>
  </p>
  <p id="2596">
    <s id="2596:1" flag="alternateSource">ཐུབ་པའི་བརྟུལ་ཞུགས་ཡང་དག་སྤྱད། །</s>
  </p>
  <p id="2597">
    <s id="2597:1" flag="alternateSource">ཡན་ལག་བརྒྱད་པའི་བརྟུལ་ཞུགས་བསྟེན། །</s>
  </p>
  <p id="2598">
    <s id="2598:1" flag="alternateSource">ཉོན་མོངས་མེད་སེམས་ཟས་ཚོད་རིག །</s>
  </p>
  <p id="2599">
    <s id="2599:1" flag="alternateSource">ཆོས་ལྡན་རྟག་ཏུ་ཟློས་པ་བྱེད། །</s>
  </p>
  <p id="2600">
    <s id="2600:1" flag="alternateSource">སྡིག་མེད་ལས་དང་ཡོངས་སྲུང་བྱེད། །དེ་བཞིན་ཞི་དང་རྒྱས་པ་ཤེས། །</s>
  </p>
  <p id="2601">
    <s id="2601:1" flag="alternateSource">དེ་ནས་དཀྱིལ་འཁོར་དབུས་ཞུགས་ནས། །</s>
  </p>
  <p id="2602">
    <s id="2602:1" flag="alternateSource">བསྟན་བཅོས་ལས་གསུངས་བཞིན་དུ་བྲི། །</s>
    <s id="2602:2">རིན་ཆེན་ལྷ་ཚོགས་ཀྱིས་བརྒྱན་པའི། །རི་མོ་དང་པོར་བྲི་བར་བྱ། །</s>
  </p>
  <p id="2603">
    <s id="2603:1" flag="alternateSource">དེར་བཞུགས་གཟི་བརྗིད་ཆེན་པོ་ནི། །དེ་བཞིན་གཤེགས་པ་རིན་ཆེན་ཏོག །</s>
    <s id="2603:2">སྐྱིལ་ཀྲུང་གིས་ནི་ལེགས་བཞུགས་པ། །ཆོས་ཀྱི་འཁོར་ལོ་རྗེས་བསྐོར་བའོ། །</s>
  </p>
  <p id="2604">
    <s id="2604:1" flag="alternateSource">རས་རིས་ལ་ནི་ཇི་ལྟ་བར། །བསྟན་བཅོས་ལ་སྔགས་ཐམས་ཅད་བྲི། །</s>
    <s id="2604:2">རི་མོའི་ཕྲེང་ནི་གསུམ་དག་དང་། །ཕྱག་རྒྱས་<ref folio="F.192.b"/>རབ་ཏུ་བརྒྱན་པ་དང་། །གསེར་མདོག་རིམ་པས་ཁོར་ཡུག་ཏུ། །ཡོངས་སུ་བྲི་བར་བྱ་བ་ཡིན། །</s>
  </p>
  <p id="2605">
    <s id="2605:1" flag="alternateSource">གསལ་དང་ཡོངས་སུ་རྫོགས་པ་དང་། །དྲང་པོ་དེ་ཡི་རྣམ་པའོ། །</s>
  </p>
  <p id="2606">
    <s id="2606:1" flag="alternateSource">འཁོར་ལོས་སྒྱུར་བའི་བདག་པོ་ཆེ། །</s>
  </p>
  <p id="2607">
    <s id="2607:1" flag="alternateSource">དེ་ཡི་དབུས་སུ་བྱ་བ་ཡིན། །</s>
  </p>
  <p id="2608">
    <s id="2608:1" flag="alternateSource">ཉི་མ་འཆར་ཀ་འདྲ་བ་དང་། །གུར་གུམ་རྣམ་པ་འདྲ་མདོག་ཅན། །འཁོར་ལོ་ཆེན་པོའི་རྗེས་འབྲང་བ། །འབད་པར་གནས་པས་ཀུན་ཏུ་བྲི། །</s>
    <s id="2608:2">རྒྱལ་པོ་ཆེན་པོ་མཉམ་འདྲ་བ། །གཞལ་མེད་ཁང་བཅས་རྒྱན་གྱིས་བརྒྱན། །</s>
  </p>
  <p id="2609">
    <s id="2609:1" flag="alternateSource">སེམས་དཔའ་ཆེན་པོའི་ཅོད་པན་ཅན། །རྒྱན་རྣམས་ཀུན་གྱིས་རབ་ཏུ་བརྒྱན། །</s>
  </p>
  <p id="2610">
    <s id="2610:1" flag="alternateSource">དར་ལ་མཛེས་པའི་སྨད་གཡོགས་ཅན། །སྣ་ཚོགས་དར་ལས་སྟོད་གཡོགས་ཤིང་། །</s>
    <s id="2610:2">ཕྲེང་ལྡན་ཞི་བའི་ཁ་དོག་འོད། །གོས་དང་ཕྲེང་བས་བརྒྱན་པ་དང་། །</s>
    <s id="2610:3">མེ་ཏོག་ཕྲེང་བ་བཀྐུ་ལ། །ལག་པ་གཡས་པས་སྣོམས་པར་བྱེད། །</s>
  </p>
  <p id="2611">
    <s id="2611:1" flag="alternateSource">བཞིན་ནི་ཅུང་ཟད་འཛུམ་པའི་ལྷ། །མཐུ་ཆེན་འོད་དང་ལྡན་པའོ། །</s>
  </p>
  <p id="2612">
    <s id="2612:1" flag="alternateSource">གཟུགས་བཟང་གཟུགས་ནི་མཛེས་པ་དང་། །བྱིས་པ་རྒན་པོ་རྣམ་པར་སྤངས། །</s>
  </p>
  <p id="2613">
    <s id="2613:1" flag="alternateSource">ལག་པ་གཡོན་ན་འཁོར་ལོ་སྟེ། །</s>
  </p>
  <p id="2614">
    <s id="2614:1" flag="alternateSource">འབར་བའི་འོད་ཀྱི་ཕྲེང་བ་ཅན། །</s>
    <s id="2614:2">དེ་ནི་ཡོངས་སུ་བསྐོར་བ་དང་། །སྐྱིལ་ཀྲུང་ཕྱེད་ཀྱིས་གནས་པ་བྲི། །</s>
    <s id="2614:3">གཟུགས་བཟང་གཟུགས་ལ་བསྟེན་ནས་</s>
  </p>
  <p id="2615">
    <s id="2615:1" flag="alternateSource">ནི། །ལྷ་ཡི་གཟུགས་འདྲ་བྲི་བར་བྱ། །</s>
  </p>
  <p id="2616">
    <s id="2616:1" flag="alternateSource">རི་བོ་འོད་ཆེན་ལྡན་པའི་སྟེང་། །རིན་ཆེན་དུ་མའི་སྟེང་དུ་གནས། །</s>
  </p>
  <p id="2617">
    <s id="2617:1" flag="alternateSource">སྔགས་རྣམས་ཀུན་ལ་ཆེ་བ་དང་། །རྟག་ཏུ་མཆོག་སྦྱིན་ལ་འཇུག་བྱེད། །</s>
    <s id="2617:2">འབར་བའི་མེ་དང་འདྲ་བ་དང་། །འོད་ཀྱི་དཀྱིལ་འཁོར་གྱིས་མཛེས་པ། །</s>
    <s id="2617:3">རླུང་གིས་སྦར་བའི་མེ་བཞིན་དུ། །ཀུན་ནས་མེ་ནི་འབར་བའོ། །</s>
  </p>
  <p id="2618">
    <s id="2618:1" flag="alternateSource">དེ་བཞིན་སྔགས་ཀྱི་སྦྱོར་བ་ཡིས། །ཁྱབ་བདག་མེ་ཡིས་འབར་བར་བྱེད། །</s>
  </p>
  <p id="2619">
    <s id="2619:1" flag="alternateSource">སྟོབས་ཆེན་དེ་དང་འདྲ་བ་ཡི། །སྔགས་ཀུན་རབ་ཏུ་སྒྲུབ་བྱེད་པ། །གང་གིས་བདག་ཉིད་ཆེན་པོ་མཐོང་། །</s>
  </p>
  <p id="2620">
    <s id="2620:1" flag="alternateSource">སྡིག་པ་ཀུན་ལས་ཡོངས་སུ་གྲོལ། །</s>
  </p>
  <p id="2621">
    <s id="2621:1" flag="alternateSource">མཚམས་མེད་ལྔ་པོ་བྱེད་པ་དང་། །ཚུལ་འཆལ་བློ་ནི་ཆུང་བ་དང་། །སྡིག་པ་ཀུན་ལ་འཛུད་བྱེད་པ། །ཁྱབ་བདག་མཐོང་བ་ཙམ་གྱིས་གྲོལ། །</s>
  </p>
  <p id="2622">
    <s id="2622:1" flag="alternateSource">ལྷ་ཡི་ལྷ་ནི་འཁོར་ལོའི་བདག །དཀྱིལ་འཁོར་མཐོང་བ་ཙམ་གྱིས་ནི། །གཞན་ཡང་སྡིག་ཏུ་ཡོངས་བསྟན་པ། །དེ་ཡི་མོད་ལ་གྲོལ་བར་འགྱུར། །</s>
  </p>
  <p id="2623">
    <s id="2623:1" flag="alternateSource">སྔགས་པས་རྟག་ཏུ་ཁྱབ་བདག་གི། །དེ་ནས་ཤར་སྒོ་ཡང་དག་སྦྱར། །</s>
  </p>
  <p id="2624">
    <s id="2624:1" flag="alternateSource">རྟ་བབས་ཀུན་ནས་ཡོངས་བསྒྲེང་སྟེ། །</s>
  </p>
  <p id="2625">
    <s id="2625:1" flag="alternateSource">བ་དན་དག་གིས་ཉེར་མཛེས་བྱ། །</s>
  </p>
  <p id="2626">
    <s id="2626:1" flag="alternateSource">མཐའ་དག་གཟུགས་ནི་མཛེས་པ་ཡི། །དཀྱིལ་འཁོར་ཡོངས་སུ་<ref folio="F.193.a"/>གསལ་བྱས་ནས། །</s>
  </p>
  <p id="2627">
    <s id="2627:1" flag="alternateSource">བཤོས་དང་བདུག་པ་དྲི་དང་ནི། །རྟག་ཏུ་ཕྲེང་བ་བཟང་པོ་ཡིས། །</s>
    <s id="2627:2">ཆོ་ག་སྔ་མ་ཁོ་ན་ལྟར། །དེ་དག་ཐམས་ཅད་གུས་པར་བྱ། །</s>
  </p>
  <p id="2628">
    <s id="2628:1" flag="alternateSource">དབུས་ཀྱི་བུམ་པ་གང་བ་ནི། །འཁོར་ལོ་ཅན་གྱི་མདུན་དུ་དགོད། །</s>
  </p>
  <p id="2629">
    <s id="2629:1" flag="alternateSource">དེའི་བུམ་རྣམ་པར་རྒྱལ་ཞེས་བྱ། །</s>
  </p>
  <p id="2630">
    <s id="2630:1" flag="alternateSource">སྔགས་ཤེས་པས་ནི་དེ་མི་བཏེག །</s>
  </p>
  <p id="2631">
    <s id="2631:1" flag="alternateSource">ཆོ་ག་མཐོང་བའི་ལས་ཀྱིས་ནི། །མེ་ཐབ་སྔ་མ་བཞིན་དུ་བྱ། །</s>
  </p>
  <p id="2632">
    <s id="2632:1" flag="alternateSource">སྦྱིན་སྲེག་ཆོ་ག་ཡང་དག་བརྩམ། །</s>
  </p>
  <p id="2633">
    <s id="2633:1" flag="alternateSource">ཆོ་ག་སྔགས་ནི་གཞན་པས་མིན། །</s>
  </p>
  <p id="2634">
    <s id="2634:1" flag="alternateSource">སྦྱིན་སྲེག་ཀྱང་ནི་བརྒྱ་རྩ་བརྒྱད། །སེང་ལྡེང་བུད་ཤིང་མེ་ལ་ནི། །པ་ལ་ཤ་དང་བིལ་བའི་ཤིང་། །བིལ་བ་ཨུ་དུམ་ཨརྐ་དང་། །འབད་པས་ལས་རྣམས་ཀུན་ལ་ནི། །ཨ་པ་མརྒས་སྦྱིན་སྲེག་བྱ། །</s>
  </p>
  <p id="2635">
    <s id="2635:1" flag="alternateSource">ཏིལ་ལ་མར་གྱིས་བཏགས་པ་འམ། །ཞོ་ལ་སྦྲང་རྩིས་བསྲེས་པ་ཡིས། །ལས་རྣམས་ཀུན་ལ་སྦྱིན་སྲེག་ནི། །སྟོང་རྩ་བརྒྱད་ནི་རྟག་ཏུ་བྱ། །</s>
  </p>
  <p id="2636">
    <s id="2636:1" flag="alternateSource">དུས་གསུམ་དུས་ནི་ཀུན་བསྟན་པ། །</s>
    <s id="2636:2">ཁྲུས་དང་གོས་ནི་བརྗེ་བ་དང་། །དཀར་གསུམ་རྒྱུ་སྐར་བཟང་པོ་ནི། །མཁས་པ་རྣམས་ཀྱིས་བསྟན་པ་ཡིན། །</s>
  </p>
  <p id="2637">
    <s id="2637:1" flag="alternateSource">ལས་རྣམས་སྔར་ནི་བསྟན་པ་ཡི། །</s>
    <s id="2637:2">བཟླས་དང་སྦྱིན་སྲེག་དེ་བཞིན་གཞན། །</s>
    <s id="2637:3">སྔགས་དང་ཡང་དག་ལྡན་པས་སམ། །འཁོར་ལོས་སྒྱུར་བའི་རིགས་ཀྱིས་བྱ། །</s>
  </p>
  <p id="2638">
    <s id="2638:1" flag="alternateSource">ལས་རྣམས་དག་ནི་ཀུན་ལ་ཡང་། །ཡི་གེ་གཅིག་པའི་སྔགས་ཀྱིས་བྱ། །</s>
  </p>
  <p id="2639">
    <s id="2639:1" flag="alternateSource">དེ་ནི་མཐུ་ཆེན་དོན་ལྡན་ཏེ། །</s>
  </p>
  <p id="2640">
    <s id="2640:1" flag="alternateSource">དཔའ་བོ་གཅིག་པུ་རྟག་པ་མཆོག །</s>
    <s id="2640:2">དེ་ལ་རྟག་ཏུ་ཟློས་བྱེད་པ། །སྔགས་རྣམས་ཀུན་གྱི་ཆོ་ག་སྤྱོད། །</s>
  </p>
  <p id="2641">
    <s id="2641:1" flag="alternateSource">འཇིག་རྟེན་པ་ཡི་འཇིག་རྟེན་འདོད། །</s>
  </p>
  <p id="2642">
    <s id="2642:1" flag="alternateSource">ཆོ་ག་ཐམས་ཅད་འགྲུབ་པར་འགྱུར། །</s>
  </p>
  <p id="2643">
    <s id="2643:1" flag="alternateSource">འཇིག་རྟེན་འདས་པའི་བརྩོན་འགྲུས་ཆེ། །</s>
  </p>
  <p id="2644">
    <s id="2644:1" flag="alternateSource">རིག་པའི་རྒྱལ་པོ་དཀའ་ཐུབ་ཆེ། །</s>
  </p>
  <p id="2645">
    <s id="2645:1" flag="alternateSource">སྔགས་ཀུན་འགྲུབ་པར་འགྱུར་བ་ནི། །ཆོ་ག་འདི་ལས་གཞན་པས་མིན། །</s>
  </p>
  <p id="2646">
    <s id="2646:1" flag="alternateSource">ཐུབ་པ་རྣམས་ཀྱིས་སྔགས་གསུངས་དང་། །དེ་བཞིན་སྟོབས་བཅུ་ལྡན་སྲས་དང་། །</s>
    <s id="2646:2">འཇིག་རྟེན་སྐྱོང་བ་བརྒྱ་བྱིན་སོགས། །ཁྱབ་འཇུག་དབང་ལྡན་ཚངས་པ་དང་། །ཟླ་བ་ཉི་མ་དེ་བཞིན་གཞན། །གནོད་སྦྱིན་དབང་པོ་སྲིན་པོ་དང་། །ལྟོ་འཕྱེ་ཆེ་དང་མི་འམ་ཅི། །དེ་བཞིན་ས་སྟེང་དྲང་སྲོང་མཆོག །ནམ་མཁའ་ལྡིང་དང་རླུང་ལྷ་དང་། །སེམས་ཅན་མིང་ལྡན་འཇིག་རྟེན་གཞན། །</s>
    <s id="2646:3">གང་གིས་བཤད་པའི་སྔགས་རྣམས་ནི། །འདིར་ཡང་འགྲུབ་པར་འགྱུར་བ་ཡིན། །</s>
  </p>
  <p id="2647">
    <s id="2647:1" flag="alternateSource">སྔགས་རྣམས་ཀུན་ལ་འགུགས་བྱེད་དང་། །ལས་རྣམས་ཀུན་ལ་སྟོན་བྱེད་དང་། །འབྱུང་པོ་ཀུན་གྱི་སྔགས་རྒྱུད་ནི། །<ref folio="F.193.b"/>རྒྱས་དང་བཅས་པ་དབང་དུ་བྱེད། །</s>
  </p>
  <p id="2648">
    <s id="2648:1" flag="alternateSource">ཡི་གེ་གཅིག་པའི་སྔགས་འདི་ནི། །སྔགས་པ་ཀུན་གྱི་རབ་བྱེད་པ། །</s>
    <s id="2648:2">བཟླས་པ་ཙམ་གྱིས་དོན་ལྡན་ཏེ། །</s>
  </p>
  <p id="2649">
    <s id="2649:1" flag="alternateSource">ལྷ་རྣམས་ཀུན་ནི་འགུགས་བྱེད་ལ། །ཆོ་ག་རྣམས་ནི་དབང་དུ་བྱེད། །</s>
  </p>
  <p id="2650">
    <s id="2650:1" flag="alternateSource">ཡི་གེ་གཅིག་ཆེན་བདག་པོ་ཡིན། །</s>
  </p>
  <p id="2651">
    <s id="2651:1" flag="alternateSource">དམ་པ་རྣམས་ཀྱིས་རབ་བསྔགས་པའི། །རྣམ་པ་སྣ་ཚོགས་བྱེད་པ་ཡིན། །</s>
  </p>
  <p id="2652">
    <s id="2652:1" flag="alternateSource">འཇིག་རྟེན་འཇིག་རྟེན་འདས་པའི་སྔགས། །</s>
  </p>
  <p id="2653">
    <s id="2653:1" flag="alternateSource">ཡང་དག་སྦྱར་ན་སྒྲུབ་པར་བྱེད། །</s>
  </p>
  <p id="2654">
    <s id="2654:1" flag="alternateSource">མ་ལུས་མཐོང་ན་མཛེས་པ་ཡི། །རས་རིས་གསལ་བ་བྱས་ནས་ནི། །གཙང་བའི་ཕྱོགས་དང་འབབ་ཆུའི་ངོགས། །རི་བོའི་རྩེར་ཡང་གཞག་པར་བྱ། །</s>
  </p>
  <p id="2655">
    <s id="2655:1" flag="alternateSource">སྔ་མའི་ལས་ཀྱི་སྦྱོར་བ་ཡིས། །ནུབ་ཀྱི་ཕྱོགས་སུ་རྟག་ཏུ་བསྟན། །</s>
  </p>
  <p id="2656">
    <s id="2656:1" flag="alternateSource">ཆོ་ག་མཐོང་བའི་ལས་ཀྱིས་ནི། །སྒྲུབ་པ་པོ་ནི་ཤར་དུ་བལྟ། །</s>
  </p>
  <p id="2657">
    <s id="2657:1" flag="alternateSource">དཱུར་བའི་ཁྲེས་ལ་འདུག་ནས་ནི། །འདུ་འཛི་མེད་པར་བཟླས་པ་བྱ། །</s>
  </p>
  <p id="2658">
    <s id="2658:1" flag="alternateSource">སྒྲ་ནི་དྲག་མིན་ངལ་བས་མིན། །</s>
  </p>
  <p id="2659">
    <s id="2659:1" flag="alternateSource">གཞན་ལ་ངན་སེམས་མེད་གྱུར་ན། །</s>
  </p>
  <p id="2660">
    <s id="2660:1" flag="alternateSource">སངས་རྒྱས་མ་ལུས་ཀུན་གྱི་ཡང་། །འདི་ལ་མྱུར་དུ་འགྲུབ་པ་ཡིན། །</s>
  </p>
  <p id="2661">
    <s id="2661:1" flag="alternateSource">རྟག་ཏུ་འཇིག་རྟེན་བྱམས་སེམས་དང་། །སྡུག་བསྔལ་ཅན་ལ་སྙིང་བརྩེར་ལྡན། །</s>
  </p>
  <p id="2662">
    <s id="2662:1" flag="alternateSource">མགོན་མེད་སེམས་ནི་དམན་པ་དང་། །ཕོངས་པས་ཉམ་ཐག་སྟོབས་ཆུང་དང་། །</s>
    <s id="2662:2">མི་བཟད་འཁོར་བར་ལྟུང་བ་ལ། །སྙིང་རྗེའི་སེམས་ལྡན་འགྲུབ་པར་འགྱུར། །</s>
  </p>
  <p id="2663">
    <s id="2663:1" flag="alternateSource">འབད་པས་རས་རིས་མདུན་དག་ཏུ། །མཆོད་པ་ཆེན་པོ་རྟག་ཏུ་གཞག །</s>
  </p>
  <p id="2664">
    <s id="2664:1" flag="alternateSource">དངོས་སུ་འབྱོར་དང་ཡིད་ཀྱིས་སྤྲུལ། །</s>
  </p>
  <p id="2665">
    <s id="2665:1" flag="alternateSource">བཟང་པོ་སེམས་ལས་བྱུང་བ་དང་། །རྒྱལ་དབང་གཟུགས་ཀྱི་རི་མོ་ནི། །བསམ་པའམ་ཡང་ན་བྱ་བ་ཡིན། །</s>
  </p>
  <p id="2666">
    <s id="2666:1" flag="alternateSource">དེ་ཉིད་ཀྱི་ནི་ཆོ་ག་ཡིས། །དེ་ཉིད་དུ་ནི་མེ་ཐབ་བྱ། །</s>
  </p>
  <p id="2667">
    <s id="2667:1" flag="alternateSource">མེ་ནི་ཤིན་ཏུ་འབར་བ་ལ། །སྒྲུབ་པས་སྲེག་བླུགས་སྦྱིན་སྲེག་བྱ། །</s>
  </p>
  <p id="2668">
    <s id="2668:1" flag="alternateSource">ཙནྡན་དཀར་དང་ག་པུར་དང་། །གུར་གུམ་གྱིས་བསྲེས་མང་པོ་ནི། །</s>
    <s id="2668:2">བརྒྱ་ནི་རྩ་བརྒྱད་སྲེག་བླུགས་ཀྱིས། །སྔགས་རིག་མེ་འབར་སྦྱིན་པར་བྱ། །</s>
  </p>
  <p id="2669">
    <s id="2669:1" flag="alternateSource">སེང་ལྡེང་པླག་ཤ་ནྱ་གྲོདྷ། །པ་ལ་ཤ་ནི་གང་ཡིན་པ། །</s>
    <s id="2669:2">དེ་དག་ལས་བྱུང་ཤིང་དག་གིས། །མེ་ཆེན་རྟག་ཏུ་སྦར་བར་བྱ། །</s>
  </p>
  <p id="2670">
    <s id="2670:1" flag="alternateSource">ཤིང་དེ་དག་ནི་མེད་གྱུར་ན། །</s>
  </p>
  <p id="2671">
    <s id="2671:1" flag="alternateSource">ཤིང་གཞན་ཡོངས་སུ་གཟུང་བར་བྱ། །</s>
  </p>
  <p id="2672">
    <s id="2672:1" flag="alternateSource">པི་ཙུ་མར་ད་ཚ་དང་སྐྱུར། །</s>
  </p>
  <p id="2673">
    <s id="2673:1" flag="alternateSource">པོ་སོན་ཆ་ལས་བྱུང་བའི་ཤིང་། །</s>
    <s id="2673:2">ཚེར་མ་ཅན་སོགས་སྤང་བྱ་སྟེ། །</s>
  </p>
  <p id="2674">
    <s id="2674:1" flag="alternateSource">སྡིག་པའི་ལས་ལ་རབ་ཏུ་བསྒྲགས། །ཡི་གེ་གཅིག་པའི་སྔགས་ཉིད་ཀྱིས། །ཞི་དང་རྒྱས་པ་བྱས་གྱུར་ན། །</s>
  </p>
  <p id="2675">
    <s id="2675:1" flag="alternateSource">དེ་ནི་མྱུར་བར་འགྲུབ་པར་འགྱུར། །</s>
  </p>
  <p id="2676">
    <s id="2676:1" flag="alternateSource">སྡིག་པའི་ལས་ནི་སྤྱད་མི་བྱ། །</s>
  </p>
  <p id="2677">
    <s id="2677:1" flag="alternateSource">སྔགས་མཆོག་ཀུན་ཀྱང་འདི་ལ་ནི། །ལས་རྣམས་ཆོ་ག་རྒྱ་ཆེན་ཀུན། །རྣམ་རྟོག་མེད་པས་རབ་སྦྱར་ན། །</s>
  </p>
  <p id="2678">
    <s id="2678:1" flag="alternateSource">རྟག་ཏུ་འགྲུབ་པར་འགྱུར་བ་ཡིན། །</s>
  </p>
  <p id="2679">
    <s id="2679:1" flag="alternateSource">དེ་<ref folio="F.194.a"/>ཚེ་སྔགས་ནི་འགྲུབ་འགྱུར་ཞིང་། །མཆོག་སྦྱིན་ཉིད་དུ་འང་འགྱུར་བ་ཡིན། །</s>
  </p>
  <p id="2680">
    <s id="2680:1" flag="alternateSource">ཡམ་ཤིང་པླག་ཤ་ཨུ་དུམ་བར། །ཡང་ན་པླག་ཤ་ནྱ་གྲོདྷ། །མར་གྱིས་བཏགས་དང་སྦྲང་རྩིར་ལྡན། །</s>
  </p>
  <p id="2681">
    <s id="2681:1" flag="alternateSource">ཞོ་དང་ལྡན་པས་མཉམ་བཞག་ནས། །</s>
  </p>
  <p id="2682">
    <s id="2682:1" flag="alternateSource">ས་སྟེང་རྒྱལ་ཐབས་འདོད་པ་ཡི། །སྔགས་པས་དུས་ཀུན་སྦྱིན་སྲེག་བྱ། །</s>
  </p>
  <p id="2683">
    <s id="2683:1" flag="alternateSource">ལྷ་ཡི་རྒྱལ་པོ་འདོད་པས་ནི། །གུར་གུམ་ཙནྡན་སྦྱིན་སྲེག་བྱ། །</s>
  </p>
  <p id="2684">
    <s id="2684:1" flag="alternateSource">རིག་པ་འཛིན་པའི་ལྷ་དག་གི། །བདག་པོ་ཉིད་ནི་འདོད་གྱུར་ན། །</s>
  </p>
  <p id="2685">
    <s id="2685:1" flag="alternateSource">པདྨའི་སྦྱིན་སྲེག་འབུམ་ཕྲག་ནི། །སུམ་ཅུ་རྩ་དྲུག་གེ་སར་བཅས། །</s>
  </p>
  <p id="2686">
    <s id="2686:1" flag="alternateSource">སྦྱིན་སྲེག་མཐར་ནི་མཆོད་ཡོན་ཡང་། །བསྟན་བཅོས་ལས་བྱུང་བཞིན་དུ་དབུལ། །རྒྱལ་བས་བསྔགས་པའི་རས་རིས་མཆོག །དེར་ནི་ཀུན་ནས་ཡོངས་སུ་འབར། །</s>
  </p>
  <p id="2687">
    <s id="2687:1" flag="alternateSource">དེ་ལ་རེག་པ་ཙམ་གྱིས་ནི། །ཚངས་པའི་འཇིག་རྟེན་དག་དང་ནི། །འོག་མིན་གྱི་ནི་བར་དག་གནས། །</s>
  </p>
  <p id="2688">
    <s id="2688:1" flag="alternateSource">ཡང་ན་ས་འོག་རིམ་པར་འགྲོ། །</s>
  </p>
  <p id="2689">
    <s id="2689:1" flag="alternateSource">བར་སྐབས་འདིར་ནི་གྲུབ་རྣམས་ཀྱི། །དེར་ནི་རྒྱལ་པོར་རྟག་ཏུ་འགྱུར། །</s>
  </p>
  <p id="2690">
    <s id="2690:1" flag="alternateSource">སྟོབས་ཆེན་བརྟན་ཞིང་ཕ་རོལ་གནོན། །</s>
  </p>
  <p id="2691">
    <s id="2691:1" flag="alternateSource">འབྱུང་པོ་རྣམས་ནི་འབྱེར་བར་བྱེད། །</s>
  </p>
  <p id="2692">
    <s id="2692:1" flag="alternateSource">རྟག་ཏུ་རིག་འཛིན་རྒྱལ་པོར་འགྱུར། །</s>
  </p>
  <p id="2693">
    <s id="2693:1" flag="alternateSource">ལས་རྣམས་ཡོངས་སུ་སྦྱོང་བར་བྱེད། །</s>
  </p>
  <p id="2694">
    <s id="2694:1" flag="alternateSource">དེ་ནི་ཡུན་རིང་འཚོ་འགྱུར་ཏེ། །</s>
  </p>
  <p id="2695">
    <s id="2695:1" flag="alternateSource">བསྐལ་པ་ཙམ་དུ་འང་གནས་པ་ཡིན། །</s>
  </p>
  <p id="2696">
    <s id="2696:1" flag="alternateSource">གང་ཚེ་ལུས་ནི་ཤི་འཕོས་ནས། །</s>
  </p>
  <p id="2697">
    <s id="2697:1" flag="alternateSource">ངེས་པར་བྱང་ཆུབ་གཞོལ་བར་འགྱུར། །</s>
  </p>
  <p id="2698">
    <s id="2698:1" flag="alternateSource">གཞན་ཡང་ལས་ནི་འདི་དག་ཀྱང་། །མདོ་དང་རྒྱས་པ་བསྟན་པར་བྱ། །</s>
  </p>
  <p id="2699">
    <s id="2699:1" flag="alternateSource">པདྨ་དཀར་པོ་ཡོངས་བླངས་ནས། །</s>
  </p>
  <p id="2700">
    <s id="2700:1" flag="alternateSource">ཙནྡན་དཀར་དང་ལྡན་པ་ཡི། །</s>
    <s id="2700:2">སྦྱིན་སྲེག་འབུམ་ཕྲག་བརྒྱ་བྱས་ན། །</s>
  </p>
  <p id="2701">
    <s id="2701:1" flag="alternateSource">དེས་ནི་རིན་ཆེན་ཏོག་མཐོང་འགྱུར། །</s>
  </p>
  <p id="2702">
    <s id="2702:1" flag="alternateSource">རྒྱལ་བ་དམ་པ་དེ་མཐོང་ན། །</s>
  </p>
  <p id="2703">
    <s id="2703:1" flag="alternateSource">དེ་ཚེ་མངོན་ཤེས་ལྔ་ཐོབ་འགྱུར། །</s>
  </p>
  <p id="2704">
    <s id="2704:1" flag="alternateSource">བསྐལ་པ་ཆེན་པོར་རིང་འཚོ་ཞིང་། །སངས་རྒྱས་རྗེས་སུ་འགྲོ་བར་འགྱུར། །</s>
  </p>
  <p id="2705">
    <s id="2705:1" flag="alternateSource">མཐའ་ཡས་ཕྱོགས་ན་བཞུགས་པ་ཡི། །སངས་རྒྱས་དེ་ནས་མཐོང་བར་འགྱུར། །</s>
  </p>
  <p id="2706">
    <s id="2706:1" flag="alternateSource">དེ་དག་ལ་ནི་རྟག་མཆོད་ཅིང་། །དེ་དག་ཉིད་དང་ལྷན་ཅིག་གནས། །</s>
  </p>
  <p id="2707">
    <s id="2707:1" flag="alternateSource">རིན་ཆེན་ལྡན་ཞེས་འཇིག་རྟེན་ཁམས། །གཅིག་ན་བཅོམ་ལྡན་དེ་བཞུགས་པ། །ཐུབ་གཙོ་མཆོག་ནི་དམ་པ་སྟེ། །</s>
  </p>
  <p id="2708">
    <s id="2708:1" flag="alternateSource">དེ་བཞིན་གཤེགས་པ་རིན་ཆེན་ཏོག །དེ་ལ་དེ་ནི་རྟག་གནས་ཏེ། །</s>
  </p>
  <p id="2709">
    <s id="2709:1" flag="alternateSource">སྔགས་ཀྱིས་དག་པར་ཐེ་ཚོམ་མེད། །</s>
  </p>
  <p id="2710">
    <s id="2710:1" flag="alternateSource">གཞན་ཡང་ལས་ནི་འདོད་པ་དག །</s>
  </p>
  <p id="2711">
    <s id="2711:1" flag="alternateSource">གང་ཟག་མཆོག་གིས་གསུངས་པ་ནི། །</s>
    <s id="2711:2">ནཱ་ག་གེ་སར་ག་པུར་དང་། །ཙནྡན་གུར་གུམ་ཆ་མཉམ་པ། །སྔགས་པས་དེ་ཚེ་གཅིག་བྱས་ནས། །</s>
  </p>
  <p id="2712">
    <s id="2712:1" flag="alternateSource">སྦྱིན་སྲེག་འབུམ་ཕྲག་བདུན་ཅུ་བརྒྱད། །</s>
    <s id="2712:2">དེ་ཚེ་ལྷ་ནི་སྦྱིན་སྲེག་མཐར། །འཁོར་ལོ་ཅན་དེ་འདིར་བྱོན་<ref folio="F.194.b"/>ནས། །</s>
  </p>
  <p id="2713">
    <s id="2713:1" flag="alternateSource">རྟག་ཏུ་དགྱེས་ནས་མཆོག་སྩོལ་ཏེ། །</s>
  </p>
  <p id="2714">
    <s id="2714:1" flag="alternateSource">སྒྲུབ་བྱེད་སྤྱི་བོར་བྱུག་པར་མཛད། །</s>
  </p>
  <p id="2715">
    <s id="2715:1" flag="alternateSource">དེ་ཚེ་རེག་པ་ཙམ་གྱིས་ནི། །སྔགས་པས་བདུན་བདག་པོར་འགྱུར། །</s>
  </p>
  <p id="2716">
    <s id="2716:1" flag="alternateSource">རྒྱལ་སྲས་ཐུགས་ལས་སྐྱེས་པ་ཡི། །བྱང་ཆུབ་སེམས་དཔར་དེ་བརྗོད་དོ། །</s>
  </p>
  <p id="2717">
    <s id="2717:1" flag="alternateSource">ངེས་པའི་བྱང་ཆུབ་སེམས་དཔའ་ཡང་། །དེ་ནི་ལུང་བསྟན་འགྱུར་བ་ཡིན། །</s>
  </p>
  <p id="2718">
    <s id="2718:1" flag="alternateSource">དེ་ནས་བརྩམས་ནས་ཅུང་ཟད་གང་། །ཤེས་དང་ཤེས་བྱ་རྒྱལ་བའི་སྲས། །</s>
    <s id="2718:2">ཤེས་འགྱུར་སྔགས་རྣམས་མ་ལུས་ནི། །རྟོགས་པའི་བདག་ཉིད་ཆེར་རྒྱས་ཡིན། །</s>
  </p>
  <p id="2719">
    <s id="2719:1" flag="alternateSource">དེ་ལ་རེག་པ་ཙམ་གྱིས་ནི། །མངོན་ཤེས་ལྔ་ལྡན་སྔགས་རྒྱལ་འགྱུར། །</s>
  </p>
  <p id="2720">
    <s id="2720:1" flag="alternateSource">རྟག་ཏུ་བདག་དང་གཞན་བདག་ཉིད། །རྣམ་པ་སྣ་ཚོགས་བྱེད་པར་འགྱུར། །</s>
  </p>
  <p id="2721">
    <s id="2721:1" flag="alternateSource">རྣམ་པ་ཀུན་མཆོག་ལྡན་པ་ཡི། །མཆོད་པའི་ལས་ལ་རྟག་ཏུ་དགའ། །</s>
  </p>
  <p id="2722">
    <s id="2722:1" flag="alternateSource">སྐད་ཅིག་དེ་ཉིད་ཁོ་ན་ལ། །བྱང་ཆུབ་ལས་ལ་བརྩོན་པར་འགྱུར། །</s>
  </p>
  <p id="2723">
    <s id="2723:1" flag="alternateSource">དེ་ཚེ་སྐད་ཅིག་ཙམ་གྱིས་ནི། །འཇིག་རྟེན་སངས་རྒྱས་ཞིང་དེར་འགྲོ། །</s>
  </p>
  <p id="2724">
    <s id="2724:1" flag="alternateSource">འཇིག་རྟེན་ཁམས་ནི་སྟོང་དག་ཏུ། །ཐམས་ཅད་དུ་ཡང་འགྲོ་བར་འགྱུར། །</s>
  </p>
  <p id="2725">
    <s id="2725:1" flag="alternateSource">སངས་རྒྱས་བྱང་ཆུབ་སེམས་དཔའ་ནི། །དེ་ཚེ་སྤྱོད་བཅས་མཐོང་བར་འགྱུར། །</s>
  </p>
  <p id="2726">
    <s id="2726:1" flag="alternateSource">དེ་ལས་ཆོས་ནི་ཐོས་པ་དང་། །མཆོད་པའི་ལས་ལ་བརྩོན་པར་འགྱུར། །</s>
  </p>
  <p id="2727">
    <s id="2727:1" flag="alternateSource">རྒྱལ་བ་འཁོར་ལོས་སྒྱུར་གསུངས་པའི། །འདིར་ནི་ལས་རྣམས་གཞན་ཡོད་དེ། །</s>
  </p>
  <p id="2728">
    <s id="2728:1" flag="alternateSource">མར་མེ་ཡོན་དུ་དབུལ་བ་ནི། །མར་བཅས་སྙིང་པོ་གཙང་བ་ནི། །གསེར་དང་དངུལ་གྱི་སྣོད་དག་དང་། །ཟངས་མ་ས་དག་ཉིད་ཡིན་ན། །</s>
  </p>
  <p id="2729">
    <s id="2729:1" flag="alternateSource">དེར་ནི་མར་མེ་རབ་སྦར་ཏེ། །</s>
  </p>
  <p id="2730">
    <s id="2730:1" flag="alternateSource">སྐྱེས་བུ་གྲངས་ནི་འབུམ་དག་གིས། །གྲངས་ཀྱི་ཚད་ཙམ་ངེས་བཞག་སྟེ། །</s>
  </p>
  <p id="2731">
    <s id="2731:1" flag="alternateSource">བརྒྱ་ཕྲག་སྟོང་ལས་ལྷག་པ་མིན། །</s>
  </p>
  <p id="2732">
    <s id="2732:1" flag="alternateSource">བུད་མེད་སྤངས་པའི་སྐྱེས་པ་ཡིས། །ཁོ་ར་ཁོར་ཡུག་མར་མེ་འཛིན། །</s>
  </p>
  <p id="2733">
    <s id="2733:1" flag="alternateSource">མཆོད་པའི་ལས་ཀྱི་དོན་དུ་ནི། །སྟོན་པའི་རས་རིས་སྐུ་ལ་དབུལ། །</s>
    <s id="2733:2">སྔགས་རྣམས་རེ་རེའང་འདོད་བཞིན་དུ། །ཐམས་ཅད་མཉམ་པར་རབ་ཞུགས་ནས། །</s>
  </p>
  <p id="2734">
    <s id="2734:1" flag="alternateSource">སྟོན་པ་ལ་ནི་འབུལ་བྱེད་ན། །</s>
  </p>
  <p id="2735">
    <s id="2735:1" flag="alternateSource">དེ་ཡི་མོད་ལ་གྲུབ་པར་སྟོན། །</s>
  </p>
  <p id="2736">
    <s id="2736:1" flag="alternateSource">ཀུན་ནས་སྒྲ་ནི་སྒྲོགས་བྱེད་ཅིང་། །རྔ་བོ་ཆེ་ཡི་སྒྲ་ཡང་སྒྲོགས། །</s>
  </p>
  <p id="2737">
    <s id="2737:1" flag="alternateSource">གང་ཕྱིར་ལྷ་ཚོགས་དུ་མ་ནི། །ལེགས་སོ་ཞེས་པའི་སྒྲ་རབ་འདོན། །</s>
  </p>
  <p id="2738">
    <s id="2738:1" flag="alternateSource">སངས་རྒྱས་བྱང་ཆུབ་སེམས་དཔའ་ཡང་། །དེ་ཚེ་ནམ་མཁའ་ལ་བཞུགས་ནས། །</s>
  </p>
  <p id="2739">
    <s id="2739:1" flag="alternateSource">ཤེས་རབ་ཅན་ཁྱོད་ལེགས་སོ་ལེགས། །</s>
  </p>
  <p id="2740">
    <s id="2740:1" flag="alternateSource">ལེགས་བྱས་ལས་ནི་ཡོངས་སུ་བྱས། །</s>
  </p>
  <p id="2741">
    <s id="2741:1" flag="alternateSource">འཁོར་བའི་རྒྱ་མཚོར་ནུབ་པ་དང་། །སྡུག་བསྔལ་ཡང་ནི་མཐོང་མི་འགྱུར། །</s>
  </p>
  <p id="2742">
    <s id="2742:1" flag="alternateSource">བདེ་དང་ཞི་བ་མྱ་ངན་འདས། །</s>
  </p>
  <p id="2743">
    <s id="2743:1" flag="alternateSource">འཇིགས་མེད་སངས་རྒྱས་ཉིད་ཀྱང་འཐོབ། །</s>
  </p>
  <p id="2744">
    <s id="2744:1" flag="alternateSource">ལམ་<ref folio="F.195.a"/>ནི་དགེ་དང་དྲི་མ་མེད། །</s>
  </p>
  <p id="2745">
    <s id="2745:1" flag="alternateSource">ཡན་ལག་བརྒྱད་ལ་ལེགས་པར་སྤྱོད། །</s>
  </p>
  <p id="2746">
    <s id="2746:1" flag="alternateSource">ཡི་གེ་གཅིག་པ་མཉེས་བྱས་ནས། །</s>
  </p>
  <p id="2747">
    <s id="2747:1" flag="alternateSource">སྔགས་ཀྱི་ངོ་བོའི་མགོན་པོ་མཉེས། །</s>
  </p>
  <p id="2748">
    <s id="2748:1" flag="alternateSource">གཞན་ཡང་ལས་ནི་འདི་ཡོད་དེ། །</s>
  </p>
  <p id="2749">
    <s id="2749:1" flag="alternateSource">དམ་པའི་འགྲོ་བ་ལ་གནས་ནས། །</s>
  </p>
  <p id="2750">
    <s id="2750:1" flag="alternateSource">མཐུ་ཆེན་པོར་ནི་རྣམ་ཤེས་པའི། །རྫོགས་པའི་སངས་རྒྱས་རྣམས་ཀྱིས་གསུངས། །</s>
  </p>
  <p id="2751">
    <s id="2751:1" flag="alternateSource">ནིམ་པའི་རང་བཞིན་ཤིང་བླངས་ནས། །</s>
  </p>
  <p id="2752">
    <s id="2752:1" flag="alternateSource">རྩེ་གསུམ་རྡོ་རྗེ་གཉིས་མཐར་བྱ། །</s>
  </p>
  <p id="2753">
    <s id="2753:1" flag="alternateSource">དབུས་ཀྱི་ཕྱོགས་སུ་བྱ་བ་ནི། །རྡོ་རྗེ་རིགས་ཏེ་མི་བསྐྱོད་པ། །དེ་ནས་སྔགས་ཀྱིས་དག་བྱས་ནས། །</s>
  </p>
  <p id="2754">
    <s id="2754:1" flag="alternateSource">དེ་ནི་རས་རིས་སྔོན་དུ་བཞག །</s>
  </p>
  <p id="2755">
    <s id="2755:1" flag="alternateSource">དེ་ནས་སྔགས་པས་ལག་རེག་ནས། །</s>
  </p>
  <p id="2756">
    <s id="2756:1" flag="alternateSource">སྔགས་ནི་མཉམ་པར་བཞག་ནས་བཟླ། །</s>
    <s id="2756:2">རྩ་བརྒྱད་འབུམ་ཕྲག་བཅུ་དྲུག་ནི། །ཡོངས་སུ་རྫོགས་ནས་གྲུབ་པར་འདོད། །</s>
  </p>
  <p id="2757">
    <s id="2757:1" flag="alternateSource">དེ་ནས་རྡོ་རྗེ་གཅིག་འབར་ཏེ། །</s>
  </p>
  <p id="2758">
    <s id="2758:1" flag="alternateSource">ཀུན་ནས་དེ་ནི་རབ་ཏུ་འབར། །</s>
  </p>
  <p id="2759">
    <s id="2759:1" flag="alternateSource">དེ་ནས་རྡོ་རྗེ་དེ་བླངས་ནས། །</s>
  </p>
  <p id="2760">
    <s id="2760:1" flag="alternateSource">འདི་ལྟར་དེ་ནི་སྟེང་འགྲོའོ། །</s>
  </p>
  <p id="2761">
    <s id="2761:1" flag="alternateSource">དེ་ནས་ཚངས་པའི་འཇིག་རྟེན་ནམ། །གཞན་ཡང་ལྷ་གནས་གང་འདོད་འགྲོ། །</s>
    <s id="2761:2">དེ་ནས་ནམ་མཁར་འགྲོ་འགྱུར་ཏེ། །</s>
  </p>
  <p id="2762">
    <s id="2762:1" flag="alternateSource">གྲུབ་པ་ཀུན་གྱི་སྔོན་དུ་འདྲེན། །</s>
    <s id="2762:2">གྲུབ་པའི་རིག་འཛིན་ལ་སོགས་ཀྱི། །</s>
    <s id="2762:3">བདག་པོ་ཉིད་ཀྱང་བྱེད་པར་འགྱུར། །</s>
  </p>
  <p id="2763">
    <s id="2763:1" flag="alternateSource">ལྷ་ཡི་འདུས་པ་མང་པོ་ཡི། །འཁོར་ལོས་སྒྱུར་བའི་རྒྱལ་པོར་འགྱུར། །</s>
  </p>
  <p id="2764">
    <s id="2764:1" flag="alternateSource">བདག་ཉིད་ཀྱི་ནི་སྤྱོད་པ་ཡང་། །རྣམ་པ་སྣ་ཚོགས་བྱེད་པར་འགྱུར། །</s>
  </p>
  <p id="2765">
    <s id="2765:1" flag="alternateSource">བར་གྱི་བསྐལ་པ་བཅུ་ཡི་བར། །ཡུན་རིང་གནས་ཏེ་བར་ཆད་མེད། །</s>
  </p>
  <p id="2766">
    <s id="2766:1" flag="alternateSource">བདེ་བ་ལ་བརྟེན་རྟག་ཏུ་མཆོད། །</s>
  </p>
  <p id="2767">
    <s id="2767:1" flag="alternateSource">རྟག་ཏུ་སྐྱེས་བུ་དམ་པར་ལྡན། །</s>
  </p>
  <p id="2768">
    <s id="2768:1" flag="alternateSource">བྱང་ཆུབ་སེམས་ཀྱི་ཡང་དག་སྤྱོད། །</s>
  </p>
  <p id="2769">
    <s id="2769:1" flag="alternateSource">སྐྱེ་བའི་སྡུག་བསྔལ་རྣམ་པར་སྤངས། །</s>
  </p>
  <p id="2770">
    <s id="2770:1" flag="alternateSource">གྲུབ་པའི་དབང་ཕྱུག་འགྱུར་བ་སྟེ། །</s>
  </p>
  <p id="2771">
    <s id="2771:1" flag="alternateSource">སྡིག་པ་ཐམས་ཅད་རྣམ་པར་སྤངས། །</s>
  </p>
  <p id="2772">
    <s id="2772:1" flag="alternateSource">དེ་ལས་ཤི་འཕོས་མིར་སྐྱེ་ཞིང་། །བདེ་བ་མང་ལ་རབ་ཏུ་གཞོལ། །</s>
    <s id="2772:2">འགྲོ་བ་མ་ལུས་སྐྱོ་བྱས་ནས། །</s>
  </p>
  <p id="2773">
    <s id="2773:1" flag="alternateSource">བྱང་ཆུབ་ཡང་དག་གཞོལ་བར་འགྱུར། །</s>
  </p>
  <p id="2774">
    <s id="2774:1" flag="alternateSource">རྣམ་པ་སྣ་ཚོགས་ལས་མཐའ་ཡས། །མང་པོ་འཇིག་རྟེན་དོན་མཆོད་པ། །</s>
    <s id="2774:2">སྔགས་ཀྱི་རྒྱལ་པོ་འདིར་བརྗོད་པ། །ཆོ་ག་རྒྱ་ཆེན་ཆོ་གར་བཅས། །</s>
  </p>
  <p id="2775">
    <s id="2775:1" flag="alternateSource">ས་བདག་བརྒྱ་བྱིན་ཉིད་དང་ནི། །འཁོར་ལོས་སྒྱུར་ཉིད་ཡང་དང་ཡང་། །</s>
    <s id="2775:2">རིག་འཛིན་རྣམས་དང་དེ་བཞིན་དུ། །ལྷ་ཉིད་དང་ནི་བདག་པོའང་བྱེད། །</s>
  </p>
  <p id="2776">
    <s id="2776:1" flag="alternateSource">རྣམ་པ་དུ་མའི་ངོ་བོ་འམ། །ལས་ནི་གང་དག་འདི་གསུངས་པ། །ཐམས་ཅད་གྲུབ་པ་ཐོབ་འགྱུར་ཏེ། །</s>
  </p>
  <p id="2777">
    <s id="2777:1" flag="alternateSource">སྔགས་པ་ལེགས་པར་སྦྱོར་བྱེད་ནའོ། །</s>
  </p>
  <p id="2778">
    <s id="2778:1" flag="alternateSource">མཚན་མོ་སྐྱིལ་མོ་ཀྲུང་བཅས་ཏེ། །</s>
  </p>
  <p id="2779">
    <s id="2779:1" flag="alternateSource">སྡོམ་ཅན་དོན་ཡོད་བཟླས་བྱས་ན། །</s>
  </p>
  <p id="2780">
    <s id="2780:1" flag="alternateSource">ཐོ་རངས་<ref folio="F.195.b"/>གྲུབ་པ་ཐོབ་འགྱུར་ཏེ། །</s>
  </p>
  <p id="2781">
    <s id="2781:1" flag="alternateSource">ཟློས་པ་མངོན་ཤེས་ལྔ་ཐོབ་འགྱུར། །</s>
  </p>
  <p id="2782">
    <s id="2782:1" flag="alternateSource">དུར་ཁྲོད་རོ་ལ་འདུག་ནས་ནི། །སྡོམ་ཅན་འགུལ་མེད་ཟློས་པ་ནི། །</s>
    <s id="2782:2">ཡི་གེ་གཅིག་པོ་དོན་ཆེན་ཏེ། །</s>
  </p>
  <p id="2783">
    <s id="2783:1" flag="alternateSource">ཐོ་རངས་གྲུབ་པར་འདོད་པ་ཡིན། །</s>
  </p>
  <p id="2784">
    <s id="2784:1" flag="alternateSource">རིག་པའི་རྒྱལ་པོ་རྫུ་འཕྲུལ་ཆེ། །</s>
  </p>
  <p id="2785">
    <s id="2785:1" flag="alternateSource">གལ་ཏེ་དུར་ཁྲོད་གནས་ནས་བཟླས། །ཟླ་བ་དྲུག་གིས་གྲུབ་ཐོབ་སྟེ། །</s>
  </p>
  <p id="2786">
    <s id="2786:1" flag="alternateSource">ཇི་ལྟར་འདོད་པའི་འབྲས་བུ་བྱེད། །</s>
  </p>
  <p id="2787">
    <s id="2787:1" flag="alternateSource">གང་ཡང་རུང་བའི་གནས་དག་ཏུ། །རྫུ་འཕྲུལ་ཆེན་པོ་ཟློས་བྱེད་ན། །</s>
  </p>
  <p id="2788">
    <s id="2788:1" flag="alternateSource">དེར་གནས་གྲུབ་པ་ཐོབ་འགྱུར་ཏེ། །</s>
  </p>
  <p id="2789">
    <s id="2789:1" flag="alternateSource">སྔགས་པ་ལེགས་པར་སྦྱོར་བྱེད་པའོ། །</s>
  </p>
  <p id="2790">
    <s id="2790:1" flag="alternateSource">གདུགས་དཀར་དེ་བཞིན་རལ་གྲི་དང་། །ནོར་བུའི་ལྷམ་དང་གདུབ་ཀོར་དང་། །མུ་ཏིག་ཕྲེང་བ་དཔུང་རྒྱན་དང་། །གདུ་བུ་དང་ནི་སོར་གདུབ་དང་། །</s>
    <s id="2790:2">འོག་པག་དང་ནི་དེ་བཞིན་གོས། །སོ་ཤིང་དང་ནི་སྤྱི་བླུགས་དང་། །མཆོད་ཕྱིར་ཐོགས་དང་ཞྭ་དང་ནི། །ཁྲབ་དང་གོ་ཆ་ཉིད་དང་ནི། །</s>
    <s id="2790:3">གཡང་གཞི་དང་ནི་རིལ་བ་དང་། །ཕྲེང་བ་དང་ནི་མཆིལ་ལྷམ་དང་། །འཇིག་རྟེན་གཉིས་ན་འདོད་པ་ཡི། །རྒྱན་གྱི་གཙོ་བོ་ཐམས་ཅད་དེ། །</s>
  </p>
  <p id="2791">
    <s id="2791:1" flag="alternateSource">ལྷ་དང་མི་དང་དེ་བཞིན་དུ། །གཞན་ཡང་རྒྱན་འགྱུར་འདི་ལ་བརྒྱན། །</s>
  </p>
  <p id="2792">
    <s id="2792:1" flag="alternateSource">དེ་དག་ཐམས་ཅད་ཐོབ་འགྱུར་ཏེ། །</s>
  </p>
  <p id="2793">
    <s id="2793:1" flag="alternateSource">རས་རིས་མདུན་དུ་ཟློས་བྱེད་ལའོ། །</s>
  </p>
  <p id="2794">
    <s id="2794:1" flag="alternateSource">རྫས་རྣམས་ཀུན་དང་འབྱུང་ཁུང་དང་། །རྒྱན་དང་ནོར་བུ་རྣམས་དང་ནི། །མཚོན་ཆ་ཐམས་ཅད་དུ་མ་ནི། །རས་རིས་མདུན་དུ་བཞག་ནས་</s>
  </p>
  <p id="2795">
    <s id="2795:1" flag="alternateSource">ནི །_།</s>
    <s id="2795:2">དག་བྱས་ཅིག་ཅར་བཟླ་བྱ་བ། །</s>
    <s id="2795:3">འབུམ་ཕྲག་བརྒྱད་ཀྱིས་གཡོ་བ་དང་། །ཐམས་ཅད་བཅས་ཏེ་</s>
  </p>
  <p id="2796">
    <s id="2796:1" flag="alternateSource">འབར་བ་དང་། །</s>
    <s id="2796:2">ཟློས་པ་རེག་པས་གྱེན་དུ་འགྲོ། །</s>
  </p>
  <p id="2797">
    <s id="2797:1" flag="alternateSource">རྣམ་པ་སྣ་ཚོགས་གཟུགས་ལྡན་པ། །སེམས་ཅན་རང་བཞིན་ཡིན་ཡང་རུང་། །</s>
  </p>
  <p id="2798">
    <s id="2798:1" flag="alternateSource">རྒྱན་དང་མཚོན་ཆ་ཡིན་ཡང་རུང་། །</s>
  </p>
  <p id="2799">
    <s id="2799:1" flag="alternateSource">ངོ་བོ་ཉིད་དམ་ས་རང་བཞིན། །</s>
    <s id="2799:2">རང་ཚུལ་སྤྱོད་དམ་བཅོས་མ་དང་། །འདབ་ཆགས་སྣ་ཚོགས་ཚོགས་ཀྱང་རུང་། །</s>
  </p>
  <p id="2800">
    <s id="2800:1" flag="alternateSource">གང་དག་འབྱུང་པོ་ཀུན་ལ་གྲགས། །</s>
  </p>
  <p id="2801">
    <s id="2801:1" flag="alternateSource">བཅོས་མའམ་བཅོས་མ་མ་ཡིན་པ། །</s>
    <s id="2801:2">འདུ་ཤེས་ཅན་ནམ་འདུ་ཤེས་མེད། །</s>
  </p>
  <p id="2802">
    <s id="2802:1" flag="alternateSource">སྔགས་པ་མཆོད་པས་གྲུབ་པར་འགྱུར། །</s>
  </p>
  <p id="2803">
    <s id="2803:1" flag="alternateSource">རྣམ་པ་སྣ་ཚོགས་རྫས་བཞག་དང་། །རྣམ་པ་སྣ་ཚོགས་ཁམས་ལས་བྱུང་། །</s>
  </p>
  <p id="2804">
    <s id="2804:1" flag="alternateSource">རང་བྱས་བྱེད་དུ་བཅུག་པ་དང་། །འགྲོ་བའི་སྐྱེ་གནས་དག་ན་བསྔགས། །</s>
  </p>
  <p id="2805">
    <s id="2805:1" flag="alternateSource">སྔར་བསྟན་ཆོ་ག་བཞིན་དུ་ནི། །རས་རིས་མདུན་དུ་རྣམ་པར་གཞག །</s>
  </p>
  <p id="2806">
    <s id="2806:1" flag="alternateSource">ལན་ནི་དྲུག་གམ་བདུན་དག་གིས། །སྔགས་པས་རེག་ནས་བཟླ་བར་བྱ། །</s>
  </p>
  <p id="2807">
    <s id="2807:1" flag="alternateSource">བཟླས་མཐར་དེ་<ref folio="F.196.a"/>དག་རབ་འབར་ཏེ། །</s>
  </p>
  <p id="2808">
    <s id="2808:1" flag="alternateSource">གྲུབ་པ་རྒྱས་པ་ཐོབ་པར་འགྱུར། །</s>
  </p>
  <p id="2809">
    <s id="2809:1" flag="alternateSource">དེ་ནི་དེ་ལ་རེག་ཙམ་གྱིས། །ཕྱོགས་བཞི་དག་ཏུ་འགྲོ་བར་འགྱུར། །</s>
  </p>
  <p id="2810">
    <s id="2810:1" flag="alternateSource">འདིར་ནི་ལྷ་ཡུལ་ཐོབ་ནས་ནི། །རིང་དུ་འཚོ་ཞིང་བདེ་བར་འགྱུར། །</s>
  </p>
  <p id="2811">
    <s id="2811:1" flag="alternateSource">རྫུ་འཕྲུལ་ཆེན་པོ་རིག་རྒྱལ་ལ། །ཇི་ལྟ་ཇི་ལྟར་རབ་སྦྱོར་བ། །</s>
    <s id="2811:2">དེ་ལྟ་དེ་ལྟར་དགའ་འགྱུར་ཞིང་། །རྟག་ཏུ་མཆོག་ཀྱང་སྟེར་བར་འགྱུར། །</s>
  </p>
  <p id="2812">
    <s id="2812:1" flag="alternateSource">གཞན་ཡང་ལས་ལ་རབ་སྦྱོར་བ། །ལས་རྣམས་དུས་ནི་ཡུན་རིང་བ། །</s>
    <s id="2812:2">རིག་པའི་རྒྱལ་པོ་རྫུ་འཕྲུལ་ཆེ། །</s>
  </p>
  <p id="2813">
    <s id="2813:1" flag="alternateSource">དེ་ཉིད་ཀྱིས་ནི་མྱུར་འགྲུབ་འགྱུར། །</s>
  </p>
  <p id="2814">
    <s id="2814:1" flag="alternateSource">གཙང་ཞིང་སེམས་ནི་གཙང་བ་དང་། །གཙང་བའི་ལས་ལ་རྟག་ཏུ་དགའ། །</s>
  </p>
  <p id="2815">
    <s id="2815:1" flag="alternateSource">གཙང་བའི་ཕྱོགས་དང་སྔགས་ཤེས་པ། །གཙང་བའི་གྲུབ་པ་ཐོབ་པར་འགྱུར། །</s>
  </p>
  <p id="2816">
    <s id="2816:1" flag="alternateSource">ལས་གང་བྱེད་པ་དེ་འབྲས་ཐོབ། །</s>
  </p>
  <p id="2817">
    <s id="2817:1" flag="alternateSource">མཆོག་གི་མཆོག་ཏུ་འགྱུར་བ་དང་། །</s>
    <s id="2817:2">འབྲིང་གི་ལས་ཀྱི་འབྲིང་དུ་འགྱུར། །</s>
  </p>
  <p id="2818">
    <s id="2818:1" flag="alternateSource">ཐ་མས་ཀྱང་ནི་ཐ་མར་རོ། །</s>
  </p>
  <p id="2819">
    <s id="2819:1" flag="alternateSource">མ་བསྒྲུབས་ལས་ཀྱིས་གྲུབ་པ་ཡང་། །ཅུང་ཟད་ཙམ་གྱིས་འབྲས་འབྱིན་ཏེ། །</s>
  </p>
  <p id="2820">
    <s id="2820:1" flag="alternateSource">བུ་མོའམ་ནོར་ནི་མང་པོ་དག །</s>
  </p>
  <p id="2821">
    <s id="2821:1" flag="alternateSource">ཡང་དག་སྤྱོད་པས་བྱེད་པར་འགྱུར། །</s>
  </p>
  <p id="2822">
    <s id="2822:1" flag="alternateSource">རྟག་ཏུ་བཟླས་པ་ཙམ་གྱིས་ནི། །ལོངས་སྤྱོད་ཆེ་ཞིང་སྟོབས་ཀྱང་ཆེ། །</s>
  </p>
  <p id="2823">
    <s id="2823:1" flag="alternateSource">རྒྱལ་པོ་དགའ་ཞིང་བློན་པོ་ཉིད། །རྟག་ཏུ་བཟླས་པས་བྱེད་པར་འགྱུར། །</s>
  </p>
  <p id="2824">
    <s id="2824:1" flag="alternateSource">སྔགས་ཀྱི་རྒྱལ་པོ་ལན་ཅིག་བཟླས། །དེ་ཡིས་སྡིག་པ་རབ་ཏུ་འཇིག །</s>
  </p>
  <p id="2825">
    <s id="2825:1" flag="alternateSource">གཉིས་སུ་བཟླས་སམ་བདུན་བཟླས་པས། །བདག་ཉིད་སྲུང་བ་ཆེན་པོར་འགྱུར། །</s>
  </p>
  <p id="2826">
    <s id="2826:1" flag="alternateSource">ལན་བརྒྱད་དེ་ནི་བཟླས་པ་ཡིས། །གྲོགས་པོ་ཐམས་ཅད་སྲུང་བར་བྱེད། །</s>
  </p>
  <p id="2827">
    <s id="2827:1" flag="alternateSource">གོས་ལ་ལན་གཉིས་མངོན་བསྔགས་ན། །</s>
  </p>
  <p id="2828">
    <s id="2828:1" flag="alternateSource">སྔགས་པ་དག་ནི་རྟག་ཏུ་ཡང་། །</s>
    <s id="2828:2">ནད་རྣམས་ཀུན་ལས་ཤིན་ཏུ་གྲོལ། །</s>
  </p>
  <p id="2829">
    <s id="2829:1" flag="alternateSource">གོས་ནི་གཉིས་ཀ་ལ་བསྔགས་ནས། །</s>
  </p>
  <p id="2830">
    <s id="2830:1" flag="alternateSource">གོས་དག་ལ་ནི་རེག་བྱས་ན། །</s>
  </p>
  <p id="2831">
    <s id="2831:1" flag="alternateSource">ལུས་ཅན་ནད་ནི་མེད་པར་འགྱུར། །</s>
  </p>
  <p id="2832">
    <s id="2832:1" flag="alternateSource">གདོང་དང་མིག་གཉིས་དག་ལ་ནི། །འབད་པས་མངོན་པར་རབ་བསྔགས་ན། །</s>
  </p>
  <p id="2833">
    <s id="2833:1" flag="alternateSource">ཁྲོས་པ་རྣམས་ཀྱི་ཁྲོ་བ་ནི། །སྔགས་པས་བལྟས་པ་ཙམ་གྱིས་འཇིག །</s>
  </p>
  <p id="2834">
    <s id="2834:1" flag="alternateSource">གང་ཡང་འབྱུང་ཚོགས་མ་རུངས་པ། །འཚེ་བྱེད་སྡིག་པའི་ལས་ཅན་ལ། །སྔགས་རྒྱལ་སུམ་ཅུ་རབ་བཟླས་ཏེ། །</s>
  </p>
  <p id="2835">
    <s id="2835:1" flag="alternateSource">དེ་དག་གདོང་ལ་བལྟ་བ་འམ། །</s>
    <s id="2835:2">རང་ལག་ཉིད་ལ་ཡང་དང་ཡང་། །མངོན་པར་བསྔགས་པ་བྱས་ནས་</s>
  </p>
  <p id="2836">
    <s id="2836:1" flag="alternateSource">ནི། །དེ་དག་ཐལ་མོ་བརྡབས་ན་ནི། །ལུས་ཅན་ཀུན་ནི་གྲོལ་བར་འགྱུར། །</s>
  </p>
  <p id="2837">
    <s id="2837:1" flag="alternateSource">བྱིས་པ་ལ་ནི་རྟག་བྱ་བ། །ཁྲུས་དང་བཟའ་དང་བཏུང་བ་ལ། །སྔགས་མཆོག་དྲུག་ཅུ་བཟླས་ནས་ནི། །ལྷ་ཡི་དམ་པ་མཆོད་བྱས་<ref folio="F.196.b"/>ན། །</s>
  </p>
  <p id="2838">
    <s id="2838:1" flag="alternateSource">ཤ་ཟ་མ་མོ་དག་གི་གདོན། །མ་རུངས་ཀུན་ལས་གྲོལ་བར་འགྱུར། །</s>
  </p>
  <p id="2839">
    <s id="2839:1" flag="alternateSource">སྔགས་ཀྱི་འཇིགས་པས་འཇིགས་བྱེད་ཅིང་། །རྟག་ཏུ་བྱིས་པ་གཏོང་བར་བྱེད། །</s>
  </p>
  <p id="2840">
    <s id="2840:1" flag="alternateSource">དེ་ལྟར་རྣམ་པ་དུ་མའི་ལས། །ས་སྟེང་མྱུར་དུ་རྟག་འཇིག་ན། །</s>
  </p>
  <p id="2841">
    <s id="2841:1" flag="alternateSource">མི་རྣམས་ལ་ནི་དེ་བཞིན་བྱེད། །</s>
  </p>
  <p id="2842">
    <s id="2842:1" flag="alternateSource">གང་དག་འབྱུང་པོ་སྡིག་སྦྲུལ་ནི། །</s>
    <s id="2842:2">རྣམ་པ་སྣ་ཚོགས་གནས་འགྲོ་བ། །དུག་བཅས་དུག་ནི་མེད་པ་ཉིད། །སྔགས་ཀྱི་མཐུ་ཡིས་འཇིག་པར་བྱེད། །</s>
  </p>
  <p id="2843">
    <s id="2843:1" flag="alternateSource">གང་དག་སྡུག་བསྔལ་སྣ་ཚོགས་དང་། །གང་དག་འཚེ་བ་ཐམས་ཅད་ནི། །སྔགས་ཀྱི་རྒྱལ་པོ་བཟླས་པ་ཡིས། །མྱུར་དུ་ཞི་བར་རབ་ཏུ་འགྲོ། །</s>
  </p>
  <p id="2844">
    <s id="2844:1" flag="alternateSource">རྣམ་པ་སྣ་ཚོགས་གནོད་སྡུག་བསྔལ། །མང་པོ་འཆི་བ་འགོ་བའི་ནད། །སྔགས་ཀྱི་རྒྱལ་པོ་དྲུག་བརྒྱ་བཟླས། །མྱུར་བ་ཉིད་དུ་སེལ་བར་འགྱུར། །</s>
  </p>
  <p id="2845">
    <s id="2845:1" flag="alternateSource">སྦྱིན་སྲེག་ལས་ནི་བྱ་བ་ལ། །ཞོ་དང་མར་གྱིས་ཐམས་ཅད་བསྲེ། །ཨུཏྤལ་སྔོན་པོ་དྲི་བཟང་ནི། །རྩ་བརྒྱད་སྟོང་གིས་བཟླས་པ་བྱ། །</s>
  </p>
  <p id="2846">
    <s id="2846:1" flag="alternateSource">ཞི་ཞིང་འབྱུང་པོ་རྣམ་སོང་ནས། །</s>
  </p>
  <p id="2847">
    <s id="2847:1" flag="alternateSource">འགྲོ་བ་རྣམས་ནི་བདེ་གནས་ཐོབ། །</s>
  </p>
  <p id="2848">
    <s id="2848:1" flag="alternateSource">དེ་ལྟར་རྣམ་པ་དུ་མ་ནི། །མང་པོའི་ལས་ནི་ཡང་དག་འབྱུང་། །</s>
  </p>
  <p id="2849">
    <s id="2849:1" flag="alternateSource">སྔགས་པ་ལེགས་པར་རབ་སྦྱོར་ན། །</s>
  </p>
  <p id="2850">
    <s id="2850:1" flag="alternateSource">མྱུར་དུ་ཐམས་ཅད་བྱེད་པར་འགྱུར། །</s>
  </p>
  <p id="2851">
    <s id="2851:1" flag="alternateSource">བཟླས་པ་ཙམ་གྱིས་བྱེད་པ་ནི། །དགྲ་རྣམས་ཀྱི་ནི་ཁྲོ་བ་སེལ། །</s>
  </p>
  <p id="2852">
    <s id="2852:1" flag="alternateSource">སྔགས་འདི་དོན་དང་ལྡན་གྱུར་པས། །ཆོ་ག་མང་པོ་རྒྱ་ཆེ་བ། །</s>
    <s id="2852:2">དེ་དག་ཆོ་ག་མཐོང་བ་ཡིས། །དེ་དག་འདིར་ནི་གྲུབ་པ་ཡིན། །</s>
  </p>
  <p id="2853">
    <s id="2853:1" flag="alternateSource">འདིར་ནི་སྔགས་རྣམས་ཟློ་བྱེད་པ། །ཕྲན་ཚེགས་ལས་ཀྱང་དོན་ཡོད་འགྱུར། །</s>
  </p>
  <p id="2854">
    <s id="2854:1" flag="alternateSource">ཐམས་ཅད་ལ་ཡང་བཟླས་པ་ཡིས། །མྱུར་དུ་དོན་རྣམས་རྟག་ཏུ་བྱེད། །</s>
  </p>
  <p id="2855">
    <s id="2855:1" flag="alternateSource">འབྱུང་པོ་རྣམས་ནི་དབང་བྱེད་འདོད། །</s>
  </p>
  <p id="2856">
    <s id="2856:1" flag="alternateSource">དུས་གསུམ་དུ་ནི་བཟླས་པ་ཡིན། །</s>
  </p>
  <p id="2857">
    <s id="2857:1" flag="alternateSource">རྟག་ཏུ་སྣ་མའི་མེ་ཏོག་གིས། །སྦྱིན་སྲེག་ལས་ཀྱང་བྱ་བ་ཡིན། །</s>
  </p>
  <p id="2858">
    <s id="2858:1" flag="alternateSource">ཙནྡན་དཀར་དང་ག་པུར་དང་། །གུར་གུམ་གྱིས་ཀྱང་བྱ་བ་ཡིན། །</s>
  </p>
  <p id="2859">
    <s id="2859:1" flag="alternateSource">བཟླས་ནས་སྔགས་པ་མཆོག་སྦྱིན་ཞིང་། །རྟག་ཏུ་འབྲས་བཅས་བྱེད་པར་འགྱུར། །</s>
  </p>
  <p id="2860">
    <s id="2860:1" flag="alternateSource">རྟག་ཏུ་ཟློས་པས་སྦྱིན་སྲེག་བྱས། །</s>
  </p>
  <p id="2861">
    <s id="2861:1" flag="alternateSource">ཡིད་ལ་འདོད་པའི་དོན་སྒྲུབ་བྱེད། །</s>
    <s id="2861:2">ག་བུར་ལ་སོགས་ལྡན་པ་ཡིས། །རྟག་ཏུ་སྦྱིན་སྲེག་རབ་ཏུ་བརྟག །</s>
  </p>
  <p id="2862">
    <s id="2862:1" flag="alternateSource">ཇི་ལྟར་འདོད་པར་ཡོངས་བརྟགས་པའི། །རྣམ་པ་སྣ་ཚོགས་ཆོ་ག་བསྒྲུབ། །</s>
  </p>
  <p id="2863">
    <s id="2863:1" flag="alternateSource">ཐ་མ་ལས་ནི་ཐ་མ་དང་། །ཆེན་པོ་ལས་ནི་ཆེན་པོ་འབྱུང་། །</s>
  </p>
  <p id="2864">
    <s id="2864:1" flag="alternateSource">བར་མ་བར་མའི་ལས་དག་ལས། །རྟག་ཏུ་གྲུབ་པར་བསྟན་པ་ཡིན། །</s>
  </p>
  <p id="2865">
    <s id="2865:1" flag="alternateSource">དེ་བས་ལས་རྣམས་ཀུན་<ref folio="F.197.a"/>ལ་ནི། །ཁྱད་པར་དུ་ནི་སྦྱིན་སྲེག་བྱ། །</s>
  </p>
  <p id="2866">
    <s id="2866:1" flag="alternateSource">བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། འཕགས་པ་འཇམ་དཔལ་གྱི་རྩ་བའི་ཆོ་ག་ལས། ལེའུ་བཅུ་བཞི་པ་འཁོར་ལོས་སྒྱུར་བའི་རས་རིས་ཀྱི་ཆོ་གའི་དཀྱིལ་འཁོར་སྒྲུབ་པའི་ཐབས་རབ་འབྱམ་རྫོགས་སོ།། །།</s>
  </p>
  <p id="2867">
    <s id="2867:1" flag="alternateSource">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེ་འཁོར་གྱི་ནང་དེར་འདུས་ཤིང་འཁོད་པར་གྱུར་ཏེ། </s>
  </p>
  <p id="2868">
    <s id="2868:1" flag="alternateSource">འདུག་པ་དེ་སྟན་ལས་ལངས་ནས་ལན་གསུམ་བསྐོར་བ་བྱས་ཏེ། </s>
  </p>
  <p id="2869">
    <s id="2869:1" flag="alternateSource">བཅོམ་ལྡན་འདས་ཀྱི་ཞབས་གཉིས་ལ་བཏུད་ནས། </s>
  </p>
  <p id="2870">
    <s id="2870:1" flag="alternateSource">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="2871">
    <s id="2871:1" flag="alternateSource">བཅོམ་ལྡན་འདས་ལེགས་སོ་ལེགས་སོ། །</s>
  </p>
  <p id="2872">
    <s id="2872:1" flag="alternateSource">ལེགས་པར་རབ་ཏུ་བསྟན་པ་དང་། མཆོག་ཏུ་ལེགས་པར་གསུངས་པའི་རིག་པ་ཐམས་ཅད་ཀྱི་སྔགས་ཀྱི་སྦྱོར་བ། </s>
    <s id="2872:2">ཆོས་ཆེན་པོའི་སྤྲིན་ལས་ངེས་པར་བྱུང་བ། དེ་བཞིན་གཤེགས་པ་ཐམས་ཅད་ཀྱི་སྙིང་པོ། རིག་པ་ཆེན་པོའི་རྒྱལ་པོ་འཁོར་ལོས་སྒྱུར་བ། ཆོ་ག་ཆེན་པོ་རྒྱ་ཆེ་བ་དོན་ཐམས་ཅད་ཡོངས་སུ་རྫོགས་པར་བྱེད་པ། འབྲས་བུ་དང་བཅས་པ་སྒྲུབ་པར་བྱེད་པ། </s>
    <s id="2872:3">བྱང་ཆུབ་ཀྱི་ལམ་བླ་ན་</s>
  </p>
  <p id="2873">
    <s id="2873:1" flag="alternateSource">མེད་པ། བྱ་བའི་བྱེ་བྲག་ཡང་དག་པར་སྡོམ་པ་དང་བཟླས་པ་དང་སྦྱིན་སྲེག་དང་། རིག་པ་དང་སྤྱོད་པའི་རྗེས་སུ་འབྲང་བ་རྣམས་ཀྱི་ལམ་འབྲས་བུ་བརྟེན་པའི་ལས་ཀྱི་རྐྱེན་སྐྱེད་པའི་རྒྱུ་དང་མཚན་མ། རྨད་དུ་བྱུང་བའི་སྟོབས་བཅུ། ནོད་པར་བྱེད་པའི་དགེ་བའི་རྩ་བ། བྱང་ཆུབ་ཀྱི་སྙིང་པོ་ནོད་པར་བྱེད་ཅིང་། ངེས་པར་ཕ་རོལ་དུ་འགྲོ་བར་བྱེད་པ་དེ་བཅོམ་ལྡན་འདས་དེ་ནི་ལེགས་སོ། །</s>
  </p>
  <p id="2874">
    <s id="2874:1" flag="alternateSource">སྔགས་སྒྲུབ་པར་བྱེད་པ་དང་། རྗེས་སུ་མཐུན་པའི་རྨི་ལམ་ན་མཐོང་བར་བྱེད་པའི་མཚན་མ་དེ་སྟོན་པས་བཤད་དུ་གསོལ། </s>
  </p>
  <p id="2875">
    <s id="2875:1" flag="alternateSource">གང་གིས་རིག་པ་ཐམས་ཅད་སྒྲུབ་པའི་རྗེས་སུ་དཔྱོད་པའི་སེམས་ཅན་གྲུབ་པའི་མཚན་མའི་ལས་རྩོམ་པར་བྱེད་པར་འགྱུར་བ་དང་། འབྲས་བུ་དང་བཅས་པའི་རིག་པ་ཐམས་ཅད་ཀྱི་མཚན་མར་འགྱུར་བའོ། །</s>
  </p>
  <p id="2876">
    <s id="2876:1" flag="alternateSource">དེ་སྐད་ཅེས་གསོལ་པ་དང་། བཅོམ་ལྡན་འདས་ཤཱཀྱ་ཐུབ་པས་བྱང་ཆུབ་སེམས་དཔའ་ཕྱག་ན་རྡོ་རྗེ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="2877">
    <s id="2877:1" flag="alternateSource">གནོད་སྦྱིན་གྱི་བདག་པོ་ཁྱོད་སྐྱེ་བོ་མང་པོ་ལ་ཕན་པ་དང་སྐྱེ་བོ་མང་པོ་ལ་བདེ་བ་དང་འཇིག་རྟེན་ལ་སྙིང་བརྩེ་བ་དང་སྐྱེ་བོའི་ཚོགས་ཆེན་པོའི་དོན་དང་ཕན་པ་དང་བདེ་བ་དང་རིག་པ་ཐམས་ཅད་སྒྲུབ་པར་བྱེད་པའི་སེམས་ཅན་རྣམས་<ref folio="F.197.b"/>ཀྱི་དོན་གྱི་ཕྱིར་ལེགས་སོ་ལེགས་སོ། །</s>
  </p>
  <p id="2878">
    <s id="2878:1" flag="alternateSource">དེ་ལེགས་པར་རབ་ཏུ་ཉོན་ལ་ཟུང་ཤིག་དང་ངས་ཁྱོད་ལ་བཤད་དོ། །</s>
  </p>
  <p id="2879">
    <s id="2879:1" flag="alternateSource">དང་པོར་རེ་ཞིག་ལས་ཐམས་ཅད་ཀྱི་སྔར་འདུ་འཛི་མེད་པའི་གནས་སུ་སོང་སྟེ། </s>
  </p>
  <p id="2880">
    <s id="2880:1" flag="alternateSource">རིའི་རྩེའམ་ཆུ་བོའི་འགྲམ་མམ་ཕུག་གི་ནང་ངམ་གཙང་བའི་ཕྱོགས་སུ་ལོ་མའི་སྤྱིལ་པོ་བྱས་ལ། </s>
    <s id="2880:2">དེ་ཉིད་ཀྱི་ཆོ་ག་སྔ་མ་བཞིན་དུ་རས་རིས་གཞག་ཅིང་མཆོད་པ་ཆེན་པོ་བྱས་ལ། </s>
    <s id="2880:3">ལས་ཐམས་ཅད་ལ་ཡར་ངོའི་ཟླ་ཕྱེད་དམ། ཆོ་འཕྲུལ་ཆེན་པོའི་ཟླ་ཕྱེད་ལ་ངེས་པར་ཉིན་ཞག་བཟང་པོའི་མཚན་མོའི་ཐུན་དང་པོ་ལ། ཙནྡན་དཀར་པོ་དང་གུར་གུམ་དང་ག་པུར་གཅིག་ཏུ་བྱས་ལ། ཙནྡན་གྱི་ཤིང་གིས་མེ་རབ་ཏུ་སྦར་ཞིང་། </s>
    <s id="2880:4">རས་རིས་ཀྱི་མདུན་དུ་ཁྲུ་བཞིའི་ཚད་ཙམ་གྱི་མེ་ཐབ་ལ་དུ་བ་དང་སོལ་བ་མེད་པའི་མེ་ལ་སྲེག་བླུགས་སྟོང་རྩ་བརྒྱད་ཀྱིས་སྦྱིན་སྲེག་བྱའོ། །</s>
  </p>
  <p id="2881">
    <s id="2881:1" flag="alternateSource">དེ་ནས་ཡང་སྦྱིན་སྲེག་གི་མཐར་པདྨའི་མེ་ཏོག་ཙནྡན་དཀར་པོའི་ཆུས་བསང་གཏོར་བྱས་པ་སྟོང་རྩ་བརྒྱད་སྦྱིན་སྲེག་བྱའོ། །</s>
  </p>
  <p id="2882">
    <s id="2882:1" flag="alternateSource">སྦྱིན་སྲེག་གི་མཐར་ཡང་བཟང་པོའི་གདན་དང་གདོང་བཀབ་ལ་རང་གི་ལྷ་ལ་རང་གི་སྔགས་ཀྱིས་སྤྱན་དྲང་བར་བྱ་ཞིང་། སྔགས་འདིས་སྦྱིན་སྲེག་བྱའོ། །</s>
  </p>
  <p id="2883">
    <s id="2883:1" flag="alternateSource">ན་མཿསརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། </s>
    <s id="2883:2">ཨོཾ་ཀུ་མཱ་ར་རཱུ་པི་ཎེ་དརྴ་ཡ་དརྴ་ཡ། ཨཱཏྨ་ནོ་བྷུ་མི་མུངྡྷཱ་བ་སྭ་པྣཾ་མེ་ནི་བེ་ད་ཡ་ཝཱ་བྷུ་ཏཾ། ཧཱུྃ་ཧཱུྃ་ཕཊ་ཕཊ་སྭཱ་ཧཱ། </s>
    <s id="2883:3">སྔགས་འདིས་སྲུང་བ་བྱས་ཤིང་སྦྱིན་སྲེག་གི་ལས་ཐམས་ཅད་ལ་ལས་བྱའོ། །</s>
  </p>
  <p id="2884">
    <s id="2884:1" flag="alternateSource">དེ་ནས་ཀུ་ཤའི་རྩེ་མོ་གཉིས་ཀ་ཕྱི་རོལ་དུ་བསྟན་ཏེ་</s>
  </p>
  <p id="2885">
    <s id="2885:1" flag="alternateSource">བཏིང་ལ་ཀུ་ཤའི་ཁྲེས་ཀྱི་སྔས་བྱས་ཏེ་</s>
  </p>
  <p id="2886">
    <s id="2886:1" flag="alternateSource">མགོ་ཤར་ཕྱོགས་སུ་བསྟན་ལ་རས་རིས་ཀྱི་མདུན་ནས་ཧ་ཅང་ཡང་མི་རིང་ཧ་ཅང་ཡང་མི་ཉེ་བར་ཉལ་བར་བྱའོ། །</s>
  </p>
  <p id="2887">
    <s id="2887:1" flag="alternateSource">ཐུན་དང་པོ་ལ་མི་ཉལ་བའི་སྦྱོར་བས་རྗེས་སུ་བརྩོན་པར་བྱས་ནས་སངས་རྒྱས་དང་བྱང་ཆུབ་སེམས་དཔའ་རྣམས་ལ་ཕྱག་བྱས་ནས་སྡིག་པ་རྣམས་སོ་སོར་བཤགས་ཏེ། </s>
  </p>
  <p id="2888">
    <s id="2888:1" flag="alternateSource">སངས་རྒྱས་ཐམས་ཅད་ལ་བདག་ཉིད་ཕུལ་ལ། དེ་ནས་ཇི་ལྟར་བདེ་བར་གཉིད་ཀྱི་དབང་དུ་འགྲོ་བར་བྱའོ། །</s>
  </p>
  <p id="2889">
    <s id="2889:1" flag="alternateSource">དང་པོའི་ཐུན་གྱི་རྨི་ལམ་གང་། །བད་ཀན་ལས་བྱུང་ཤེས་པར་བྱ། །</s>
  </p>
  <p id="2890">
    <s id="2890:1" flag="alternateSource">གཉིས་པར་གང་བྱུང་མཁྲིས་པ་སྟེ། །</s>
  </p>
  <p id="2891">
    <s id="2891:1" flag="alternateSource">འཇིག་རྟེན་ལ་ཡོད་སྨད་པ་ཡིན། །</s>
  </p>
  <p id="2892">
    <s id="2892:1" flag="alternateSource">གསུམ་པ་རླུང་བྱུང་ཤེས་པར་བྱ། །</s>
  </p>
  <p id="2893">
    <s id="2893:1" flag="alternateSource">བཞི་པ་བདེན་པར་འབྱུང་བ་ཡིན། །</s>
  </p>
  <p id="2894">
    <s id="2894:1" flag="alternateSource">བད་ཀན་རྨི་ལམ་དང་པོ་ནི། །འདི་འདྲར་རྟག་ཏུ་མཐོང་བ་ཡིན། །</s>
  </p>
  <p id="2895">
    <s id="2895:1" flag="alternateSource">ནོར་བུ་ཤེལ་གྱི་ཁང་པ་ནི། །ཀུན་ནས་མུ་ཏིག་ཕྲེང་བ་<ref folio="F.198.a"/>ཅན། །ཨ་མྲའི་ཤིང་ཚོགས་རབ་མང་པོ། །བདག་ཉིད་ཆུ་ནང་འབྱིང་བར་མཐོང་། །</s>
  </p>
  <p id="2896">
    <s id="2896:1" flag="alternateSource">ཀུན་ནས་འབབ་ཆུས་ཁྱབ་པ་དང་། །རྒྱ་མཚོ་ཆེན་པོས་ཁྱབ་པ་དང་། །</s>
    <s id="2896:2">གང་དུ་བདག་གི་ལུས་གནས་པ། །དེ་ཉིད་དུ་ནི་མཐོང་བར་བྱེད། །</s>
  </p>
  <p id="2897">
    <s id="2897:1" flag="alternateSource">གང་དུ་ཕྱོགས་དེར་རྫིང་དག་གིས། །ཀུན་ནས་ཡོངས་སུ་ཁྱབ་པ་དང་། །གྲུ་དང་ཆུ་ནི་འཐུང་བ་དང་། །བཏུང་བའི་ཁང་པ་ཁང་པ་དང་། །ཀུན་ནས་ཡོངས་སུ་འཁོར་བར་ནི། །ཆུ་ཆེན་གྱིས་ནི་ཁྱེར་བར་མཐོང་། །</s>
  </p>
  <p id="2898">
    <s id="2898:1" flag="alternateSource">ཁ་བ་ཅན་ནི་བྱིས་པ་དང་། །ཆུ་བོ་ཆེན་པོར་ཤེལ་གནས་པ། །ཤིང་དང་རི་ཡི་རྒྱལ་པོ་དང་། །ཤེལ་གྱིས་ཡོངས་སུ་བཅིངས་པ་དང་། །མུ་ཏིག་དྲ་བས་ལེགས་གཡོགས་དང་། །མུ་ཏིག་ཕུང་པོ་མཐོང་བ་དང་། །</s>
    <s id="2898:2">ཆར་ཆེན་འབབ་དང་ཆུ་ཡི་ཚོགས། །མཐོང་ན་</s>
  </p>
  <p id="2899">
    <s id="2899:1" flag="alternateSource">བད་ཀན་ལས་གྱུར་ཡིན། །</s>
  </p>
  <p id="2900">
    <s id="2900:1" flag="alternateSource">གདུགས་ནི་དཀར་པོ་དག་དང་ནི། །རྒྱན་རྣམས་ཀུན་ཀྱང་དཀར་བ་དང་། །</s>
    <s id="2900:2">བན་གླང་དག་ནི་དཀར་པོའི་གཟུགས། །བད་ཀན་རྨི་ལམ་དག་ཏུ་བརྗོད། །</s>
  </p>
  <p id="2901">
    <s id="2901:1" flag="alternateSource">རྔ་མ་དཀར་རམ་སྐྱེས་བུ་འམ། །ཡང་ན་གོས་དག་མཐོང་བ་འམ། །</s>
    <s id="2901:2">ལན་ཚྭ་ལ་སོགས་རེག་པ་ནི། །ཀུན་དུ་གལ་ཏེ་མཐོང་བ་ནི། །རས་བལ་བཙོ་མའི་གོས་དག་གམ། །ར་གན་དངུལ་དང་ཨ་ག་རུ། །རེག་དང་ཟ་བར་བྱེད་པ་ཉིད། །བད་ཀན་རྨི་ལམ་དག་ཏུ་འདོད། །</s>
  </p>
  <p id="2902">
    <s id="2902:1" flag="alternateSource">མོན་སྲན་གྲེའུ་ཟ་བ་དང་། །ཏིལ་བཏགས་བུ་རམ་འབྲས་ཅན་དང་། །མོན་སྲན་རྣམ་མང་ཟ་བ་ནི། །བད་ཀན་རྨི་ལམ་དག་ཏུ་འདོད། །</s>
  </p>
  <p id="2903">
    <s id="2903:1" flag="alternateSource">སྭ་སྟི་ཀ་དང་ཨུ་ལོ་པི། །ཀྲི་ས་ར་དང་འོ་ཐུག་དང་། །དེ་དག་ཟ་བྱེད་རྨི་ལམ་ནི། །བད་ཀན་རྨི་ལམ་བྱ་བ་ཡིན། །</s>
  </p>
  <p id="2904">
    <s id="2904:1" flag="alternateSource">འབྲེང་བུ་ས་བཅུད་བཟའ་བ་སོགས། །རྣམ་པ་སྣ་ཚོགས་སྣུམ་ཁུར་ནི། །རེག་དང་ཟ་བར་བྱེད་པ་ཉིད། །བད་ཀན་འཕེལ་བའི་རྨི་ལམ་ཡིན། །</s>
  </p>
  <p id="2905">
    <s id="2905:1" flag="alternateSource">སྣུམ་ཁུར་རྣམ་པ་དུ་མ་ནི། །བཟའ་དང་སྤྱད་པར་རྗེས་འདོད་དང་། །</s>
    <s id="2905:2">ཟོས་དང་རེག་པར་བྱེད་དེ་དག །བད་ཀན་རྨི་ལམ་ཤེས་པར་བྱ། །</s>
  </p>
  <p id="2906">
    <s id="2906:1" flag="alternateSource">གནས་དང་གནས་མལ་ཐེག་པ་དང་། །བཞོན་པ་སེམས་ཅན་ལས་བྱུང་བ། །རེག་དང་འཛེག་པར་བྱེད་པ་ཉིད། །དང་པོའི་ཐུན་ལ་མཐོང་བ་ཉིད། །གལ་ཏེ་རྨི་ལམ་མཐོང་གྱུར་ན། །</s>
  </p>
  <p id="2907">
    <s id="2907:1" flag="alternateSource">ཐམས་ཅད་བད་ཀན་ཅན་དུ་བརྗོད། །</s>
  </p>
  <p id="2908">
    <s id="2908:1" flag="alternateSource">རྣམ་པ་དེ་ལྟའི་རྨི་ལམ་དང་། །ཆུ་ལ་འབྱུང་དང་སྤྱོད་པ་དང་། །རྣམ་པ་སྣ་ཚོགས་བཟའ་ལ་སྤྱོད། །</s>
  </p>
  <p id="2909">
    <s id="2909:1" flag="alternateSource">མཐོང་ན་བད་ཀན་ཅན་དུ་བརྗོད། །</s>
  </p>
  <p id="2910">
    <s id="2910:1" flag="alternateSource">དེ་དག་རྨི་ལམ་དག་ཏུ་མཐོང་། །</s>
  </p>
  <p id="2911">
    <s id="2911:1" flag="alternateSource">བད་ཀན་ཅན་གྱི་སྤྱོད་པ་ཡིན། །</s>
  </p>
  <p id="2912">
    <s id="2912:1" flag="alternateSource">རྨི་ལམ་མ་<ref folio="F.198.b"/>ལུས་དུ་མ་ནི། །འཇིག་རྟེན་མགོན་པོས་གསུངས་པ་ཡིན། །</s>
  </p>
  <p id="2913">
    <s id="2913:1" flag="alternateSource">གཉིས་པའི་ཐུན་ལ་ལུས་ཅན་གྱི། །རྨི་ལམ་མཁྲིས་པ་ཅན་གྱི་ཡིན། །</s>
  </p>
  <p id="2914">
    <s id="2914:1" flag="alternateSource">འབར་བའི་མེ་ཡི་གཟུགས་མཐོང་དང་། །སྣ་ཚོགས་རིན་ཆེན་མཐོང་བ་དང་། །</s>
    <s id="2914:2">མེས་ཚིག་སྐར་མདའ་ལྟུང་བ་དང་། །རི་དང་ཕྱོགས་ནི་རབ་འབར་བ། །</s>
    <s id="2914:3">སྐྱེ་བོ་གང་གིས་རབ་མཐོང་བ། །དེ་ནི་མཁྲིས་པར་གྱུར་པ་ཡིན། །</s>
  </p>
  <p id="2915">
    <s id="2915:1" flag="alternateSource">རིན་ཆེན་པདྨ་རཱ་ག་དང་། །གཞན་ཡང་རིན་ཆེན་གང་ཡིན་པ། །གང་དུ་རྨི་ལམ་མཐོང་ན་ནི། །ལུས་ཅན་མཁྲིས་པ་ལས་གྱུར་ཡིན། །</s>
  </p>
  <p id="2916">
    <s id="2916:1" flag="alternateSource">མེ་དང་ཚ་བ་སྟེན་པ་དང་། །རེག་དང་ཟ་བར་བྱེད་པ་དང་། །རྣམ་པ་སྣ་ཚོགས་ཁ་དོག་སེར། །རྨི་ལམ་མཁྲིས་པས་བརྒྱལ་བ་ཡིན། །</s>
  </p>
  <p id="2917">
    <s id="2917:1" flag="alternateSource">རྟག་ཏུ་ཚ་བའི་ཉི་མ་དང་། །ཉི་མ་རྟག་ཏུ་འདེ་བར་ནི། །གང་གིས་རྨི་ལམ་མཐོང་གྱུར་ན། །</s>
  </p>
  <p id="2918">
    <s id="2918:1" flag="alternateSource">ལུས་ཅན་མཁྲིས་པ་ལས་གྱུར་ཡིན། །</s>
  </p>
  <p id="2919">
    <s id="2919:1" flag="alternateSource">ནམ་མཁའ་གསེར་གྱི་མདོག་གྱུར་དང་། །ས་ཡི་སྟེང་ནི་ཁ་དོག་སེར། །རྨི་ལམ་ན་ནི་གང་གིས་མཐོང་། །</s>
  </p>
  <p id="2920">
    <s id="2920:1" flag="alternateSource">མཁྲིས་པ་ལས་གྱུར་ན་བ་ཡིན། །</s>
  </p>
  <p id="2921">
    <s id="2921:1" flag="alternateSource">མེ་ནི་ཀུན་ནས་འབར་བ་ཡིས། །ནམ་མཁའི་ངོས་ནས་རབ་གསལ་བར། །རྨི་ལམ་དུས་སུ་མཐོང་བ་ནི། །མཁྲིས་པས་གནོད་པའི་ལུས་ཅན་ཡིན། །</s>
  </p>
  <p id="2922">
    <s id="2922:1" flag="alternateSource">ས་དང་དེ་བཞིན་རི་བོ་དང་། །བྲག་ནི་མཐོན་པོའང་གསེར་གྱི་མདོག །ཤིང་ཆེན་དེ་བཞིན་ཐེག་པ་ནི། །རྟག་ཏུ་ཐམས་ཅད་གསེར་རང་བཞིན། །</s>
    <s id="2922:2">རྟག་ཏུ་རྨི་ལམ་གནས་མཐོང་ན</s>
  </p>
  <p id="2923">
    <s id="2923:1" flag="alternateSource">མཁྲིས་པ་ལས་གྱུར་རྨི་ལམ་ཡིན། །</s>
  </p>
  <p id="2924">
    <s id="2924:1" flag="alternateSource">ཐེག་པ་རྒྱན་དང་བཞོན་པ་དང་། །སྣོད་རྣམས་གསེར་གྱི་རང་བཞིན་དང་། །སྟན་རྣམས་དང་ནི་གནས་མལ་རྣམས། །ས་ལེ་སྦྲམ་གྱི་རང་བཞིན་ལ། །རེག་དང་འགྲོ་བར་བྱེད་པ་ཉིད། །རྨི་ལམ་མཐོང་ན་</s>
  </p>
  <p id="2925">
    <s id="2925:1" flag="alternateSource">མཁྲིས་གྱུར་ཡིན། །</s>
  </p>
  <p id="2926">
    <s id="2926:1" flag="alternateSource">ཕྲེང་བ་སེར་པོ་ཐོགས་པ་དང་། །སེར་པོའི་གོས་ཀྱིས་ཉེར་མཛེས་དང་། །སེར་པོའི་འོད་དང་དྲི་ཡིས་བྱུགས། །</s>
  </p>
  <p id="2927">
    <s id="2927:1" flag="alternateSource">སེར་པོའི་མཆོད་ཕྱིར་ཐོགས་པ་དང་། །</s>
    <s id="2927:2">བདག་ཉིད་སེར་པོའི་རྣམ་པ་དང་། །གང་གིས་རྨི་ལམ་ལ་མཐོང་བ། །</s>
    <s id="2927:3">གཉིས་པའི་ཐུན་དུ་མཐོང་ན་</s>
  </p>
  <p id="2928">
    <s id="2928:1" flag="alternateSource">ནི། །མཁྲིས་པ་ལས་གྱུར་ཤེས་པར་བྱ། །</s>
  </p>
  <p id="2929">
    <s id="2929:1" flag="alternateSource">དེ་བཞིན་རྣམ་པ་སྣ་ཚོགས་པ། །གང་གཞན་རྨི་ལམ་དག་ཏུ་བརྗོད། །</s>
  </p>
  <p id="2930">
    <s id="2930:1" flag="alternateSource">རྣམ་པ་སྣ་ཚོགས་སེར་པོར་སྣང་། །</s>
  </p>
  <p id="2931">
    <s id="2931:1" flag="alternateSource">རྨི་ལམ་མཁྲིས་ལས་ཡང་དག་བྱུང་། །</s>
  </p>
  <p id="2932">
    <s id="2932:1" flag="alternateSource">མཁྲིས་པས་ལུས་ཅན་རབ་གནོན་པ། །གཉིས་པའི་ཐུན་ལ་བསྟན་པ་ཡིན། །</s>
  </p>
  <p id="2933">
    <s id="2933:1" flag="alternateSource">རྣམ་པ་དུ་མའི་གཟུགས་ཅན་ནི། །སེར་པོར་སྣང་བ་ཡང་དག་འབྱུང་། །</s>
  </p>
  <p id="2934">
    <s id="2934:1" flag="alternateSource">འཇིག་རྟེན་གཙོ་<ref folio="F.199.a"/>བོས་གསུངས་པ་ནི། །རྨི་ལམ་མཁྲིས་ལས་ཡང་དག་བྱུང་། །</s>
  </p>
  <p id="2935">
    <s id="2935:1" flag="alternateSource">གང་ཡང་རླུང་བྱུང་རྨི་ལམ་ནི། །གསུམ་པའི་ཐུན་དུ་བསྟན་པ་ཡིན། །</s>
  </p>
  <p id="2936">
    <s id="2936:1" flag="alternateSource">འཁོར་ཡུག་ཏུ་ནི་འོད་འཕྲོ་བ། །ཕྱོགས་རྣམས་ཀུན་དུ་རབ་ཏུ་སྣང་། །</s>
  </p>
  <p id="2937">
    <s id="2937:1" flag="alternateSource">ནམ་མཁའ་ལ་ནི་འགྲོ་བ་དང་། །ནམ་མཁའི་དཀྱིལ་དུ་ཐད་དྲང་འགྲོ། །</s>
  </p>
  <p id="2938">
    <s id="2938:1" flag="alternateSource">བར་སྣང་ནམ་མཁའི་དཀྱིལ་དུ་ནི། །ཀུན་ནས་འཁོར་བར་རྟག་ཏུ་འགྲོ། །</s>
  </p>
  <p id="2939">
    <s id="2939:1" flag="alternateSource">རླུང་བྱུང་རྨི་ལམ་ཞེས་བསྟན་པ། །འདི་ལྟ་བུ་ལ་བྱ་བ་ཡིན། །</s>
  </p>
  <p id="2940">
    <s id="2940:1" flag="alternateSource">རྒལ་དང་མཆོང་དང་དེ་བཞིན་དུ། །ཤིང་རྣམས་ལ་ནི་མངོན་པར་འཛེག །</s>
  </p>
  <p id="2941">
    <s id="2941:1" flag="alternateSource">བསྟན་བཅོས་མ་ལུས་འདོན་པ་དང་། །ཁྱད་པར་དུ་ནི་སྔགས་རྣམས་དང་། །བཤད་དང་བརྗོད་པར་བྱེད་པ་དག །</s>
  </p>
  <p id="2942">
    <s id="2942:1" flag="alternateSource">ཕལ་ཆེར་ཡང་ནི་རླུང་ལས་གྱུར། །</s>
  </p>
  <p id="2943">
    <s id="2943:1" flag="alternateSource">ཤིང་རྣམས་ཚེར་མ་ཅན་འཛེག་དང་། །ཁ་བ་དག་ཀྱང་ཟ་བ་དང་། །བཟའ་བ་མ་ལུས་ཚ་དང་སྐྱུར། །</s>
  </p>
  <p id="2944">
    <s id="2944:1" flag="alternateSource">ཟོས་པ་རླུང་ལས་གྱུར་པ་ཡིན། །</s>
  </p>
  <p id="2945">
    <s id="2945:1" flag="alternateSource">གཙོར་ཡང་རླུང་ནི་ཡང་དག་འབྱུང་། །</s>
  </p>
  <p id="2946">
    <s id="2946:1" flag="alternateSource">ཤིང་ཐོག་རླུང་ནི་རབ་བསྐྱེད་པ། །</s>
    <s id="2946:2">དེ་དག་ཟ་བར་རྨི་ལམ་མཐོང་། །</s>
  </p>
  <p id="2947">
    <s id="2947:1" flag="alternateSource">རླུང་ལས་བྱུང་བར་ཡང་དག་བསྟན། །</s>
  </p>
  <p id="2948">
    <s id="2948:1" flag="alternateSource">དངོས་རྣམས་རླུང་ནི་སྐྱེད་པ་ཡི། །བཟའ་དང་བཅའ་བ་ཁྱད་པར་ལྡན། །</s>
  </p>
  <p id="2949">
    <s id="2949:1" flag="alternateSource">དེ་བཞིན་སྐྱེ་བོ་སེམས་འཁྲུགས་དང་། །རེག་པར་བྱེད་དང་སྨྲ་བར་བྱེད། །</s>
  </p>
  <p id="2950">
    <s id="2950:1" flag="alternateSource">འབྱུང་པོ་རྣམས་ནི་གར་བྱེད་དང་། །བདག་ཉིད་ཀྱང་ནི་གར་བྱེད་པ། །གང་གིས་རྨི་ལམ་མཐོང་ན་ནི། །དེ་འདྲ་རླུང་ནད་ཅན་དུ་ཤེས། །</s>
  </p>
  <p id="2951">
    <s id="2951:1" flag="alternateSource">རྣམ་པ་སྣ་ཚོགས་སྤྱོད་པ་དང་། །རྣམ་པ་སྣ་ཚོགས་འཁྱུད་དང་སྨྲ། །</s>
  </p>
  <p id="2952">
    <s id="2952:1" flag="alternateSource">རྣམ་པ་སྣ་ཚོགས་མི་བཟད་གཟུགས། །རྨི་ལམ་རླུང་ནད་ཅན་གྱིས་མཐོང་། །</s>
  </p>
  <p id="2953">
    <s id="2953:1" flag="alternateSource">དེ་ལ་སོགས་པའི་རྨི་ལམ་ནི། །འཇིག་རྟེན་མཆོག་གིས་གསུངས་པ་ཡིན། །</s>
  </p>
  <p id="2954">
    <s id="2954:1" flag="alternateSource">རྣམ་གསུམ་སྦྱོར་བ་རབ་ལྡན་པ། །འདོད་ཆགས་ཞེ་སྡང་གཏི་མུག་ཡིན། །</s>
  </p>
  <p id="2955">
    <s id="2955:1" flag="alternateSource">ཆགས་ཅན་བད་ཀན་ཅན་ཤེས་བྱ། །</s>
  </p>
  <p id="2956">
    <s id="2956:1" flag="alternateSource">ཞེ་སྡང་ལས་བྱུང་མཁྲིས་པ་ཅན། །</s>
    <s id="2956:2">རྨོངས་པ་རླུང་ལས་གྱུར་པ་ཡིན། །</s>
  </p>
  <p id="2957">
    <s id="2957:1" flag="alternateSource">འདྲེས་པ་འང་རྣམ་པར་འདྲེས་པའོ། །</s>
  </p>
  <p id="2958">
    <s id="2958:1" flag="alternateSource">གྲོང་གི་ཆོས་ནི་མཐོང་བ་ལས། །རྨི་ལམ་ཆགས་པས་ས་བོན་བྱུང་། །</s>
  </p>
  <p id="2959">
    <s id="2959:1" flag="alternateSource">དེར་ནི་བུད་མེད་ལ་ཆགས་པ། །བད་ཀན་ལས་བྱུང་རྨི་ལམ་ཡིན། །</s>
  </p>
  <p id="2960">
    <s id="2960:1" flag="alternateSource">རྩོད་བཅས་དང་ཚུལ་ཞེ་སྡང་ཅན། །མཁྲིས་པ་ལས་བྱུང་རྨི་ལམ་ཡིན། །</s>
  </p>
  <p id="2961">
    <s id="2961:1" flag="alternateSource">མ་རིག་ལས་བྱུང་རྨོངས་རྣམ་པ། །དྲན་པ་ཉམས་པར་མཐོང་བ་ཡིན། །</s>
  </p>
  <p id="2962">
    <s id="2962:1" flag="alternateSource">རྣམ་འདྲེས་རྣམ་པར་འདྲེས་པ་ནི། །རྨི་ལམ་ན་ནི་རྟག་ཏུ་མཐོང་། །</s>
  </p>
  <p id="2963">
    <s id="2963:1" flag="alternateSource">དེ་བས་རྣམ་པ་ཐམས་ཅད་ཀྱིས། །རྨི་ལམ་ཞེས་བྱ་ཡོད་པ་སྤངས། །</s>
  </p>
  <p id="2964">
    <s id="2964:1" flag="alternateSource">བྱ་བ་དུས་ཀྱི་རིམ་པ་ཉིད། །དེ་ཉིད་གཟིགས་པས་<ref folio="F.199.b"/>བསྟན་པ་ཡིན། །</s>
  </p>
  <p id="2965">
    <s id="2965:1" flag="alternateSource">སེམས་ཅན་བད་ཀན་ཅན་གསུངས་པ། །མདོག་ལྡན་སྙན་པར་སྨྲ་བ་དང་། །</s>
    <s id="2965:2">ཚེ་རིང་ཡིད་ནི་གཞུངས་པ་དང་། །ཁ་དོག་སྣུམ་ཞིང་འཇིགས་པ་མེད། །</s>
  </p>
  <p id="2966">
    <s id="2966:1" flag="alternateSource">བོང་ཚོད་རིང་ཞིང་དཀར་བ་དང་། །བུད་མེད་ལ་ཕྲད་རྟག་ཏུ་དགའ། །</s>
  </p>
  <p id="2967">
    <s id="2967:1" flag="alternateSource">ཆོས་ལྡན་རྟག་ཏུ་དཔའ་བ་དང་། །བཏུང་བ་མང་ལ་རྟག་ཏུ་དགའ། །</s>
  </p>
  <p id="2968">
    <s id="2968:1" flag="alternateSource">རྒྱལ་རིགས་སུ་ནི་བསྟན་པ་ཡིན། །</s>
  </p>
  <p id="2969">
    <s id="2969:1" flag="alternateSource">སེར་སྣ་ལྡན་ཞིང་མཚོན་པ་མེད། །</s>
  </p>
  <p id="2970">
    <s id="2970:1" flag="alternateSource">དེ་བཞིན་ས་ཡི་བདག་པོ་དང་། །དམག་དཔོན་དོན་དུ་གནས་པ་སྟེ། །</s>
  </p>
  <p id="2971">
    <s id="2971:1" flag="alternateSource">ལོངས་སྤྱོད་ཆེན་པོ་སྐྱེ་འགྱུར་ཞིང་། །རང་གི་ལས་ཀྱིས་ཉེ་བར་འཚེ། །</s>
    <s id="2971:2">རང་གི་ལས་འབྲས་བསྟན་པ་ནི། །</s>
    <s id="2971:3">ལས་ཀྱི་སྔགས་ནི་སྤང་བ་མིན། །</s>
  </p>
  <p id="2972">
    <s id="2972:1" flag="alternateSource">ལས་མིན་སྔགས་ནི་གཙོ་བོ་ཞེས། །འཇིག་རྟེན་འདྲེན་པས་གསུངས་པ་ཡིན། །</s>
  </p>
  <p id="2973">
    <s id="2973:1" flag="alternateSource">དེ་བས་སེམས་ཅན་བད་ཀན་ཅན། །ས་སྟེང་གྲུབ་པ་བྱེད་པ་ནི། །</s>
    <s id="2973:2">ས་བདག་འདོད་པ་བྱེད་པ་ལ། །དེ་ལ་གྲུབ་པ་ཐོབ་པར་འགྱུར། །</s>
  </p>
  <p id="2974">
    <s id="2974:1" flag="alternateSource">ཟློས་པས་བད་ཀན་ཅན་གྱི་ཟས། །མ་ལུས་བསྟེན་པར་མི་བྱའོ། །</s>
  </p>
  <p id="2975">
    <s id="2975:1" flag="alternateSource">གང་ཕྱིར་ཤིན་ཏུ་བསྟེན་གྱུར་ན། །</s>
  </p>
  <p id="2976">
    <s id="2976:1" flag="alternateSource">རྨི་ལམ་དོན་གྱིས་སྟོང་འགྱུར་བས། །</s>
    <s id="2976:2">གྲུབ་པའི་དོན་དུ་མ་བརྗོད་པས། །སྔགས་པས་དེ་ཚེ་དེ་མི་བསྟེན། །</s>
  </p>
  <p id="2977">
    <s id="2977:1" flag="alternateSource">མཁས་པ་རིགས་པ་ལྡན་པ་ཡིས། །དེ་ཡི་དུས་སུ་གཉིད་ལོག་མིན། །</s>
  </p>
  <p id="2978">
    <s id="2978:1" flag="alternateSource">མཁྲིས་པ་ཅན་གྱི་སེམས་ཅན་གྱི། །རྟག་ཏུ་སྤྱོད་པ་བརྗོད་པར་བྱ། །</s>
  </p>
  <p id="2979">
    <s id="2979:1" flag="alternateSource">ཞེ་སྡང་གིས་ནི་རྣམ་འཁྲུགས་ན། །</s>
  </p>
  <p id="2980">
    <s id="2980:1" flag="alternateSource">ཁ་དོག་ནག་དང་སྟོབས་ཆུང་དང་། །</s>
    <s id="2980:2">དྲག་པ་དྲག་པའི་ལས་དང་ནི། །</s>
    <s id="2980:3">རྟག་ཏུ་ཡོན་པོར་བྱེད་པ་ཡིན། །</s>
  </p>
  <p id="2981">
    <s id="2981:1" flag="alternateSource">དཔའ་དང་བབ་ཅོལ་རྟག་ཏུ་བྱེད། །</s>
  </p>
  <p id="2982">
    <s id="2982:1" flag="alternateSource">སྟོབས་དང་བློ་དང་ལྡན་པ་དང་། །</s>
    <s id="2982:2">མང་དུ་སྨྲ་ཞིང་གྲོགས་པོ་མང་། །</s>
  </p>
  <p id="2983">
    <s id="2983:1" flag="alternateSource">བསྟན་བཅོས་ཏིང་འཛིན་མང་པོ་རྟོགས། །</s>
  </p>
  <p id="2984">
    <s id="2984:1" flag="alternateSource">ཆོས་ལྡན་ལས་ཀྱི་མཐའ་བརྟན་ཞིང་། །ཞེ་སྡང་སློང་བ་རྗོད་པར་བྱེད། །</s>
  </p>
  <p id="2985">
    <s id="2985:1" flag="alternateSource">ཡིད་ལྡན་དགྲ་ནི་མང་བ་དང་། །ཞེ་སྡང་མཚོན་པ་སྐྱེ་བར་འགྱུར། །</s>
  </p>
  <p id="2986">
    <s id="2986:1" flag="alternateSource">ནོར་མང་དཔའ་བོ་ལ་སྡང་དང་། །འཇིག་རྟེན་ཤེས་ཤིང་མཐོང་ན་དགའ། །</s>
  </p>
  <p id="2987">
    <s id="2987:1" flag="alternateSource">དེས་གྲོལ་ཆགས་པ་མེད་པ་དང་། །བརྟན་ཅིང་སྡུག་བསྔལ་རྟག་ཏུ་བཟོད། །</s>
  </p>
  <p id="2988">
    <s id="2988:1" flag="alternateSource">ང་རྒྱལ་ཕྲག་དོག་མ་རུངས་པ། །བུད་མེད་རྣམས་ལ་དགའ་བར་བྱེད། །</s>
  </p>
  <p id="2989">
    <s id="2989:1" flag="alternateSource">སྤྲོ་ཆེན་བརྟན་དང་བློན་པོ་དང་། །ལོངས་སྤྱོད་ཆེན་པོར་སྐྱེ་བར་འགྱུར། །</s>
  </p>
  <p id="2990">
    <s id="2990:1" flag="alternateSource">ཤེས་བཞིན་ལས་ཀྱིས་ཉེར་སྤྱོད་པའི། །སེམས་ཅན་ཟིལ་གྱིས་མནན་ནས་སྤྱོད། །</s>
  </p>
  <p id="2991">
    <s id="2991:1" flag="alternateSource">སྔགས་ནི་སྲོག་ལ་གནོད་བྱེད་པ། །དེ་ནི་དེ་ལ་མྱུར་འགྲུབ་འགྱུར། །</s>
  </p>
  <p id="2992">
    <s id="2992:1" flag="alternateSource">མི་བཟད་ཐུབ་པས་སྤངས་པའི་དོན། །མྱུར་དུ་སྒྲུབ་པར་བྱེད་པ་ཡིན། །</s>
  </p>
  <p id="2993">
    <s id="2993:1" flag="alternateSource">སེམས་ཅན་གནོད་ཕྱིར་བྱེད་པའི་ལས། །ལུས་<ref folio="F.200.a"/>ཅན་དེ་ལ་གྲུབ་པར་འགྱུར། །</s>
  </p>
  <p id="2994">
    <s id="2994:1" flag="alternateSource">ཆོ་ག་སྦྱར་བའི་ཆོས་རྣམས་གང་། །སྔགས་པས་ཐམས་ཅད་རབ་སྦྱར་ན། །</s>
  </p>
  <p id="2995">
    <s id="2995:1" flag="alternateSource">སྤྱོད་པ་དེས་ནི་འགྲུབ་འགྱུར་ཏེ། །</s>
  </p>
  <p id="2996">
    <s id="2996:1" flag="alternateSource">གཞན་ལས་སེམས་ཅན་དེ་ལ་མིན། །</s>
  </p>
  <p id="2997">
    <s id="2997:1" flag="alternateSource">སྔགས་པ་ཞེ་སྡང་ཅན་དག་ལ། །སེམས་ཅན་གཞན་ལ་གནོད་པ་དང་། །དེ་བཞིན་གཞན་གྱི་སྔགས་གཅོད་པ། །སེམས་ཅན་ཁྲོ་བ་ལ་གྲུབ་འགྱུར། །</s>
  </p>
  <p id="2998">
    <s id="2998:1" flag="alternateSource">གཞན་གྱི་རྫས་ནི་འཕྲོག་དོན་དང་། །གཞན་གྱི་སྲོག་ནི་གཅོད་པ་ལ། །ཁྲོ་བའི་སྔགས་ཀྱིས་གྲུབ་འགྱུར་ཏེ། །</s>
  </p>
  <p id="2999">
    <s id="2999:1" flag="alternateSource">སྔགས་གཞན་དག་ལ་སྦྱར་མི་བྱ། །</s>
  </p>
  <p id="3000">
    <s id="3000:1" flag="alternateSource">ཞེ་སྡང་རིགས་ཀྱི་སེམས་ཅན་འདི། །བདག་པོ་ཉིད་ཀྱང་བྱེད་པར་འགྱུར། །</s>
  </p>
  <p id="3001">
    <s id="3001:1" flag="alternateSource">མདོག་ནག་པའམ་སྔོ་བསངས་སམ། །དཀར་བའམ་ཡང་ན་འདྲེས་པ་ཡི། །</s>
    <s id="3001:2">མི་ནི་ཁྲོ་ལྡན་གསེར་གྱི་མདོག །རྣམ་པར་སྤངས་པ་སྐྱེ་བར་འགྱུར། །</s>
  </p>
  <p id="3002">
    <s id="3002:1" flag="alternateSource">མི་ནི་རྩུབ་མདོག་དུ་བའི་མདོག །སེར་སྐྱའི་མདོག་ཏུའང་སྐྱེ་བ་ཡིན། །</s>
  </p>
  <p id="3003">
    <s id="3003:1" flag="alternateSource">དཔའ་དང་དེ་བཞིན་དྲག་པ་དང་། །འདབ་ཆགས་སྡིག་པའི་ཁྱིམ་ལས་སྐྱེས། །</s>
  </p>
  <p id="3004">
    <s id="3004:1" flag="alternateSource">གཟའ་ནི་མིག་དམར་ཞིང་བདག་གནས། །</s>
  </p>
  <p id="3005">
    <s id="3005:1" flag="alternateSource">བད་ཀན་ཅན་ལ་ཕུར་བུའི་བདག །</s>
    <s id="3005:2">སྐྱེ་འགྱུར་ཉུང་ངུ་ཟ་བ་དང་། །ཚ་དང་སྐྱུར་བའི་རོ་བསྟེན་ཅིང་། །</s>
    <s id="3005:3">དེ་ཡི་ཚེ་ནི་རིང་འགྱུར་ཞིང་། །དྲན་དང་ལྡན་པ་སྐྱེ་བར་འགྱུར། །</s>
  </p>
  <p id="3006">
    <s id="3006:1" flag="alternateSource">སྤྱོད་པ་དང་ནི་རྗེས་སྤྱོད་པ། །རླུང་ནད་ཅན་གྱི་བཤད་པར་བྱ། །</s>
  </p>
  <p id="3007">
    <s id="3007:1" flag="alternateSource">མདོག་མི་སྡུག་དང་རྩུབ་མདོག་དང་། །བོང་ཚོད་མེད་ཅིང་ཤིན་ཏུ་རྗུད། །</s>
    <s id="3007:2">བློ་ཉམས་ཤེས་རབ་མེད་པ་དང་། །མི་བརྟན་གནས་པ་མེད་པ་དང་། །</s>
    <s id="3007:3">ལུས་ནི་འགུལ་དང་འཁོར་བ་དང་། །སྐྱུག་ཅིང་བཤང་གཅི་མང་དུ་འབྱུང་། །</s>
  </p>
  <p id="3008">
    <s id="3008:1" flag="alternateSource">མང་དུ་ཟ་ཞིང་རྟག་པར་ཟ། །</s>
  </p>
  <p id="3009">
    <s id="3009:1" flag="alternateSource">དེ་དག་གང་ཕྱིར་ནད་མང་འགྱུར། །</s>
  </p>
  <p id="3010">
    <s id="3010:1" flag="alternateSource">འཇིག་རྟེན་རིགས་དང་མི་མཐུན་ཞིང་། །དགྲ་ནི་མང་པོ་སྐྱེ་བར་འགྱུར། །</s>
  </p>
  <p id="3011">
    <s id="3011:1" flag="alternateSource">དེ་ནི་ས་སྟེང་འདི་དག་ཏུ། །ཚུལ་འཆལ་སྡུག་བསྔལ་སྐྱེ་འགྱུར་ཏེ། །</s>
  </p>
  <p id="3012">
    <s id="3012:1" flag="alternateSource">མི་སྣང་བ་ཡི་སྔགས་དག་ནི། །དེ་ལ་འགྲུབ་པར་བསྟན་པ་ཡིན། །</s>
  </p>
  <p id="3013">
    <s id="3013:1" flag="alternateSource">གང་ཞིག་རླུང་ནད་འཁྲུག་བྱེད་པའི། །ཟས་ལ་དེ་ནི་དགའ་བར་འགྱུར། །</s>
  </p>
  <p id="3014">
    <s id="3014:1" flag="alternateSource">ཟློས་པ་ལས་ནི་གྲུབ་འདོད་པས། །དེ་ནི་ཡོངས་སུ་བསྟེན་མི་བྱ། །</s>
  </p>
  <p id="3015">
    <s id="3015:1" flag="alternateSource">སེམས་ཅན་རླུང་ནད་འཁྲུག་པ་ལ། །གཏི་མུག་ཉེ་བར་ཞི་བ་དང་། །</s>
    <s id="3015:2">རྨོངས་པའི་རིགས་ཅན་ལ་གསུངས་པ། །རྨོངས་པའི་སྔགས་ནི་རབ་སྒྲུབ་པ། །</s>
    <s id="3015:3">རྟག་ཏུ་དེ་དག་རྨོངས་པ་ལ། །རྨོངས་པ་དག་ནི་འགྲུབ་པར་འདོད། །</s>
  </p>
  <p id="3016">
    <s id="3016:1" flag="alternateSource">རྒྱུ་སྐར་ཁྱིམ་ནི་ཆུ་སྐྱེས་དང་། །གཟའ་ནི་བདག་པོ་སྤེན་པར་བལྟ། །</s>
  </p>
  <p id="3017">
    <s id="3017:1" flag="alternateSource">རླུང་ནད་སྐྱེས་པའི་སེམས་ཅན་ནི། །དགེ་བའི་ལས་ལ་མི་སྤྱོད་དེ། །</s>
  </p>
  <p id="3018">
    <s id="3018:1" flag="alternateSource">འབྱུང་པོ་<ref folio="F.200.b"/>དབང་དང་འགུགས་པར་བྱེད། །</s>
  </p>
  <p id="3019">
    <s id="3019:1" flag="alternateSource">དེ་བཞིན་རྨོངས་དང་རེངས་པའོ། །</s>
  </p>
  <p id="3020">
    <s id="3020:1" flag="alternateSource">རླུང་ནད་ཅན་གྱི་སེམས་ཅན་ལ། །གཏི་མུག་ཅན་དེ་སྡིག་པ་བྱེད། །</s>
  </p>
  <p id="3021">
    <s id="3021:1" flag="alternateSource">རྨི་ལམ་བདེན་པར་མཐོང་བ་ནི། །མཚན་ཉིད་འདི་དག་གསུངས་པ་ནི། །</s>
    <s id="3021:2">སེམས་ཅན་རྣམས་ཀྱི་དོན་སྒྲུབ་པ། །ཐུབ་པ་རྣམས་ཀྱི་སྔོན་གསུངས་པའོ། །</s>
  </p>
  <p id="3022">
    <s id="3022:1" flag="alternateSource">ལུག་གླང་དང་ནི་སྦྱོར་བ་དང་། །སྦལ་པ་སེང་གེ་ཉིད་དང་ནི། །སྲང་དང་བུ་མོ་སྡིག་པ་དང་། །དེ་བཞིན་གཞུ་དང་ཆུ་སྲིན་དང་། །བུམ་པ་ཉ་དང་གླང་པོ་དང་། །ལྷ་དང་སྤྲེའུ་ལྷ་མ་ཡིན། །</s>
  </p>
  <p id="3023">
    <s id="3023:1" flag="alternateSource">གྲུབ་དང་དྲི་ཟ་གནོད་སྦྱིན་སོགས། །མི་རྣམས་གང་གིས་རབ་བསྒྲགས་པ། །སེམས་ཅན་རྣམས་ཀྱི་ཁྱིམ་མང་པོ། །གང་ཟག་མཆོག་གིས་གསུངས་པ་ཡིན། །</s>
  </p>
  <p id="3024">
    <s id="3024:1" flag="alternateSource">རྣམ་པ་མང་པོ་སྣ་ཚོགས་དོན། །རྣམ་པ་སྣ་ཚོགས་ལས་བསྟན་པ། །དེ་དག་ལས་ནི་ཐམས་ཅད་ལ། །ཡོན་ཏན་རྒྱ་ཆེར་སྨན་པར་འགྱུར། །</s>
  </p>
  <p id="3025">
    <s id="3025:1" flag="alternateSource">ལས་ལས་གོལ་བ་མེད་པར་ནི། །ལུས་ཅན་ཡོན་ཏན་མི་སྨིན་ཏེ། །</s>
  </p>
  <p id="3026">
    <s id="3026:1" flag="alternateSource">ཡོན་ཏན་ཁོ་ན་ལས་ལྡན་པས། །སྐྱེ་བར་ཡང་ནི་བྱེད་པ་ཡིན། །</s>
  </p>
  <p id="3027">
    <s id="3027:1" flag="alternateSource">ཡོན་ཏན་ཆོས་དོན་ལྡན་པ་ནི། །སྔགས་ལ་འགྲུབ་པ་སྐྱེ་བར་འགྱུར། །</s>
  </p>
  <p id="3028">
    <s id="3028:1" flag="alternateSource">ཟློས་པ་སེམས་ཅན་ཡོན་ཏན་ཤེས། །</s>
  </p>
  <p id="3029">
    <s id="3029:1" flag="alternateSource">ཡོན་ཏན་ཡོན་ཏན་མིན་ལས་འཆིང་། །ཡོན་ཏན་མེད་ལ་བྱ་མིན་གང་། །དེ་ཡི་ལས་ནི་བྱ་བ་མིན། །</s>
  </p>
  <p id="3030">
    <s id="3030:1" flag="alternateSource">གང་ཕྱིར་བྱ་བ་ལས་བྱེད་དེ། །</s>
  </p>
  <p id="3031">
    <s id="3031:1" flag="alternateSource">བྱ་བ་ཡོན་ཏན་མེད་མ་ཡིན། །</s>
  </p>
  <p id="3032">
    <s id="3032:1" flag="alternateSource">བྱ་བ་ལས་དང་ཡོན་ཏན་ཉིད། །ཡང་དག་ལྡན་པ་སྒྲུབ་པར་འགྱུར། །</s>
  </p>
  <p id="3033">
    <s id="3033:1" flag="alternateSource">ཆོ་ག་སྔོན་འགྲོ་བྱ་བའི་ལས། །སྟོབས་བཅུ་ལྡན་པས་སྔོན་བསྟན་ཏོ། །</s>
  </p>
  <p id="3034">
    <s id="3034:1" flag="alternateSource">རྫས་དང་སེམས་ཅན་སྤྱོད་པ་གཞན། །བྱ་བ་ལས་དང་ཡོན་ཏན་ཡིན། །</s>
  </p>
  <p id="3035">
    <s id="3035:1" flag="alternateSource">རྣམ་པ་སྣ་ཚོགས་རྨི་ལམ་ཚུལ། །ལས་ལས་འབྱུང་བར་སྣང་བ་ཡིན། །</s>
  </p>
  <p id="3036">
    <s id="3036:1" flag="alternateSource">དེ་བས་རྨི་ལམ་མཚན་མ་ཡིས། །རྒྱ་ཆེ་ལས་ལ་རབ་སྦྱར་བྱ། །</s>
  </p>
  <p id="3037">
    <s id="3037:1" flag="alternateSource">རྣམ་པ་སྣ་ཚོགས་རྣམ་པ་དང་། །ཡིད་འོང་བལྟ་ན་སྡུག་པ་དང་། །</s>
    <s id="3037:2">བགེགས་ཀྱི་གཟུགས་དང་གཟུགས་མེད་པ། །རྨི་ལམ་རྒྱུར་ནི་སྣང་བ་ཡིན། །</s>
  </p>
  <p id="3038">
    <s id="3038:1" flag="alternateSource">མཐུ་ཆེ་སྤྲོ་བ་ཆེ་བ་ནི། །མི་ནི་གྲུབ་པ་འདོད་པ་ཡིན། །</s>
  </p>
  <p id="3039">
    <s id="3039:1" flag="alternateSource">མཆོག་དང་ཐ་མ་འབྲིང་དག་ནི། །དེ་དག་ལ་ནི་གྲུབ་པར་བརྟག །</s>
  </p>
  <p id="3040">
    <s id="3040:1" flag="alternateSource">དྲག་ཅིང་མ་རུངས་ལས་རྣམས་ནི། །རྨི་ལམ་རྟག་ཏུ་འཕྲལ་དུ་སྨིན། །</s>
  </p>
  <p id="3041">
    <s id="3041:1" flag="alternateSource">བཟང་པོ་བརྟན་པའི་ལས་དག་ནི། །ཡུན་རིང་དུས་སུ་གྲུབ་ཕྱིར་རོ། །</s>
  </p>
  <p id="3042">
    <s id="3042:1" flag="alternateSource">འཇིག་རྟེན་འཇིག་རྟེན་འདས་རྣམས་ཀྱིས། །ཡོན་ཏན་སྐྱེ་བར་ཡང་དག་འབྱུང་། །</s>
  </p>
  <p id="3043">
    <s id="3043:1" flag="alternateSource">རྨི་ལམ་རྣམ་པ་སྣ་ཚོགས་སྣང་། །</s>
  </p>
  <p id="3044">
    <s id="3044:1" flag="alternateSource">ཟློས་པས་སྔགས་རྣམས་འགྲུབ་པར་འགྱུར། །</s>
  </p>
  <p id="3045">
    <s id="3045:1" flag="alternateSource"><ref folio="F.201.a"/>མི་འགྲུབ་དོན་དུ་སྔགས་རྣམས་ནི། །གཉིད་དང་སྙོམ་པ་རབ་ཏུ་བརྟག །</s>
  </p>
  <p id="3046">
    <s id="3046:1" flag="alternateSource">བགེགས་འཇོམས་བྱེད་པའི་སྔགས་རྣམས་ནི། །དེ་ཡི་དུས་སུ་རབ་ཏུ་བརྟག །</s>
  </p>
  <p id="3047">
    <s id="3047:1" flag="alternateSource">དེ་ཚེ་སྔགས་ནི་རིགས་ཚུལ་གྱིས། །ཟློས་པས་དེ་ཚེ་རབ་ཏུ་སྦྱར། །</s>
  </p>
  <p id="3048">
    <s id="3048:1" flag="alternateSource">ཁྲོ་བོ་ཆེན་པོ་ཕྱག་དྲུག་དང་། །ཞལ་དྲུག་ཉིད་དུ་བརྟག་པར་བྱ། །</s>
  </p>
  <p id="3049">
    <s id="3049:1" flag="alternateSource">སྔགས་ཆེན་ཡི་གེ་བཞི་པ་ནི། །གཞོན་ནུའི་གཟུགས་ལ་གནས་པ་ཡིན། །</s>
  </p>
  <p id="3050">
    <s id="3050:1" flag="alternateSource">དྲག་པོའི་གཟུགས་ནི་གཟུགས་ཆེན་པོ། །</s>
    <s id="3050:2">ཕག་གི་རྣམ་པར་ཡང་དག་འབྱུང་། །</s>
  </p>
  <p id="3051">
    <s id="3051:1" flag="alternateSource">བགེགས་ཀུན་རྣམ་པར་གཞིག་བྱའི་ཕྱིར། །དུས་མཚན་དེ་ནི་ལྷ་ཡི་རྒྱལ། །</s>
  </p>
  <p id="3052">
    <s id="3052:1" flag="alternateSource">སྟག་གི་པགས་པའི་ཤམ་ཐབས་ཅན། །སྦྲུལ་གྱི་གདེངས་ཀ་རྣམ་པར་འཕྱང་། །</s>
    <s id="3052:2">ལག་ན་རལ་གྲི་སེམས་དཔའ་ཆེ། །</s>
  </p>
  <p id="3053">
    <s id="3053:1" flag="alternateSource">གཟི་བརྗིད་ཆེན་པོ་གཤིན་རྗེའི་གཟུགས། །</s>
    <s id="3053:2">བགེགས་རྣམས་ཀུན་ལ་གཙེ་བར་བྱེད། །</s>
  </p>
  <p id="3054">
    <s id="3054:1" flag="alternateSource">ལོག་འདྲེན་རྣམས་ཀྱི་སྲོག་འཕྲོག་བྱེད། །</s>
    <s id="3054:2">འབྱུང་པོ་ཀུན་ནི་རབ་ཉོན་ཅིག །</s>
  </p>
  <p id="3055">
    <s id="3055:1" flag="alternateSource">མི་བཟད་སྔགས་ནི་བཤད་པར་བྱ། །</s>
  </p>
  <p id="3056">
    <s id="3056:1" flag="alternateSource">ཆོ་འཕྲུལ་ཆེན་པོ་བགེགས་རྣམས་ཀུན། །མ་རུངས་སེམས་ཅན་འཇིག་པར་བྱེད། །</s>
  </p>
  <p id="3057">
    <s id="3057:1" flag="alternateSource">སྔགས་རྣམས་ཀུན་ནི་སྒྲུབ་བྱེད་པ། །ལྷ་ཡི་ཚོགས་རྣམས་ང་ལ་ཉོན། །</s>
  </p>
  <p id="3058">
    <s id="3058:1" flag="alternateSource">ན་མཿས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། ཧེ་ཧེ་མ་ཧཱ་ཀྲོ་དྷ་ཥ་ཎ་མུ་ཁཱ་ཥྚ་ཙ་ར་ཎ། སརྦ་བིགྷ་ན་བིགྷཱ་ན་གྷཱ་ཏ་ཀ་ཧཱུྃ་ཧཱུྃ། ཀིཉྩི་ར་ཡ་སི་བི་ནཱ་ཡ་ཀ་ཛཱི་བི་ཏཱནྟ་ཀ་རདུཿསྭཱ་བྣཾ་མེ་ནཱ་ཤ་ཡ། ལ་ཧུ་ལ་ཧུ་ས་མ་ཡ་མ་ནུ་སྨ་ར་ཕཊ་ཕཊ་སྭཱ་ཧཱ། </s>
    <s id="3058:2">ཁྲོ་བོའི་རྒྱལ་པོ་ཆེན་པོས་འདི་གསུངས་མ་ཐག་ཏུ་བགེགས་དང་ལོག་འདྲེན་ཐམས་ཅད་འཇིགས་ཤིང་ཉམ་ཐག་ནས། </s>
  </p>
  <p id="3059">
    <s id="3059:1" flag="alternateSource">སྙིང་གས་ཏེ་ཡིད་ཤིན་ཏུ་སྐྲག་ནས། </s>
  </p>
  <p id="3060">
    <s id="3060:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་དང་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་བར་བྱེད་ཅིང་དམ་ཚིག་ལ་གནས་པར་གྱུར་ཏོ། །</s>
  </p>
  <p id="3061">
    <s id="3061:1" flag="alternateSource">དེ་ནས་བཅོམ་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ལ་གཟིགས་ནས། </s>
  </p>
  <p id="3062">
    <s id="3062:1" flag="alternateSource">འཁོར་གྱི་དཀྱིལ་འཁོར་ཆེན་པོ་དེ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="3063">
    <s id="3063:1" flag="alternateSource">ཀྱེ་ཀྱེ་ལྷའི་ཚོགས་ཆེན་པོ་དག་ཁྲོ་བོའི་རྒྱལ་པོ་འདི་ནི། </s>
    <s id="3063:2">འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཀྱི་སྔགས་རྣམས་འདོན་པར་བྱེད་པ་ན་གང་ཞིག་མ་རུངས་པའི་སེམས་ཅན་གྱི་གཟུགས་ཅན་གྱིས་རྣམ་པར་འཚེ་བར་བྱེད་པ་དེ་ལ། ཁྲོ་བོའི་རྒྱལ་པོ་འདིས་ནི་རིགས་རྒྱུད་ཐམས་ཅད་འདུལ་བར་བྱེད་ཅིང་། སྲོག་ཀྱང་འཛིན་<ref folio="F.201.b"/>པར་མི་བྱེད་དེ</s>
  </p>
  <p id="3064">
    <s id="3064:1" flag="alternateSource">ཡོངས་སུ་གདུང་བར་བྱེད་ཅིང་། ཡོངས་སུ་སྐེམ་པར་བྱེད་པའི་རྣམ་པར་གཞག་པར་བྱ་བ་ལ་འཇོག་པར་བྱེད་ཅིང་། </s>
    <s id="3064:2">ཟློས་པ་དག་ལ་ཡང་སྲུང་བ་དང་སྦ་བ་དང་སྦེད་པ་ལ་གནས་པར་འཇོག་པར་བྱེད་ཅིང་། </s>
    <s id="3064:3">རྗེས་སུ་འཕེལ་བར་བྱེད་པ་དང་གང་ཞིག་དམ་ཚིག་འདི་ལས་འདའ་བར་བྱེད་པ་དང་ཁྲོ་བོའི་རྒྱལ་པོས་སྒྲུབ་པ་པོ་སྲུང་བར་བྱས་པ་ལ་རྣམ་པར་ཐོ་འཚམ་པར་བྱེད་ན</s>
  </p>
  <p id="3065">
    <s id="3065:1" flag="alternateSource">མགོ་བོ་ཨ་རྫ་ཀའི་དོག་པ་བཞིན་དུ་རྣམ་པ་བདུན་དུ་འགས་པར་འགྱུར་རོ། །</s>
  </p>
  <p id="3066">
    <s id="3066:1" flag="alternateSource">ཐུབ་པ་མཆོག་གིས་དེ་གསུངས་ནས། །</s>
  </p>
  <p id="3067">
    <s id="3067:1" flag="alternateSource">འཇམ་པའི་དབྱངས་ལ་དེ་ཚེ་གསུངས། །</s>
  </p>
  <p id="3068">
    <s id="3068:1" flag="alternateSource">གཞོན་ནུ་ཁྱོད་ཀྱི་སྔགས་རྣམས་ལ། །མ་ལུས་དོན་ནི་རྒྱ་ཆེན་དོན། །</s>
    <s id="3068:2">སྔགས་རྒྱུད་དོན་དང་ལྡན་པ་དང་། །སྒྲུབ་པ་རྣམས་ལ་ཁྱད་པར་དུ། །</s>
    <s id="3068:3">བགེགས་རྣམས་མ་ལུས་འཇོམས་པ་ཡི། །རྒྱུད་ལ་ཁྲོ་རྒྱལ་བསྟན་པ་ཡིན། །</s>
  </p>
  <p id="3069">
    <s id="3069:1" flag="alternateSource">འཇིག་རྟེན་མགོན་གྱིས་སྔོན་འདི་ནི། །དེ་བཞིན་དུ་ནི་ཡང་དག་སྦྱར། །</s>
  </p>
  <p id="3070">
    <s id="3070:1" flag="alternateSource">མ་ལུས་བགེགས་རྣམས་འཇིག་བྱའི་ཕྱིར། །</s>
    <s id="3070:2">དགྲ་རྣམས་ཀྱི་ནི་ཁྲོ་བ་སེལ། །</s>
  </p>
  <p id="3071">
    <s id="3071:1" flag="alternateSource">ཟློས་པས་རྟག་ཏུ་འདོན་བྱས་ན། །</s>
  </p>
  <p id="3072">
    <s id="3072:1" flag="alternateSource">སེམས་ཅན་རྣམས་ནི་སྲུང་དོན་དང་། །རྨི་ལམ་ངན་པ་སེལ་བར་བྱེད། །</s>
  </p>
  <p id="3073">
    <s id="3073:1" flag="alternateSource">སྔགས་རྣམས་མ་ལུས་སྒྲུབ་པ་ལ། །འཇིག་རྟེན་མཆོག་གིས་གསུངས་པ་ཡིན། །</s>
  </p>
  <p id="3074">
    <s id="3074:1" flag="alternateSource">དེ་ནས་གཞན་ཡང་རབ་བཤད་པ། །སྐྱེས་བུའི་མཚན་ཉིད་བཟང་པོ་ཡིན། །</s>
  </p>
  <p id="3075">
    <s id="3075:1" flag="alternateSource">གང་ལ་སྔགས་རྣམས་འགྲུབ་འགྱུར་བ། །མཆོག་དང་ཐ་མ་བར་མ་འོ། །</s>
  </p>
  <p id="3076">
    <s id="3076:1" flag="alternateSource">གཟི་བརྗིད་ལྡན་དང་ཤེས་ལྡན་དང་། །གསེར་མདོག་གསུས་པ་ཆེ་བ་དང་། །དཀྱུས་རིང་མིག་དང་སྣུམ་པ་དང་། །ཆགས་ཆུང་ཁྲོ་བ་རྣམ་པར་སྤངས། །</s>
  </p>
  <p id="3077">
    <s id="3077:1" flag="alternateSource">མིག་མཐའ་དམར་ཞིང་སྙན་པར་སྨྲ། །</s>
  </p>
  <p id="3078">
    <s id="3078:1" flag="alternateSource">དེ་ལ་གྲུབ་པ་མཆོག་ཏུ་འགྱུར། །</s>
  </p>
  <p id="3079">
    <s id="3079:1" flag="alternateSource">པགས་པ་སྲབ་ཅིང་སྔོ་བསངས་མདོག །ཧ་ཅང་རིང་མིན་ཡན་ལག་ཕྲ། །</s>
  </p>
  <p id="3080">
    <s id="3080:1" flag="alternateSource">སྤྲོ་བ་ཆེ་ཞིང་གཟི་བརྗིད་ཆེ། །</s>
  </p>
  <p id="3081">
    <s id="3081:1" flag="alternateSource">ཆོག་ཤེས་ཀུན་ནས་དགེ་བ་བྱེད། །</s>
  </p>
  <p id="3082">
    <s id="3082:1" flag="alternateSource">སྐྱེ་གནས་བཟང་པོ་དག་པ་དང་། །འདོད་པ་ཆུང་ཞིང་ཅུང་ཟད་དགེ། །</s>
  </p>
  <p id="3083">
    <s id="3083:1" flag="alternateSource">ལས་རྣམས་ཀུན་དུ་སྣང་བ་ནི། །དེ་ལ་ངེས་པར་གྲུབ་པ་མཆོག །</s>
    <s id="3083:2">ཡན་ལག་ཐམས་ཅད་མ་ཚང་མེད། །</s>
  </p>
  <p id="3084">
    <s id="3084:1" flag="alternateSource">དཱུར་བ་སྔོ་སངས་གཟི་བརྗིད་ཆེ། །</s>
  </p>
  <p id="3085">
    <s id="3085:1" flag="alternateSource">ཉོན་མོངས་མེད་སེམས་ཤེས་པ་ཅན། །རྟག་ཏུ་གཙང་ཞིང་ཚངས་པར་སྤྱོད། །</s>
  </p>
  <p id="3086">
    <s id="3086:1" flag="alternateSource">ཕྲ་བའི་གོས་ལ་རྟག་ཏུ་དགའ། །</s>
  </p>
  <p id="3087">
    <s id="3087:1" flag="alternateSource">ཆོས་ཀྱི་ངང་ཚུལ་འཇིག་རྟེན་ཤེས། །</s>
  </p>
  <p id="3088">
    <s id="3088:1" flag="alternateSource">གྲོགས་མང་རྟག་ཏུ་གཏོང་བ་དང་། །<ref folio="F.202.a"/>ཟས་ཚོད་རིག་དག་རྟག་གཙང་ལྡན། །</s>
  </p>
  <p id="3089">
    <s id="3089:1" flag="alternateSource">ཤེས་ཉེན་ཚུལ་ཁྲིམས་སྤྱོད་པ་དང་། །གཙང་བའི་སྤྱོད་ལ་རྟག་ཏུ་དགའ། །</s>
  </p>
  <p id="3090">
    <s id="3090:1" flag="alternateSource">བདེན་པར་སྨྲ་ཞིང་སྙིང་རྗེ་ཅན། །དེ་ལ་གྲུབ་པ་མཆོག་ཏུ་འགྱུར། །</s>
  </p>
  <p id="3091">
    <s id="3091:1" flag="alternateSource">ཡོན་ཏན་རྒྱ་ཆེ་ཡན་ལག་ཚང་། །</s>
  </p>
  <p id="3092">
    <s id="3092:1" flag="alternateSource">རིགས་ལྡན་རྟག་ཏུ་ཆོས་དང་ལྡན། །</s>
  </p>
  <p id="3093">
    <s id="3093:1" flag="alternateSource">མ་དང་ཕ་ལ་གུས་པ་དང་། །བྲམ་ཟེ་ལ་ནི་མཆོད་པ་བྱེད། །</s>
  </p>
  <p id="3094">
    <s id="3094:1" flag="alternateSource">ཤིན་ཏུ་སྙིང་རྗེ་ལྡན་ཞིང་བརྟན། །</s>
  </p>
  <p id="3095">
    <s id="3095:1" flag="alternateSource">དེ་ལའང་གྲུབ་པ་མཆོག་ཏུ་འགྱུར། །</s>
  </p>
  <p id="3096">
    <s id="3096:1" flag="alternateSource">སྔོ་སངས་དཀར་དང་སྣུམ་པ་དང་། །རྟག་ཏུ་གཙང་ཞིང་ཉུང་ངུ་སྨྲ། །</s>
  </p>
  <p id="3097">
    <s id="3097:1" flag="alternateSource">བསོད་པའི་ཁ་ཟས་ལ་དགའ་ཞིང་། །གཙང་བའི་སྤྱོད་པས་མངོན་པར་འགྲོ། །</s>
  </p>
  <p id="3098">
    <s id="3098:1" flag="alternateSource">མང་འདོད་སེམས་ཅན་འཇིག་རྟེན་ཤིས། །དེ་ལའང་གྲུབ་པ་མཆོག་ཏུ་འགྱུར། །</s>
  </p>
  <p id="3099">
    <s id="3099:1" flag="alternateSource">ཧ་ཅང་མི་ཐུང་རིང་བའང་མིན། །</s>
  </p>
  <p id="3100">
    <s id="3100:1" flag="alternateSource">སྐུ་ནི་མིག་སྨན་བཞིན་དུ་གནག །</s>
  </p>
  <p id="3101">
    <s id="3101:1" flag="alternateSource">མིག་དང་མིག་འབྲས་རབ་ཏུ་སྣུམ། །གཙང་ཞིང་རྟག་ཏུ་ཁྲུས་ལ་དགའ། །</s>
  </p>
  <p id="3102">
    <s id="3102:1" flag="alternateSource">དཀོན་མཆོག་གསུམ་ལ་ཤིན་ཏུ་དད། །</s>
  </p>
  <p id="3103">
    <s id="3103:1" flag="alternateSource">དེ་ཡི་གྲུབ་པ་མཆོག་ཏུ་འགྱུར། །</s>
  </p>
  <p id="3104">
    <s id="3104:1" flag="alternateSource">མཆོག་གི་ལས་ནི་རབ་སྟོན་ཅིང་། །སེམས་ཅན་རྣམས་ཀྱི་བསམ་པ་ཤེས། །</s>
  </p>
  <p id="3105">
    <s id="3105:1" flag="alternateSource">བཟོད་ལྡན་སྙན་པར་སྨྲ་བ་དང་། །རྒྱལ་བའི་སྲས་ལ་རབ་ཏུ་དགའ། །</s>
  </p>
  <p id="3106">
    <s id="3106:1" flag="alternateSource">དེ་ཚེ་འཇིག་རྟེན་འདས་པ་གྲུབ། །</s>
  </p>
  <p id="3107">
    <s id="3107:1" flag="alternateSource">དེ་ལ་འབྲས་བཅས་གྲུབ་པར་འགྱུར། །</s>
  </p>
  <p id="3108">
    <s id="3108:1" flag="alternateSource">སེམས་དཔའ་ཆེ་ཞིང་བརྩོན་འགྲུས་ཆེ། །</s>
  </p>
  <p id="3109">
    <s id="3109:1" flag="alternateSource">གཟི་བརྗིད་ཆེ་ཞིང་བརྟུལ་ཞུགས་ཆེ། །</s>
  </p>
  <p id="3110">
    <s id="3110:1" flag="alternateSource">ལོངས་སྤྱོད་ཆེ་ཞིང་སྔགས་རྣམས་ཤེས། །</s>
  </p>
  <p id="3111">
    <s id="3111:1" flag="alternateSource">སྔགས་རྣམས་ཀུན་ལ་དེ་ཉིད་རིག །</s>
  </p>
  <p id="3112">
    <s id="3112:1" flag="alternateSource">རིགས་ཀྱི་མཆོག་ནི་རྒྱལ་རིགས་སམ། །བྲམ་ཟེ་ཤེས་དང་ལྡན་པ་དང་། །</s>
    <s id="3112:2">བུད་མེད་ལ་བརྟེན་དེ་ལ་ཆགས། །</s>
  </p>
  <p id="3113">
    <s id="3113:1" flag="alternateSource">དེ་བཞིན་གསེར་གྱི་མདོག་དང་ལྡན། །</s>
  </p>
  <p id="3114">
    <s id="3114:1" flag="alternateSource">བོང་ཚོད་ཆེ་ཞིང་དཀར་བ་དང་། །སྣ་ནི་མཐོ་ཞིང་ལག་པ་ཆེ། །</s>
  </p>
  <p id="3115">
    <s id="3115:1" flag="alternateSource">དཔའ་ཞིང་ལག་པ་རིང་བ་དང་། །རྒྱལ་པོ་ཆེ་ལ་མངོན་པར་འདོད། །</s>
  </p>
  <p id="3116">
    <s id="3116:1" flag="alternateSource">རྒྱལ་བའི་སྲས་ལ་དད་པ་དང་། །བུད་མེད་མིག་ལྡན་ལྷ་ལ་མཆོད། །</s>
  </p>
  <p id="3117">
    <s id="3117:1" flag="alternateSource">དཀོན་མཆོག་གསུམ་ལ་གུས་པ་དང་། །བྱང་ཆུབ་སེམས་ཀྱིས་བརྒྱན་པ་ཡིན། །</s>
  </p>
  <p id="3118">
    <s id="3118:1" flag="alternateSource">ལྷག་པར་སྙིང་རྗེ་བརྟན་པ་དང་། །ཅུང་ཟད་ཁྲོ་ཞིང་ཅུང་ཟད་རྨོངས། །</s>
  </p>
  <p id="3119">
    <s id="3119:1" flag="alternateSource">ལོངས་སྤྱོད་ཆེ་ཞིང་གཏོང་བ་ཆེ། །</s>
  </p>
  <p id="3120">
    <s id="3120:1" flag="alternateSource">གཟི་བརྗིད་ཆེ་ཞིང་ཐུལ་བར་དཀའ། །</s>
  </p>
  <p id="3121">
    <s id="3121:1" flag="alternateSource">བུད་མེད་རྣམས་ནི་དགའ་དང་དཔའ། །</s>
  </p>
  <p id="3122">
    <s id="3122:1" flag="alternateSource">དེ་ཡི་གྲུབ་པའང་མཆོག་ཡིན་ནོ། །</s>
  </p>
  <p id="3123">
    <s id="3123:1" flag="alternateSource">ཤིན་ཏུ་བཏུང་དང་དགའ་དང་དཔའ། །</s>
  </p>
  <p id="3124">
    <s id="3124:1" flag="alternateSource">རྟག་ཏུ་བུད་མེད་ལ་ཆགས་དང་། །</s>
    <s id="3124:2">གསེར་གྱི་མདོག་དང་བྱིན་པ་ཕྲ། །</s>
  </p>
  <p id="3125">
    <s id="3125:1" flag="alternateSource">རྐེད་པ་ཆེ་ཞིང་གཙང་བ་དང་། །</s>
    <s id="3125:2">བརྩེ་དང་སྙིང་རྗེ་ལྡན་<ref folio="F.202.b"/>མཁས་པ། །</s>
    <s id="3125:3">ཡོན་ཏན་མང་འདོད་འཇིག་རྟེན་ཤེས། །</s>
  </p>
  <p id="3126">
    <s id="3126:1" flag="alternateSource">རྟག་ཏུ་སྔགས་རྣམས་ཟློས་ལ་གུས། །</s>
  </p>
  <p id="3127">
    <s id="3127:1" flag="alternateSource">རྒྱལ་བ་ལ་ནི་སྲོག་ཀྱང་གཏོང་། །</s>
  </p>
  <p id="3128">
    <s id="3128:1" flag="alternateSource">དེ་བཞིན་ཉན་ཐོས་སྲས་རྣམས་དང་། །</s>
    <s id="3128:2">བསེ་རུ་ལ་ཡང་རྟག་ཏུ་གཏོང་། །</s>
  </p>
  <p id="3129">
    <s id="3129:1" flag="alternateSource">སྟོབས་ལྡན་འཇིག་རྟེན་གཙོ་བོ་དང་། །</s>
    <s id="3129:2">རིགས་ནི་གཉིས་པ་བཟང་པོ་ཡིན། །</s>
  </p>
  <p id="3130">
    <s id="3130:1" flag="alternateSource">ཡན་ལག་ཐམས་ཅད་མ་ཚང་མེད། །</s>
  </p>
  <p id="3131">
    <s id="3131:1" flag="alternateSource">མ་རུངས་རྟག་ཏུ་བབ་ཅོལ་བྱེད། །</s>
  </p>
  <p id="3132">
    <s id="3132:1" flag="alternateSource">གཏོང་ལྡན་ཚུལ་ལྡན་དགྲ་ལས་རྒྱལ། །</s>
  </p>
  <p id="3133">
    <s id="3133:1" flag="alternateSource">ཆོས་དང་ཆོས་མིན་རྣམ་དཔྱོད་བྱེད། །</s>
  </p>
  <p id="3134">
    <s id="3134:1" flag="alternateSource">ཧ་ཅང་སྦོམ་མིན་རྗུད་པའང་མིན། །</s>
  </p>
  <p id="3135">
    <s id="3135:1" flag="alternateSource">ཧ་ཅང་རིང་མིན་ཐུང་བའང་མིན། །</s>
  </p>
  <p id="3136">
    <s id="3136:1" flag="alternateSource">བར་མའི་མི་ནི་མཆོག་ཡིན་ཏེ། །</s>
  </p>
  <p id="3137">
    <s id="3137:1" flag="alternateSource">དེ་ཡི་གྲུབ་པ་མཆོག་ཏུ་འགྱུར། །</s>
  </p>
  <p id="3138">
    <s id="3138:1" flag="alternateSource">སེན་མོ་ཟངས་མདོག་ལེགས་སྣུམ་དང་། །</s>
    <s id="3138:2">ལག་མཐིལ་དམར་དང་གཙང་བ་དང་། །</s>
    <s id="3138:3">རྐང་པའི་མཐའ་དམར་སྣུམ་པ་དང་། །</s>
    <s id="3138:4">འཁོར་ལོ་སྭ་སྟི་ཀས་བརྒྱན་དང་། །</s>
    <s id="3138:5">རྒྱལ་མཚན་རྟ་བབས་ཉ་དང་ནི། །</s>
    <s id="3138:6">བ་དན་པདྨ་ཐོ་བ་དང་། །</s>
    <s id="3138:7">མི་གང་རྐང་པ་ལག་པ་ལ། །</s>
    <s id="3138:8">མཚན་ནི་འདི་དག་ཡོད་གྱུར་པ། །</s>
    <s id="3138:9">དེ་འདྲའི་སྐྱེས་བུ་དམ་པ་ལ། །</s>
    <s id="3138:10">གྲུབ་པ་མཆོག་ཏུ་བརྟག་པར་བྱ། །</s>
  </p>
  <p id="3139">
    <s id="3139:1" flag="alternateSource">མཆེ་བ་དཀར་ཞིང་བཟང་བ་དང་། །མཐོ་བའི་རི་བོ་དང་འདྲ་དང་། །</s>
    <s id="3139:2">སྣ་བཟང་མཐོ་ཞིང་མིག་དཀྱུས་རིང་། །སྨིན་མ་སྟུག་ཅིང་ཀོས་ཀོ་བཟང་། །</s>
  </p>
  <p id="3140">
    <s id="3140:1" flag="alternateSource">བ་ཡི་རྫི་མ་འཇིག་རྟེན་མཚན། །</s>
  </p>
  <p id="3141">
    <s id="3141:1" flag="alternateSource">ནག་པའི་ལྟ་བའི་མིག་འབྲས་མཚན། །</s>
  </p>
  <p id="3142">
    <s id="3142:1" flag="alternateSource">དཔྲལ་བའི་དབྱེས་གང་རྒྱ་ཆེ་ཞིང་། །མགོ་བོ་གདུགས་འདྲའི་རྣམ་པ་བཟང་། །</s>
  </p>
  <p id="3143">
    <s id="3143:1" flag="alternateSource">མགོ་བོ་གཙུག་ཏོར་འདྲ་བ་དང་། །རྣ་བ་བཟང་བ་དམ་པ་ཡིན། །</s>
  </p>
  <p id="3144">
    <s id="3144:1" flag="alternateSource">རྟག་ཏུ་སེང་གེའི་འགྲམ་འདྲ་དང་། །</s>
    <s id="3144:2">མ་མཆུ་བིམ་པ་སྨིན་འདྲའི་མདོག །</s>
    <s id="3144:3">གང་གི་ལྕེ་ནི་རབ་སྣང་བ། །</s>
    <s id="3144:4">པདྨ་འདབ་མ་དམར་འདྲའི་མདོག །</s>
    <s id="3144:5">མགྲིན་པ་བུམ་པ་འདྲ་བ་དང་། །</s>
    <s id="3144:6">ཐལ་གོང་རྒྱས་ཤིང་ཡང་དག་འཕགས། །</s>
  </p>
  <p id="3145">
    <s id="3145:1" flag="alternateSource">མཆན་ཁུང་ཐོང་ཀ་བཟང་བ་མཆོག །</s>
    <s id="3145:2">དེ་བཞིན་བརླ་ནི་རྒྱ་ཆེ་དང་། །</s>
    <s id="3145:3">ལྟེ་བའི་ཕྱོགས་ཀྱང་ཆུང་བ་དང་། །</s>
    <s id="3145:4">རྐེད་པ་རྒྱ་ཆེ་བཟང་བ་དང་། །</s>
    <s id="3145:5">ལྟེ་བ་ཟབ་ཅིང་གཡས་སུ་འཁྱིལ། །</s>
    <s id="3145:6">ཀུན་ནས་དཀར་མེད་བ་སྤུ་དང་། །</s>
    <s id="3145:7">ལག་རིང་ལག་ནི་ཆེ་བ་དང་། །</s>
    <s id="3145:8">རྐེད་པ་སེང་གེ་འདྲ་བའི་མཚན། །</s>
  </p>
  <p id="3146">
    <s id="3146:1" flag="alternateSource">གང་གི་བརླ་ནི་ཟླུམ་པ་དང་། །</s>
    <s id="3146:2">གྲུ་མོ་ཉམས་མེད་ཟླུམ་པ་དང་། །</s>
    <s id="3146:3">བྱིན་པ་ཨེ་ན་ཡ་ལྟ་བུར། །</s>
    <s id="3146:4">ཟླུམ་པའི་ནང་ནི་ཟླུམ་པོར་གྲུབ། །</s>
  </p>
  <p id="3147">
    <s id="3147:1" flag="alternateSource">རྐང་པ་ཤ་དང་ལྡན་པ་དང་། །སོར་མོ་རྣམས་ཀྱི་རིང་བ་དང་། །དམར་ཞིང་སེན་དམར་སྣུམ་པ་དང་། །ཤ་རྒྱས་པས་ནི་སྣུམ་པ་ཡིན། །</s>
  </p>
  <p id="3148">
    <s id="3148:1" flag="alternateSource"><ref folio="F.203.a"/>ནང་སྟོང་མ་ཡིན་མཐིལ་མཉམ་གནས། །</s>
  </p>
  <p id="3149">
    <s id="3149:1" flag="alternateSource">དགེ་ཞིང་མཐོང་ན་</s>
  </p>
  <p id="3150">
    <s id="3150:1" flag="alternateSource">དགའ་བ་དང་། །</s>
    <s id="3150:2">འཇམ་ཞིང་ཁ་དོག་དག་པ་དང་། །</s>
    <s id="3150:3">རབ་བསྔགས་འཇིག་རྟེན་བཀྲ་ཤིས་དང་། །དེ་དག་གི་ནི་སྟེང་དག་ཏུ། །རྩ་ཡི་དྲ་བ་མངོན་པ་མེད། །</s>
  </p>
  <p id="3151">
    <s id="3151:1" flag="alternateSource">བཤང་བ་འབྱུང་བའི་ལམ་དག་ཏུ། །རི་མོ་ཟབ་ཅིང་གཡས་སུ་འཁྱིལ། །</s>
    <s id="3151:2">མཆིག་པ་རབ་བསྔགས་ཤིན་ཏུ་ཆུད། །</s>
  </p>
  <p id="3152">
    <s id="3152:1" flag="alternateSource">རྟག་ཏུ་ཟླུམ་ཞིང་དགེ་བ་ཡིན། །</s>
  </p>
  <p id="3153">
    <s id="3153:1" flag="alternateSource">མ་འབྲེལ་དུམ་བུ་མ་ཡིན་དང་། །གཅིག་མིན་ཉིད་དུ་བསྟན་པ་ཡིན། །</s>
  </p>
  <p id="3154">
    <s id="3154:1" flag="alternateSource">གང་ཚེ་སྐྱེས་དབང་གཙང་བ་དང་། །རྩེ་མོ་དམར་ལ་ཡང་དག་གནས། །</s>
  </p>
  <p id="3155">
    <s id="3155:1" flag="alternateSource">སྐྱེ་བོ་ཉལ་ཁར་ཁ་ཟས་ནི། །རོ་ནི་རྩ་བར་བྱེད་པ་ཟ། །</s>
  </p>
  <p id="3156">
    <s id="3156:1" flag="alternateSource">བཤང་བ་ཁ་དོག་སྔོ་བ་འམ། །གལ་ཏེ་དམར་པོར་རབ་སྣང་ཞིང་། །</s>
    <s id="3156:2">མང་པོ་མ་ཡིན་སྣུམ་པ་དང་། །དགེ་བའི་མཚན་གྱི་རབ་མཚན་པ། །དེ་ལྟའི་སེམས་ཅན་གང་ཡིན་པ། །གྲུབ་པ་མཆོག་ཏུ་འདོད་པ་ཡིན། །</s>
  </p>
  <p id="3157">
    <s id="3157:1" flag="alternateSource">ལན་གསུམ་བཤང་ཞིང་སྔགས་དྲུག་དྲན། །</s>
  </p>
  <p id="3158">
    <s id="3158:1" flag="alternateSource">གཙང་སྦྲའི་སྤྱོད་དགའ་ཡོངས་སུ་གཙང་། །གང་ཞིག་ཐུན་ནི་ཐ་མར་ཉལ། །ཐོ་རངས་ལྡང་བའི་སྐྱེ་བོ་རྣམས། །དེ་ཡི་གྲུབ་པ་རྟག་ཏུ་མཆོག །ལས་ཀུན་བྱེད་པར་སྣང་བ་ཡིན། །</s>
  </p>
  <p id="3159">
    <s id="3159:1" flag="alternateSource">འབྲས་བུ་རྣམ་པ་སྣ་ཚོགས་དང་། །ཕུན་ཚོགས་རྣམ་པ་མང་པོ་ལ། །མི་རྣམས་རྗེས་སུ་འདོད་པ་ཡང་། །མཚན་ཉིད་ཀྱིས་ནི་མངོན་མཚན་པའོ། །</s>
  </p>
  <p id="3160">
    <s id="3160:1" flag="alternateSource">རྒྱུ་སྐར་དག་ལའང་སྐྱེས་པ་ནི། །རྒྱལ་དང་ནམ་གྲུ་གྲེད་བོ་དང་། །མཆུ་དང་ལྷ་མཚམས་དག་དང་ནི། །ནག་པ་སྣར་མ་སྨིན་དྲུག་དང་། །ནུས་པའི་གཟའ་རྣམས་ཀྱིས་མཚན་པ། །དེ་དག་ལ་ནི་སྐྱེས་མཐོང་དང་། །ཉི་མའི་དཀྱིལ་འཁོར་འཆར་ཁ་ནི། །ཐོ་རངས་དུས་སུ་གང་སྐྱེས་དང་། །</s>
    <s id="3160:2">གང་ཚེ་དེ་ཡི་དུས་སུ་སྐྱེས། །</s>
  </p>
  <p id="3161">
    <s id="3161:1" flag="alternateSource">དེ་ལ་གྲུབ་པ་རབ་ཏུ་སྣང་། །</s>
  </p>
  <p id="3162">
    <s id="3162:1" flag="alternateSource">ཉིན་ཕྱེད་དང་ནི་ཐོ་རངས་དང་། །ཉི་མའི་མཐར་ཡང་གཟའ་བཟང་པོ། །དཀར་བ་ཟླ་བ་པ་ཝ་སངས། །</s>
  </p>
  <p id="3163">
    <s id="3163:1" flag="alternateSource">སེར་བ་གཟའ་ལྷག་ཕུར་བུ་ཡིན། །</s>
  </p>
  <p id="3164">
    <s id="3164:1" flag="alternateSource">སྐྱེ་བོ་རྣམས་ཀྱིས་མཐོང་ན་ནི། །འབྲས་བུ་འགྲུབ་ཕྱིར་ནུས་པ་ཡིན། །</s>
  </p>
  <p id="3165">
    <s id="3165:1" flag="alternateSource">མི་ནི་གང་ཞིག་དགེ་ལས་ཀྱིས། །འདི་ལ་སྐྱེས་པར་གྱུར་པ་ཡི། །སྔགས་དོན་མ་ལུས་སྒྲུབ་པ་ལ། །དེ་དག་འབད་མེད་འགྲུབ་པར་འགྱུར། །</s>
  </p>
  <p id="3166">
    <s id="3166:1" flag="alternateSource">ཉི་མ་ཕྱེད་ནི་འདས་པ་དང་། །རྟག་ཏུ་ཉི་མ་ནུབ་པ་ན། །</s>
  </p>
  <p id="3167">
    <s id="3167:1" flag="alternateSource">ལུས་ཅན་རྣམས་<ref folio="F.203.b"/>ཀྱི་རྟག་དེ་</s>
  </p>
  <p id="3168">
    <s id="3168:1" flag="alternateSource">ལ །_།</s>
    <s id="3168:2">མ་རུངས་གཟའ་མཐོང་གང་ཡིན་པ། །</s>
    <s id="3168:3">མ་རུངས་ཉི་མ་མིག་དམར་དང་། །མཇུག་རིངས་སྒྲ་གཅན་སྤེན་པ་དང་། །གང་ཡང་གཟའ་ནི་གཙོ་བོ་དང་། །ལས་ནི་ངན་འཇོམས་སྐར་མདའ་ཅན། །</s>
    <s id="3168:4">སྐར་མ་ཤིན་ཏུ་མི་བཟད་ཉིད། །དེ་བཞིན་ནག་པོ་འཆི་ལྟས་དང་། །དུས་མིན་འཆི་བ་ས་ལ་ནི། །མི་བཟད་དེ་ཚེ་སྣང་བ་ཡིན། །</s>
  </p>
  <p id="3169">
    <s id="3169:1" flag="alternateSource">ཉི་མ་འཆར་བའི་དུས་སུ་ནི། །གཟའ་ལྷག་གིས་ནི་ས་རྣམས་མཐོང་། །</s>
  </p>
  <p id="3170">
    <s id="3170:1" flag="alternateSource">གཉའ་ཤིང་གང་ཙམ་ཉི་མས་ཕྱིན། །</s>
  </p>
  <p id="3171">
    <s id="3171:1" flag="alternateSource">ཕུར་བུས་ས་དེ་མཐོང་བར་འགྱུར། །</s>
  </p>
  <p id="3172">
    <s id="3172:1" flag="alternateSource">དེ་ནས་ཕ་རོལ་གཉའ་ཤིང་ཙམ། །པ་སངས་ནོར་སྤྱན་གྱིས་དེ་མཐོང་། །</s>
  </p>
  <p id="3173">
    <s id="3173:1" flag="alternateSource">ཉི་མ་ཕྱེད་ནི་ཡོངས་རྫོགས་ན། །</s>
  </p>
  <p id="3174">
    <s id="3174:1" flag="alternateSource">ཟླ་བས་ལུས་ཅན་མ་ལུས་མཐོང་། །</s>
  </p>
  <p id="3175">
    <s id="3175:1" flag="alternateSource">གཟའ་ལྷག་དུས་སུ་རྒྱལ་ཐབས་ཐོབ། །</s>
  </p>
  <p id="3176">
    <s id="3176:1" flag="alternateSource">ཕུར་བུས་ནོར་དང་ལོངས་སྤྱོད་བྱེད། །</s>
  </p>
  <p id="3177">
    <s id="3177:1" flag="alternateSource">པ་སངས་ནོར་ནི་ངེས་སྒྲུབ་དང་། །རྒྱལ་སྲིད་ཚེ་དང་ལོངས་སྤྱོད་ལྡན། །</s>
  </p>
  <p id="3178">
    <s id="3178:1" flag="alternateSource">ཟླ་བ་དེ་བཞིན་ཚེ་རིང་ཞིང་། །དབང་ཕྱུག་དང་ནི་འབྲས་བུ་བཅས། །</s>
  </p>
  <p id="3179">
    <s id="3179:1" flag="alternateSource">དེ་བཞིན་ཉིན་ཕྱེད་ཉི་མ་ནི། །ཉི་མ་ཕྱེད་དུ་མཉམ་པར་མཐོང་། །</s>
  </p>
  <p id="3180">
    <s id="3180:1" flag="alternateSource">རྟག་ཏུ་ཉིན་ཕྱེད་རྣམ་འདས་ན། །</s>
  </p>
  <p id="3181">
    <s id="3181:1" flag="alternateSource">ཉི་མས་ཕྱོགས་ནི་མཐོང་བར་བྱེད། །</s>
  </p>
  <p id="3182">
    <s id="3182:1" flag="alternateSource">ཐུང་འགྱུར་ཉི་མ་གཉའ་ཤིང་ཙམ། །བྱེད་པ་ཉིད་དུ་བསྟན་པ་ནི། །སྒྲ་གཅན་སྤེན་པ་ཉིད་དག་ཡིན། །</s>
  </p>
  <p id="3183">
    <s id="3183:1" flag="alternateSource">མུན་པ་དུས་དང་དུས་མཐར་བྱེད། །</s>
  </p>
  <p id="3184">
    <s id="3184:1" flag="alternateSource">དེ་ནས་ཕར་ནི་ཐུང་བ་ན། །</s>
  </p>
  <p id="3185">
    <s id="3185:1" flag="alternateSource">འཆི་ལྟས་སྐར་མདའ་ས་འགུལ་བྱེད། །</s>
  </p>
  <p id="3186">
    <s id="3186:1" flag="alternateSource">ལི་ཁྲི་ཚོགས་ཀྱིས་མདོག་བསྒྱུར་བའི། །ཉི་མ་ནུབ་ཀར་ཟངས་མའི་མདོག །གཟའ་ཡི་གཙོ་བོ་གང་ཡིན་དེ། །</s>
  </p>
  <p id="3187">
    <s id="3187:1" flag="alternateSource">བྱིས་པ་གཞོན་ནུའི་ཚུལ་འཛིན་ཅིང་། །</s>
    <s id="3187:2">ལག་ན་མདུང་ཐོགས་མ་རུངས་པ། །མིག་དམར་ཉིད་ཀྱིས་མཐོང་བ་ཡིན། །</s>
  </p>
  <p id="3188">
    <s id="3188:1" flag="alternateSource">དེ་ནས་ཉི་མ་གཉའ་ཤིང་འདས། །</s>
  </p>
  <p id="3189">
    <s id="3189:1" flag="alternateSource">དགེ་བའི་གཟའ་ནི་འབྱུང་བ་ཡིན། །</s>
  </p>
  <p id="3190">
    <s id="3190:1" flag="alternateSource">ཉི་མས་མཐོང་བ་ལས་སྐྱེས་པ། །མ་རུངས་བབ་ཅོལ་བྱེད་པར་འགྱུར། །</s>
  </p>
  <p id="3191">
    <s id="3191:1" flag="alternateSource">སྤེན་པ་མིག་དམར་ལས་སྐྱེས་པ། །ཁྲོ་ལྡན་སྐམ་ཞིང་ང་རྒྱལ་ཅན། །</s>
    <s id="3191:2">མཇུག་རིངས་འཆི་ལྟས་དུད་རྣམས་ལ། །སྐྱེས་པ་ནད་ནི་ཡང་དག་འབྱུང་། །</s>
  </p>
  <p id="3192">
    <s id="3192:1" flag="alternateSource">དབུལ་ཞིང་ནད་བཏབ་གླེན་པ་དང་། །དེ་བཞིན་དུ་ནི་རྟག་ཏུ་རྨོངས། །</s>
  </p>
  <p id="3193">
    <s id="3193:1" flag="alternateSource">དུས་དང་མུན་པ་འགུལ་བྱེད་དང་། །སྐར་མདའ་ཅན་དང་གཟའ་ངན་དང་། །</s>
    <s id="3193:2">འགུལ་བྱེད་སྒྲ་དྲག་དམར་བའི་མདོག །གནམ་ལྕགས་ཉིད་<ref folio="F.204.a"/>ཀྱང་རབ་རྡུང་བྱེད། །</s>
  </p>
  <p id="3194">
    <s id="3194:1" flag="alternateSource">དེ་བཞིན་རྡོ་རྗེ་འཆི་ལྟས་དང་། །གཞན་ཡང་ཁྱིམ་སོགས་རབ་ཏུ་མཐོང་། །</s>
  </p>
  <p id="3195">
    <s id="3195:1" flag="alternateSource">སྐྱེ་བོ་ཀུན་གྱིས་སྒྲ་གཅན་ནི། །མི་བཟད་རབ་ཏུ་མཐོང་གྱུར་ན། །</s>
  </p>
  <p id="3196">
    <s id="3196:1" flag="alternateSource">དབུལ་ཞིང་མགོན་མེད་ཚུལ་ཁྲིམས་འཆལ། །</s>
  </p>
  <p id="3197">
    <s id="3197:1" flag="alternateSource">མི་ནི་རྟག་ཏུ་སྡིག་པ་སྤྱོད། །</s>
  </p>
  <p id="3198">
    <s id="3198:1" flag="alternateSource">མི་ནི་སྡུག་བསྔལ་སྐྱེ་འགྱུར་ཏེ། །</s>
  </p>
  <p id="3199">
    <s id="3199:1" flag="alternateSource">ནད་ཀྱི་གཞི་ནི་སྐྱེ་བར་འགྱུར། །</s>
  </p>
  <p id="3200">
    <s id="3200:1" flag="alternateSource">མཛེ་ཅན་ནད་ནི་མང་བ་དང་། །ལོང་བ་འཐེང་བོ་ཤུ་བར་བཅས། །</s>
  </p>
  <p id="3201">
    <s id="3201:1" flag="alternateSource">ཟ་མ་མ་ནིང་མོ་ཤམ་དང་། །བུད་མེད་མཚན་ནི་ངན་པ་དང་། །</s>
    <s id="3201:2">སྐྱེས་པ་བུད་མེད་དེ་བཞིན་གཞན། །གཟའ་ནི་ངན་པ་མཐོང་བ་ཡིན། །</s>
  </p>
  <p id="3202">
    <s id="3202:1" flag="alternateSource">དེ་ལྟར་སྐྱེས་གྱུར་སྐྱེས་པ་དང་། །འཇིག་རྟེན་མང་པོ་སྐྱེ་བ་ཡིན། །</s>
  </p>
  <p id="3203">
    <s id="3203:1" flag="alternateSource">དཀར་དང་སེར་བའི་གཟའ་མཆོག་ནི། །དེ་དག་ལས་སྐྱེས་དགེ་བ་ཡིན། །</s>
  </p>
  <p id="3204">
    <s id="3204:1" flag="alternateSource">མདོག་ནི་དཀར་དང་སེར་བ་དག །</s>
  </p>
  <p id="3205">
    <s id="3205:1" flag="alternateSource">རྒྱལ་བས་རབ་ཏུ་བསྔགས་པར་གསུངས། །</s>
  </p>
  <p id="3206">
    <s id="3206:1" flag="alternateSource">གཟའ་ནི་གཙོ་བོ་བཞིར་བཤད་པ། །པ་སངས་ཟླ་བ་བླ་མ་ལྷག ། ཟློས་པ་ལས་རྣམས་ཀུན་ལ་ནི། །དེ་དག་མཐོང་ན་</s>
  </p>
  <p id="3207">
    <s id="3207:1" flag="alternateSource">འགྲུབ་པའི་དོན། །</s>
    <s id="3207:2">སེམས་ཅན་བྱིས་པ་རྣམས་ལ་ཡང་། །རྟག་ཏུ་དེ་དག་སྐྱེ་བ་བཟང་། །</s>
  </p>
  <p id="3208">
    <s id="3208:1" flag="alternateSource">ལོ་ནི་ཀུན་ལ་འདོད་པའང་ཞེས། །འཇིག་རྟེན་མཆོག་གིས་གསུངས་པ་ཡིན། །</s>
  </p>
  <p id="3209">
    <s id="3209:1" flag="alternateSource">སྐད་ཅིག་ཙམ་ལ་འང་དེ་བཞིན་དུ། །མིག་འབྱེད་མི་འཛུམ་སེ་གོལ་གཏོགས། །</s>
  </p>
  <p id="3210">
    <s id="3210:1" flag="alternateSource">འདི་ནི་མདོར་བསྡུས་སྐྱེ་བ་ཞེས། །འཇིག་རྟེན་མཆོག་གིས་གསུངས་པ་ཡིན། །</s>
  </p>
  <p id="3211">
    <s id="3211:1" flag="alternateSource">འདི་ཙམ་གྱི་ནི་ཚད་དག་ཏུ། །གཟའ་ཀུན་འཇིག་རྟེན་དགོངས་པ་ཡིན། །</s>
  </p>
  <p id="3212">
    <s id="3212:1" flag="alternateSource">དེ་དག་དེ་བཞིན་རྟག་ཏུ་འཆར། །འདི་དག་དུས་ཀྱི་དེ་ཉིད་ཡིན། །</s>
  </p>
  <p id="3213">
    <s id="3213:1" flag="alternateSource">འདི་དག་དགེ་དང་སྡིག་པའི་གཟའ། །འཁོར་ལོ་བཞིན་དུ་རྟག་ཏུ་འཁོར། །</s>
  </p>
  <p id="3214">
    <s id="3214:1" flag="alternateSource">འཇིག་རྟེན་དགེ་དང་མི་དགེ་བྱེད། །</s>
  </p>
  <p id="3215">
    <s id="3215:1" flag="alternateSource">དེ་ཉིད་འཇིག་རྟེན་གནས་པ་ཡིན། །</s>
  </p>
  <p id="3216">
    <s id="3216:1" flag="alternateSource">དེས་ན་དེ་དག་གང་ཅུང་ཟད། །སྡིག་པའི་བློ་ཡང་སྐྱེ་བར་འགྱུར། །</s>
  </p>
  <p id="3217">
    <s id="3217:1" flag="alternateSource">སེམས་ཅན་དགེ་དང་མི་དགེའི་འབྲས། །མང་པོ་ཡང་ནི་སྐྱེ་བར་འགྱུར། །</s>
  </p>
  <p id="3218">
    <s id="3218:1" flag="alternateSource">གཟའ་རྣམས་ལས་ལ་སྤྱོད་པ་ཞེས། །དེས་ན་འདི་ནི་མཐོང་ཞེས་གསུངས། །</s>
  </p>
  <p id="3219">
    <s id="3219:1" flag="alternateSource">མྱུར་ལྡན་མྱུར་བཅས་འོད་འགྱུར་ཞིང་། །མྱུར་བར་འོང་བས་མྱུར་ལྡན་ཡིན། །</s>
  </p>
  <p id="3220">
    <s id="3220:1" flag="alternateSource">མིག་གིས་མཐོང་དང་མ་མཐོང་བའི། །སེ་གོལ་གཏོགས་པའི་མྱུར་འགྲོས་ཡིན། །</s>
  </p>
  <p id="3221">
    <s id="3221:1" flag="alternateSource">འདི་ཙམ་གྱི་ནི་ཚད་དག་ཏུ། །བློ་མཆོག་<ref folio="F.204.b"/>རྣམས་ཀྱིས་བསྟན་པ་ཡིན། །</s>
  </p>
  <p id="3222">
    <s id="3222:1" flag="alternateSource">དེ་ནས་གཞན་ཡང་རབ་བཤད་པ། །ངེས་པར་ཟློས་པས་རྟག་ཏུ་བྱ། །</s>
  </p>
  <p id="3223">
    <s id="3223:1" flag="alternateSource">ཡུད་ཙམ་དག་ནི་བཅུ་གཉིས་དང་། །དུས་དང་དུས་མིན་འགྲོ་བའི་རྒྱུ། །</s>
    <s id="3223:2">གྲུབ་པའི་རྒྱུ་འམ་མ་ཡིན་པ། །འགྲོ་བ་མིན་པའང་བཤད་པར་བྱ། །</s>
  </p>
  <p id="3224">
    <s id="3224:1" flag="alternateSource">འཇིག་རྟེན་ལ་ཉེ་བཟང་བ་དང་། །ཆར་དང་ཆར་མིན་ཡང་དང་ཡང་། །ཡུལ་འཁོར་འཇིག་དང་མུ་གེ་དང་། །ལོ་ལེགས་ཉི་མ་གསལ་མཐོང་དགེ། །</s>
  </p>
  <p id="3225">
    <s id="3225:1" flag="alternateSource">དུས་དང་དེ་བཞིན་དབང་པོའི་གཞུ། །སྐྱེ་བོ་རྣམས་ལ་རྟག་ཞི་བྱེད། །</s>
    <s id="3225:2">མཇུག་རིངས་ས་འགུལ་གནམ་གྲུམ་དང་། །སྐར་མདའ་དང་ནི་ལྷོ་འུར་དང་། །རྒྱུ་སྐར་གཟའ་དང་སྐར་རྣམས་ཀྱི། །སྤྱོད་པ་དགེ་དང་མི་དགེ་བ། །འབྱུང་པོ་རྣམས་ཀྱི་སྤྱོད་པ་ནི། །དགེ་དང་མི་དགེའི་སྤྱོད་པ་ཡིན། །</s>
  </p>
  <p id="3226">
    <s id="3226:1" flag="alternateSource">ཤ་ཟ་དང་ནི་མ་མོ་དང་། །དྲག་པོ་མ་རུངས་ཉེར་འཇོམས་བྱེད། །ཤ་ཟ་རྣམས་ཀྱི་སྤྱོད་པ་ནི། །དེ་བཞིན་མ་རུངས་སེམས་ཅན་བརྗོད། །</s>
  </p>
  <p id="3227">
    <s id="3227:1" flag="alternateSource">གང་དུ་ལྷ་ལ་རབ་དད་དང་། །རིན་ཆེན་ཆོས་དང་བློ་མཆོག་དང་། །དགེ་བའི་ལས་དང་རྟག་ཏུ་ལྡན། །</s>
  </p>
  <p id="3228">
    <s id="3228:1" flag="alternateSource">བྱམས་སེམས་བརྩེ་བར་ལྡན་པ་དང་། །ལེགས་པར་སྤྱོད་པའི་དོན་ལྡན་བློ། །གཞན་གྱི་སྡུག་བསྔལ་དག་ལ་སེམས། །སྔགས་དང་རིག་པ་རྣམས་ཀྱིས་དྲངས། །སྨན་གྱི་དོན་དུ་ཁ་ཟས་སྤྱོད། །</s>
  </p>
  <p id="3229">
    <s id="3229:1" flag="alternateSource">གང་དུ་མཚན་ཉིད་ལ་བརྟེན་པས། །སྤྱོད་པ་རྒྱ་ཆེར་བསྟན་པ་ཡིན། །</s>
  </p>
  <p id="3230">
    <s id="3230:1" flag="alternateSource">གཞན་གྱི་ལུས་ལ་གནས་ནས་ནི། །མི་ལུས་བརྟེན་ནས་གནས་པ་ཡིན། །</s>
  </p>
  <p id="3231">
    <s id="3231:1" flag="alternateSource">ལྷ་ནི་མཆོད་པ་ཞེས་བཤད་དེ། །</s>
  </p>
  <p id="3232">
    <s id="3232:1" flag="alternateSource">ལྷ་མིན་ང་རྒྱལ་ཅན་གྱི་རྒྱུས། །</s>
  </p>
  <p id="3233">
    <s id="3233:1" flag="alternateSource">གནས་དེར་གནས་པའང་རྣམ་པ་གཉིས། །རིམ་བཞིན་ལྷ་དང་ལྷ་མ་ཡིན། །</s>
  </p>
  <p id="3234">
    <s id="3234:1" flag="alternateSource">དེ་ཡང་དེར་ནི་རྣམ་གཉིས་ཏེ། །</s>
  </p>
  <p id="3235">
    <s id="3235:1" flag="alternateSource">དྲག་པ་དང་ནི་ཐུན་མོང་ཡིན། །</s>
  </p>
  <p id="3236">
    <s id="3236:1" flag="alternateSource">དེ་ཡང་དེར་ནི་རྣམ་གཉིས་འགྲོ། །</s>
  </p>
  <p id="3237">
    <s id="3237:1" flag="alternateSource">དགེ་དང་མི་དགེ་འགྲོ་བ་ལྔ། །</s>
    <s id="3237:2">དེར་གནས་རྣམ་གསུམ་འགྲོ་བ་སྟེ། །</s>
  </p>
  <p id="3238">
    <s id="3238:1" flag="alternateSource">ཉི་ཤུ་སུམ་ཅུ་གྲངས་མེད་པའོ། །</s>
  </p>
  <p id="3239">
    <s id="3239:1" flag="alternateSource">ལྷ་དབང་དང་ནི་འོག་མིན་པར། །གོ་རིམས་ཇི་བཞིན་ས་མེད་པའོ། །</s>
  </p>
  <p id="3240">
    <s id="3240:1" flag="alternateSource">འཇིག་རྟེན་ཁམས་ནི་མཐའ་མེད་པ། །དགེ་དང་མི་དགེ་འཇིག་རྟེན་ཡིན། །</s>
  </p>
  <p id="3241">
    <s id="3241:1" flag="alternateSource">འཁོར་སྤྱོད་སེམས་ཅན་ཇི་སྙེད་དང་། །འཕགས་པ་ཉན་ཐོས་ཇི་སྙེད་དང་། །</s>
    <s id="3241:2">སངས་རྒྱས་རང་སངས་རྒྱས་རྣམས་དང་། །དེ་ཡི་ཐུགས་ལས་སྐྱེས་སྲས་དང་། །བྱང་<ref folio="F.205.a"/>ཆུབ་སེམས་དཔའ་སེམས་དཔའ་ཆེ། །</s>
  </p>
  <p id="3242">
    <s id="3242:1" flag="alternateSource">ས་བཅུ་ལ་ནི་རབ་གནས་དང་། །</s>
    <s id="3242:2">རྟག་ཏུ་སེམས་ཅན་ཐམས་ཅད་ཀྱི། །སེམས་ཅན་སྐྱེ་གནས་ཡང་དག་བརྟེན། །</s>
  </p>
  <p id="3243">
    <s id="3243:1" flag="alternateSource">བྱིས་པའི་སྐྱེ་བོ་ཐམས་ཅད་ཀྱི། །འགྲོ་བའི་སྐྱེ་གནས་རྟེན་པ་དང་། །</s>
    <s id="3243:2">རྟག་ཏུ་འཕགས་རྣམས་ཐམས་ཅད་ཀྱི། །མཚན་ཉིད་དང་ནི་སྤྱོད་པ་དང་། །ཚིག་དང་བརྡ་དང་དེ་ཉིད་ཀྱང་། །རྒྱ་ཆེར་རབ་ཏུ་བཤད་པར་བྱ། །</s>
  </p>
  <p id="3244">
    <s id="3244:1" flag="alternateSource">སྔགས་དང་རྒྱུད་ནི་རིག་བཅས་པས། །འབྱུང་པོ་ཀུན་ནི་དགུག་པར་བྱ། །</s>
  </p>
  <p id="3245">
    <s id="3245:1" flag="alternateSource">དབབ་དང་དགུག་པའི་སྔགས་ཤེས་པས། །གཞན་གྱི་ལུས་ལ་ཡང་དག་བརྟེན། །</s>
  </p>
  <p id="3246">
    <s id="3246:1" flag="alternateSource">དགེ་དང་མི་དགེའི་ལས་ཤེས་ཞིང་། །བག་ཡོད་རིགས་ནི་བཟང་བ་དང་། །མི་བླུན་སྤྱོད་པའི་སེམས་ཅན་དང་། །ཚར་གཅད་རྗེས་གཟུང་སྤྱོད་པ་དང་། །འཇིག་རྟེན་ས་སྟེང་འགུགས་བྱེད་པ། །མི་ནི་སྔགས་ཟློས་བྱེད་པ་དག །</s>
  </p>
  <p id="3247">
    <s id="3247:1" flag="alternateSource">དེ་དག་གྲུབ་པའི་མཚན་མ་ནི། །དེ་ཉིད་ཐམས་ཅད་བཤད་པར་བྱ། །</s>
  </p>
  <p id="3248">
    <s id="3248:1" flag="alternateSource">མི་རྣམས་ཀྱི་ནི་མདོར་བསྡུ་ན། །</s>
  </p>
  <p id="3249">
    <s id="3249:1" flag="alternateSource">དེ་དག་གི་ནི་ལུས་བཟུང་ནས། །</s>
  </p>
  <p id="3250">
    <s id="3250:1" flag="alternateSource">རྟག་ཏུ་ཤིན་ཏུ་ཆོས་དོན་དང་། །ཐར་པའི་དོན་དུ་རྣམ་པར་བརྟག །</s>
  </p>
  <p id="3251">
    <s id="3251:1" flag="alternateSource">མ་རུངས་རྣམས་ནི་ཚར་གཅད་དང་། །རྣམ་དག་རྣམས་ནི་མཆོད་པ་སྟེ། །</s>
  </p>
  <p id="3252">
    <s id="3252:1" flag="alternateSource">ཚར་གཅད་རྗེས་གཟུང་ཉིད་ལ་ནི། །སྔགས་དང་རྒྱུད་ནི་རབ་ཏུ་བརྟག །</s>
  </p>
  <p id="3253">
    <s id="3253:1" flag="alternateSource">རླུང་དང་བད་ཀན་མཁྲིས་ཅན་ནི། །རྣམ་གསུམ་དག་ལ་སྤྱོད་པའང་གསུམ། །</s>
    <s id="3253:2">དེ་དག་ཞི་བར་རབ་བརྟགས་ལ། །རྣམ་གསུམ་ཉིད་དུ་རིམ་པར་འདོད། །</s>
  </p>
  <p id="3254">
    <s id="3254:1" flag="alternateSource">མི་རྣམས་ཀྱི་ནི་གསོ་བ་ལ། །སྔགས་དང་རྒྱུད་ཀྱིས་རྟག་ཏུ་བྱ། །</s>
  </p>
  <p id="3255">
    <s id="3255:1" flag="alternateSource">འབྱུང་བ་ཆེན་པོར་རྣམ་བརྟགས་པ། །འབྱུང་དང་འབྱུང་མིན་ལ་སོགས་ཤེས། །</s>
  </p>
  <p id="3256">
    <s id="3256:1" flag="alternateSource">འབྱུང་བ་མིན་དང་འབྱུང་བ་དང་། །ལྷག་པར་འབྱུང་བ་དེ་ལ་བརྗོད། །</s>
  </p>
  <p id="3257">
    <s id="3257:1" flag="alternateSource">སྐྱེ་བོ་གང་ཚེ་ལྷག་འབྱུང་ཟིན། །</s>
  </p>
  <p id="3258">
    <s id="3258:1" flag="alternateSource">དེ་ཚེ་བདེ་བ་མེད་པར་འགྱུར། །</s>
  </p>
  <p id="3259">
    <s id="3259:1" flag="alternateSource">འབྱུང་དང་འབྱུང་མིན་རྣམ་པ་ནི། །རྣམ་པ་གཉིས་སུ་རབ་ཏུ་བརྟག །</s>
  </p>
  <p id="3260">
    <s id="3260:1" flag="alternateSource">རྟག་ཏུ་སེམས་ཅན་འབྱུང་བ་ཆེ། །</s>
  </p>
  <p id="3261">
    <s id="3261:1" flag="alternateSource">སེམས་ཅན་མ་ཡིན་རབ་ཏུ་བརྟག །</s>
  </p>
  <p id="3262">
    <s id="3262:1" flag="alternateSource">མཁྲིས་པ་བད་ཀན་དེ་བཞིན་རླུང་། །གང་གཞན་རྣམ་པ་སྣ་ཚོགས་བྱས། །</s>
  </p>
  <p id="3263">
    <s id="3263:1" flag="alternateSource">འབྱུང་བ་ཆེན་པོ་བཞི་དང་ནི། །ལྔ་པ་དག་ནི་ནམ་མཁར་བརྗོད། །</s>
  </p>
  <p id="3264">
    <s id="3264:1" flag="alternateSource">ཆུ་དང་མེ་དང་ལྡན་པ་དང་། །ས་དང་རླུང་དུ་ཡང་དག་ལྡན། །</s>
  </p>
  <p id="3265">
    <s id="3265:1" flag="alternateSource">བློ་དང་ལྡན་<ref folio="F.205.b"/>པས་རྟག་ཏུ་ཡང་། །སེམས་ཅན་མིན་པའི་གྲངས་སུ་བསྟན། །</s>
  </p>
  <p id="3266">
    <s id="3266:1" flag="alternateSource">འཇིག་རྟེན་མཆོག་གི་བདག་པོ་དང་། །འོད་ཆེན་ལྡན་པས་གསུངས་པ་ཡིན། །</s>
  </p>
  <p id="3267">
    <s id="3267:1" flag="alternateSource">སེམས་ཅན་མ་ཡིན་གྲངས་སུ་བསྟན། །</s>
  </p>
  <p id="3268">
    <s id="3268:1" flag="alternateSource">སེམས་ཅན་གྲངས་འགྲོ་མི་མ་ཡིན། །</s>
  </p>
  <p id="3269">
    <s id="3269:1" flag="alternateSource">བློ་མཆོག་སྨྲ་བ་དམ་པ་ཡིས། །མི་རྣམས་སེམས་ཅན་ཉིད་དུ་གསུངས། །</s>
  </p>
  <p id="3270">
    <s id="3270:1" flag="alternateSource">མི་མ་ཡིན་དང་མི་དག་ཀྱང་། །རྟག་ཏུ་སེམས་ཅན་གྲངས་ཉིད་དོ། །</s>
  </p>
  <p id="3271">
    <s id="3271:1" flag="alternateSource">སེམས་ཅན་རྣམས་ལ་དགེ་དོན་དུ། །ཐམས་ཅད་མཁྱེན་པའི་གསུང་ཡང་ཡིན། །</s>
  </p>
  <p id="3272">
    <s id="3272:1" flag="alternateSource">འདས་དང་མ་བྱོན་སངས་རྒྱས་དང་། །དེ་བཞིན་ད་ལྟར་བྱུང་རྣམས་ཀྱིས། །དགེ་བའི་ལས་ཀྱི་ལས་བྱུང་ཕྱིར། །ལས་འདི་དག་ནི་ཡོངས་སུ་གསུངས། །</s>
  </p>
  <p id="3273">
    <s id="3273:1" flag="alternateSource">སངས་རྒྱས་རྣམས་ཀྱི་གསུང་དག་པ། །ལས་ནི་དོན་མེད་མི་བྱེད་དེ། །</s>
  </p>
  <p id="3274">
    <s id="3274:1" flag="alternateSource">དེ་ཡི་རྒྱུ་མཚན་རིགས་དང་སྤྱི། །གྲུབ་པ་ཉིད་དུ་རབ་སྣང་སྟེ། །</s>
  </p>
  <p id="3275">
    <s id="3275:1" flag="alternateSource">ཐམས་ཅད་མཁྱེན་པའི་ཡེ་ཤེས་དང་། །བདེ་ཞིང་ཞི་ལ་རྟག་ཏུ་གཙང་། །མཐར་ཐུག་དག་དང་བདག་མེད་དང་། །དོན་དམ་ཐར་པ་འདོད་པ་སྟེ། །</s>
  </p>
  <p id="3276">
    <s id="3276:1" flag="alternateSource">དེ་ཉིད་ཆོས་ནི་བཙལ་བྱའི་ཕྱིར། །རྒྱུད་འདི་ཡོངས་སུ་བཤད་པ་ཡིན། །</s>
  </p>
  <p id="3277">
    <s id="3277:1" flag="alternateSource">རྒྱུད་དང་སྔགས་དང་སྨན་བཟང་པོ། །བཀའ་ནི་ཡང་དག་གསུངས་པ་ཡིན། །</s>
  </p>
  <p id="3278">
    <s id="3278:1" flag="alternateSource">བྱུང་དང་འབྱུང་འགྱུར་ད་ལྟར་གྱི། །བསྟན་བཅོས་ཐམས་ཅད་ལེགས་བསྔགས་དང་། །འཇིག་རྟེན་མཆོག་དང་ཆོས་བདག་མེད། །</s>
  </p>
  <p id="3279">
    <s id="3279:1" flag="alternateSource">རྟག་ཏུ་ཞི་དང་ཤིས་པའི་གནས། །</s>
  </p>
  <p id="3280">
    <s id="3280:1" flag="alternateSource">འདི་ནི་ཐམས་ཅད་མཁྱེན་པའི་གསུང་། །</s>
  </p>
  <p id="3281">
    <s id="3281:1" flag="alternateSource">དེ་ཡི་གོ་འཕང་མཆོག་གནས་པ། །</s>
    <s id="3281:2">ཐམས་ཅད་མཁྱེན་པའི་ཡེ་ཤེས་འབྱུང་། །</s>
  </p>
  <p id="3282">
    <s id="3282:1" flag="alternateSource">མ་འདྲེས་རབ་ཏུ་བརྟགས་པ་ཡིན། །</s>
  </p>
  <p id="3283">
    <s id="3283:1" flag="alternateSource">སངས་རྒྱས་རྣམས་ཀྱི་མཐུ་དང་ནི། །བྱང་ཆུབ་སེམས་དཔའ་བློ་ལྡན་དང་། །སྔགས་རྣམས་ཀུན་གྱི་ཆོ་ག་ལ། །གྲུབ་པ་ཀུན་ཏུ་བསྟན་པ་ཡིན། །</s>
  </p>
  <p id="3284">
    <s id="3284:1" flag="alternateSource">དེས་ན་འདི་ཉིད་ཐུབ་དབང་གིས། །ཆོ་གའི་རྒྱལ་པོར་གསུངས་པ་ཡིན། །</s>
  </p>
  <p id="3285">
    <s id="3285:1" flag="alternateSource">ལུས་ཅན་རྣམས་ནི་སྔགས་ཚུལ་གྱི། །འདི་ཉིད་ཀྱི་ནི་ལམ་གྱིས་འགྲོ། །</s>
  </p>
  <p id="3286">
    <s id="3286:1" flag="alternateSource">ཞི་བ་ནད་མེད་ཕུན་སུམ་ཚོགས། །མྱ་ངན་འདས་གྲོང་ཕྱིན་པར་འགྱུར། །</s>
  </p>
  <p id="3287">
    <s id="3287:1" flag="alternateSource">མྱ་ངན་མེད་དང་རྡུལ་མེད་དང་། །རྟག་ཏུ་བྱང་ཆུབ་གཞོལ་ཞིང་ཤིས། །</s>
    <s id="3287:2">གང་འདི་བསྟན་པ་དག་ལ་ནི། །སྔགས་ཀུན་འདོན་པར་བྱེད་པ་ན། །</s>
  </p>
  <p id="3288">
    <s id="3288:1" flag="alternateSource">ཀུན་མཁྱེན་ཤེས་དང་ཤེས་བྱ་ཡི། །ལས་ཀྱི་རྒྱུད་ནི་འབྲེལ་པ་དང་། །<ref folio="F.206.a"/></s>
    <s id="3288:2">སྔགས་ཟློས་པ་ཡི་ཆེད་དུ་ནི། །རྒྱུད་རྣམས་མཐའ་དག་ས་སྟེང་གསུངས། །</s>
  </p>
  <p id="3289">
    <s id="3289:1" flag="alternateSource">སྔགས་རྒྱུད་མ་ལུས་དོན་དག་ནི། །བྱང་ཆུབ་རྣམ་གསུམ་གཞོལ་བ་སྟེ། །</s>
  </p>
  <p id="3290">
    <s id="3290:1" flag="alternateSource">སངས་རྒྱས་རྣམས་ཀྱི་ཡེ་ཤེས་དག །</s>
  </p>
  <p id="3291">
    <s id="3291:1" flag="alternateSource">ཆོ་ག་འདིར་ནི་རབ་ཏུ་བསྟན། །</s>
  </p>
  <p id="3292">
    <s id="3292:1" flag="alternateSource">སེམས་ཅན་རྣམས་ལའང་ཕན་པའི་ཕྱིར། །འཇིག་རྟེན་ཀུན་ལ་རབ་ཏུ་བསྐོར། །</s>
  </p>
  <p id="3293">
    <s id="3293:1" flag="alternateSource">གཞན་ལ་ཆོ་ག་རབ་སྣང་བ། །ཆོ་གའི་རྒྱལ་པོ་འདི་ལའང་ཡོད། །</s>
  </p>
  <p id="3294">
    <s id="3294:1" flag="alternateSource">ཐུབ་མཆོག་ཐུབ་པའི་སྲས་དག་གིས། །གཞན་དུ་ཆོ་ག་གང་བསྟན་པ། །སྔགས་རྣམས་ཐམས་ཅད་འདི་ལ་ཡོད། །</s>
  </p>
  <p id="3295">
    <s id="3295:1" flag="alternateSource">དེ་ན་ཆོ་ག་རྒྱ་ཆེན་ཡིན། །</s>
  </p>
  <p id="3296">
    <s id="3296:1" flag="alternateSource">དེ་ཉིད་ཕྱིར་ན་ཐུབ་དབང་གིས། །ལུས་ཅན་ཀུན་ལ་གསུངས་པ་ཡིན། །</s>
  </p>
  <p id="3297">
    <s id="3297:1" flag="alternateSource">གང་དུ་ཆོ་གའི་རྒྱལ་པོ་འདིས། །དབང་འགྱུར་མིན་དང་བཀུག་མིན་པ། །ས་སྟེང་འཇིག་རྟེན་གསུམ་འདི་ན། །</s>
  </p>
  <p id="3298">
    <s id="3298:1" flag="alternateSource">རིག་པའི་སྔགས་རྒྱལ་དེ་ཡོད་མིན། །</s>
  </p>
  <p id="3299">
    <s id="3299:1" flag="alternateSource">ཐུབ་པའི་ཟླ་བ་རབ་ནུབ་ཅིང་། །ས་ཡི་དཀྱིལ་འཁོར་སྟོངས་པ་ན། །</s>
  </p>
  <p id="3300">
    <s id="3300:1" flag="alternateSource">ཆོ་ག་འཇིག་རྟེན་འདིར་གནས་པ། །བསྟན་པའི་དོན་ནི་བྱེད་པར་འགྱུར། །</s>
  </p>
  <p id="3301">
    <s id="3301:1" flag="alternateSource">འཇམ་པའི་དབྱངས་ནི་རྟག་ཏུ་དགེ། །</s>
  </p>
  <p id="3302">
    <s id="3302:1" flag="alternateSource">འབྱུང་པོ་ཀུན་ལ་གཞོན་ནུ་ནི། །དེ་ཚེ་སངས་རྒྱས་མཛད་པ་ནི། །འཇིག་རྟེན་བསྟན་ལ་བྱེད་པར་འགྱུར། །</s>
  </p>
  <p id="3303">
    <s id="3303:1" flag="alternateSource">ཆོ་གའི་རྒྱལ་པོ་མཐུ་ལ་ནི། །ཡུན་རིང་དུས་སུ་འདོད་པ་རྣམས། །ལན་ཅིག་ཐོས་ཀྱང་གྲོལ་འགྱུར་ཏེ། །</s>
  </p>
  <p id="3304">
    <s id="3304:1" flag="alternateSource">རྟག་ཏུ་དེ་ལ་འགྲུབ་པར་འགྱུར། །</s>
  </p>
  <p id="3305">
    <s id="3305:1" flag="alternateSource">སངས་རྒྱས་ཀུན་གྱི་གསུང་དག་ནི། །རྟག་ཏུ་དགེ་བ་དོན་ཡོད་འགྱུར། །</s>
  </p>
  <p id="3306">
    <s id="3306:1" flag="alternateSource">སྔགས་རྣམས་ཀུན་ལ་སྔགས་པ་ནི། །བཟླས་དང་སྦྱིན་སྲེག་རྟག་འདོད་པའོ། །</s>
  </p>
  <p id="3307">
    <s id="3307:1" flag="alternateSource">དུས་གསུམ་དག་ཏུ་ཤེས་བྱ་ལ། །མཁྱེན་པ་གང་དུ་རབ་འཇུག་པ། །དེ་བཞིན་འདི་ལ་འཇུག་བྱེད་པ། །ཆོ་གའི་རྒྱལ་པོ་དམ་པ་ཡིན། །</s>
  </p>
  <p id="3308">
    <s id="3308:1" flag="alternateSource">སངས་རྒྱས་རྣམས་ཀྱི་བསྟན་པ་ནི། །སྔགས་སུ་རབ་གནས་དེ་འདིར་གསུངས། །</s>
  </p>
  <p id="3309">
    <s id="3309:1" flag="alternateSource">སྔགས་དེ་རྣམ་པར་མི་རྟོག་པར། །ཆོ་ག་དེ་འདིར་གསུངས་པ་ཡིན། །</s>
  </p>
  <p id="3310">
    <s id="3310:1" flag="alternateSource">དོན་དང་དོན་མིན་སེམས་ཅན་གྱི། །དགེ་དང་མི་དགེ་བྱེད་པར་འགྱུར། །</s>
  </p>
  <p id="3311">
    <s id="3311:1" flag="alternateSource">དེ་ཚེ་འགྲོ་བ་བློ་བཞིན་དུ། །འཇིག་རྟེན་ཀུན་གྱི་དགེ་མི་དགེ། །</s>
    <s id="3311:2">དེ་ཉིད་ཆོ་ག་འདིར་སྤྲོས་པ། །དེ་བཞིན་གཤེགས་པ་སྤྲོས་པ་མེད། །</s>
  </p>
  <p id="3312">
    <s id="3312:1" flag="alternateSource">འཇིག་རྟེན་འདས་པ་རྫོགས་སངས་རྒྱས། །འཇིག་རྟེན་<ref folio="F.206.b"/>ཕྱིར་ནི་འདིར་གསུངས་སོ། །</s>
  </p>
  <p id="3313">
    <s id="3313:1" flag="alternateSource">ལས་རྣམས་ཀུན་ལ་ཤིན་ཏུ་ལྷག །འཇིག་རྟེན་ལས་ལས་རབ་ཏུ་འདས། །</s>
  </p>
  <p id="3314">
    <s id="3314:1" flag="alternateSource">ཆོས་རྣམས་རྣམ་པ་སྣ་ཚོགས་བྱེད། །</s>
  </p>
  <p id="3315">
    <s id="3315:1" flag="alternateSource">འཇིག་རྟེན་ཀུན་གྱིས་རབ་ཏུ་བསྔགས། །</s>
  </p>
  <p id="3316">
    <s id="3316:1" flag="alternateSource">སྔགས་རྒྱལ་ལས་ལ་བརྩོན་པར་བྱེད། །</s>
  </p>
  <p id="3317">
    <s id="3317:1" flag="alternateSource">དེ་བཞིན་སེམས་ཅན་ཚོགས་ལ་ཕན། །</s>
  </p>
  <p id="3318">
    <s id="3318:1" flag="alternateSource">གཞོན་ནུ་འཇམ་པའི་དབྱངས་དེ་ནི། །སངས་རྒྱས་མཛད་པ་བྱེད་པར་འགྱུར། །</s>
  </p>
  <p id="3319">
    <s id="3319:1" flag="alternateSource">དེ་དོན་ཡོན་ཏན་ངེས་གྲུབ་དང་། །འཇིག་རྟེན་ཁམས་ཀྱི་དགེ་མི་དགེ། །བག་མེད་མ་བསྐུལ་མ་ཡིན་ཏེ། །</s>
  </p>
  <p id="3320">
    <s id="3320:1" flag="alternateSource">བསྐུལ་ནས་ངས་ནི་ཆོས་བཤད་དོ། །</s>
  </p>
  <p id="3321">
    <s id="3321:1" flag="alternateSource">སེམས་ཅན་མ་ལུས་ཕན་ཉིད་ཕྱིར། །སངས་རྒྱས་ཀྱིས་ནི་བཤད་པ་ཡིན། །</s>
  </p>
  <p id="3322">
    <s id="3322:1" flag="alternateSource">འདས་པའི་སངས་རྒྱས་ཀུན་གྱིས་ཀྱང་། །བཤད་ཅིང་ངས་ཀྱང་བཤད་པ་ཡིན། །</s>
  </p>
  <p id="3323">
    <s id="3323:1" flag="alternateSource">སངས་རྒྱས་གདུང་ནི་མི་གཅོད་ཕྱིར། །བདག་གིས་ཀྱང་ནི་བཤད་པ་ཡིན། །</s>
  </p>
  <p id="3324">
    <s id="3324:1" flag="alternateSource">སྔགས་པའི་ལས་རྣམས་ཀུན་ལ་ནི། །ཀུན་མཁྱེན་ཡེ་ཤེས་འབྱུང་དོན་དུའོ། །</s>
    <s id="3324:2">ཀུན་མཁྱེན་ཡེ་ཤེས་རབ་འཇུག་ལ། །ལས་རྣམས་གཅིག་ཏུ་བསྔགས་པ་ཡིན། །</s>
  </p>
  <p id="3325">
    <s id="3325:1" flag="alternateSource">འཇིག་རྟེན་སྔོན་ལས་བདག་ཡིན་ཏེ། །</s>
  </p>
  <p id="3326">
    <s id="3326:1" flag="alternateSource">དེ་ནི་ད་ལྟར་ཡོངས་སུ་སྤྱོད། །</s>
  </p>
  <p id="3327">
    <s id="3327:1" flag="alternateSource">དེ་བས་ལས་རྣམས་རབ་ཏུ་བྱ། །</s>
  </p>
  <p id="3328">
    <s id="3328:1" flag="alternateSource">ཚེ་འདིར་དཀའ་བ་ལེགས་སྤྱད་ཅིང་། །</s>
    <s id="3328:2">ལས་ལྡན་ཚེ་ནི་འདི་ལ་ཡང་། །འབད་པ་མེད་པར་སྔགས་རྣམས་འགྲུབ། །</s>
  </p>
  <p id="3329">
    <s id="3329:1" flag="alternateSource">ལས་ནི་འདི་ལའང་སྣང་འགྱུར་ན། །</s>
  </p>
  <p id="3330">
    <s id="3330:1" flag="alternateSource">སྐྱེ་བ་འདི་ལ་འགྲུབ་པར་འགྱུར། །</s>
  </p>
  <p id="3331">
    <s id="3331:1" flag="alternateSource">དེ་བས་སངས་རྒྱས་ཐམས་ཅད་ཀྱིས། །ལས་ནི་གཅིག་པུ་རབ་ཏུ་བསྔགས། །</s>
  </p>
  <p id="3332">
    <s id="3332:1" flag="alternateSource">ལས་དེ་ཆོ་གར་ལྡན་པ་ན། །</s>
  </p>
  <p id="3333">
    <s id="3333:1" flag="alternateSource">དེ་ནི་འདི་ལ་མྱུར་དུ་འགྲུབ། །</s>
  </p>
  <p id="3334">
    <s id="3334:1" flag="alternateSource">སེམས་ཅན་བྱིས་པ་ཆོ་ག་ཉམས། །</s>
  </p>
  <p id="3335">
    <s id="3335:1" flag="alternateSource">རབ་ཏུ་རྨོངས་པ་འཁོར་བར་འགྱུར། །</s>
  </p>
  <p id="3336">
    <s id="3336:1" flag="alternateSource">དེ་བས་རྣམ་པ་ཀུན་གྱིས་ནི། །ལས་ནི་གཅིག་པུ་རབ་བསྔགས་ཡིན། །</s>
  </p>
  <p id="3337">
    <s id="3337:1" flag="alternateSource">ཆོ་ག་ལས་ནི་ཡང་དག་ལྡན། །</s>
  </p>
  <p id="3338">
    <s id="3338:1" flag="alternateSource">སྒྲུབ་པ་པོས་ནི་བསྒྲུབ་པར་བྱ། །</s>
  </p>
  <p id="3339">
    <s id="3339:1" flag="alternateSource">དེ་བཞིན་ཆོ་ག་ཉམས་པའི་ལས། །ཤིན་ཏུ་ཡུན་རིང་དག་གིས་འགྲུབ། །</s>
  </p>
  <p id="3340">
    <s id="3340:1" flag="alternateSource">བསམ་གཏན་མེད་པར་ཐར་པ་མེད། །</s>
  </p>
  <p id="3341">
    <s id="3341:1" flag="alternateSource">ཐར་པ་མེད་པར་བསམ་གཏན་མེད། །</s>
  </p>
  <p id="3342">
    <s id="3342:1" flag="alternateSource">དེ་བས་བསམ་གཏན་ཐར་པ་ནི། །ཡང་དག་ལྡན་པ་བྱང་ཆུབ་བརྗོད། །</s>
  </p>
  <p id="3343">
    <s id="3343:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག །བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ལས་ཐམས་ཅད་ཀྱི་བྱ་བའི་དོན་གྱི་ལེའུ་རབ་འབྱམ་<ref folio="F.207.a"/>བཅྭ་ལྔ་པ་རྫོགས་སོ།། །།</s>
  </p>
  <p id="3344">
    <s id="3344:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ནས་</s>
  </p>
  <p id="3345">
    <s id="3345:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="3345:2">བློ་དང་ལྡན་པ་གནོད་སྦྱིན་གྱི་བདག་པོ་ལག་ན་རྡོ་རྗེས་ང་ལ་དྲིས་ནས</s>
  </p>
  <p id="3346">
    <s id="3346:1" flag="alternateSource">འཇམ་དཔལ་ཁྱོད་ཀྱི་དོན་ཐམས་ཅད་བྱ་བའི་ལས་ཀྱི་ལེའུ་རབ་འབྱམ་འཁོར་གྱི་དཀྱིལ་འཁོར་གྱི་ནང་དུ་རྒྱ་ཆེར་སྔར་བསྟན་པ་ཡིན་ནོ། །</s>
  </p>
  <p id="3347">
    <s id="3347:1" flag="alternateSource">སྔགས་ཀུན་དོན་དང་ལྡན་པ་ཡི། །རྨི་ལམ་དགེ་དང་མི་དགེ་ཡིན། །</s>
  </p>
  <p id="3348">
    <s id="3348:1" flag="alternateSource">དེས་ན་ཞར་ལ་འདི་ཀུན་ནི། །སྔགས་ཀྱི་ཟློས་པ་བསྟན་པ་ཡིན། །</s>
  </p>
  <p id="3349">
    <s id="3349:1" flag="alternateSource">གནོད་སྦྱིན་བདག་པོ་ཡིད་དགའ་ནས། །</s>
  </p>
  <p id="3350">
    <s id="3350:1" flag="alternateSource">ཐལ་སྦྱར་སྤྱི་བོར་བྱས་ནས་ནི། །སྟོན་ལ་མགོ་བོས་ཕྱག་འཚལ་ནས། །</s>
  </p>
  <p id="3351">
    <s id="3351:1" flag="alternateSource">དེ་ཚེ་ཚིག་ནི་འདི་སྐད་ཞུས། །</s>
  </p>
  <p id="3352">
    <s id="3352:1" flag="alternateSource">འཇིག་རྟེན་རྗེས་སུ་གཟུང་དོན་དུ། །བློ་མཆོག་རྣམས་ཀྱིས་གསུངས་པ་དང་། །བདག་ལའང་རྗེས་སུ་ཐུགས་བརྩེ་དང་། །སེམས་ཅན་རྣམས་ནི་བདེ་དོན་དུ། །ཟློས་པའི་སྔགས་ནི་ཐམས་ཅད་ལ། །རྨི་ལམ་དགེ་དང་མི་དགེ་དང་། །སེམས་ཅན་མཆོག་དང་ཐ་མ་ཡི། །སྤྱོད་པའི་ཡོན་ཏན་རྒྱ་ཆེར་བསྟན། །</s>
  </p>
  <p id="3353">
    <s id="3353:1" flag="alternateSource">བཟང་པོའི་འགྲོ་བའི་སྐྱེ་གནས་དང་། །རྒྱུ་དང་ཤེས་པའི་རྣམ་པ་སྤྱོད། །</s>
  </p>
  <p id="3354">
    <s id="3354:1" flag="alternateSource">འདས་དང་མ་འོངས་ཤེས་པ་དང་། །དགེ་དང་མི་དགེ་ད་ལྟར་གྱི། །</s>
    <s id="3354:2">ཐམས་ཅད་ཀུན་འགྲོའི་ཤེས་པ་དང་། །ཀུན་མཁྱེན་ཡེ་ཤེས་སྤྱོད་པ་དང་། །སྣང་མེད་དམིགས་པ་མེད་པ་དང་། །སྤྲོས་མེད་རབ་ཏུ་སྤྲོས་པ་ཡིན། །</s>
  </p>
  <p id="3355">
    <s id="3355:1" flag="alternateSource">རྣམ་པ་ཀུན་མཆོག་ལྡན་པ་དང་། །ཤིས་པ་ཞི་བ་བསྟན་པ་ཡིན། །</s>
  </p>
  <p id="3356">
    <s id="3356:1" flag="alternateSource">སངས་རྒྱས་ཀུན་གྱི་མཐུ་རྣམས་ནི། །བློ་མཆོག་གིས་ནི་བསྟན་པ་ཡིན། །</s>
  </p>
  <p id="3357">
    <s id="3357:1" flag="alternateSource">ཁྱད་པར་དུ་ནི་ཟློས་པ་ལ། །སྔགས་རྣམས་དོན་དང་ལྡན་པར་བཤད། །</s>
  </p>
  <p id="3358">
    <s id="3358:1" flag="alternateSource">ལས་དང་ལས་འབྲས་སེམས་ཅན་གྱི། །བྱ་བ་དུས་དང་དེ་བཞིན་དུ། །</s>
    <s id="3358:2">དེ་བཞིན་སྣོད་དང་གནས་དང་ནི། །ཆ་བྱད་རྨི་ལམ་ཞར་ལ་གསུངས། །</s>
  </p>
  <p id="3359">
    <s id="3359:1" flag="alternateSource">གནོད་སྦྱིན་བདག་པོ་ཐུབ་མཆོག་ནི། །དེ་བཞིན་གཤེགས་པ་བདུན་པ་ལ། །</s>
    <s id="3359:2">གང་ཞིག་བསྐལ་བཟང་སངས་རྒྱས་པ། །ཤཱཀྱའི་སྐྱེས་མཆོག་བདུན་པ་འདི། །</s>
    <s id="3359:3">ཤཱཀྱའི་སེང་གེ་དགྲ་ལས་རྒྱལ། །</s>
  </p>
  <p id="3360">
    <s id="3360:1" flag="alternateSource">འདི་ནི་བདུན་པར་རབ་ཏུ་བརྟགས། །</s>
  </p>
  <p id="3361">
    <s id="3361:1" flag="alternateSource">དུས་ཀྱི་ཐ་མར་རྫོགས་སངས་རྒྱས། །འཇིག་རྟེན་མགོན་<ref folio="F.207.b"/>པོ་འོད་བྱེད་པ། །</s>
    <s id="3361:2">བརྩོན་འགྲུས་ཆེ་ཞིང་ཤེས་རབ་ཆེ། །</s>
  </p>
  <p id="3362">
    <s id="3362:1" flag="alternateSource">ཐུབ་པ་མཐུ་ནི་ཆེན་པོ་ཐོབ། །</s>
  </p>
  <p id="3363">
    <s id="3363:1" flag="alternateSource">ལག་ན་རྡོ་རྗེ་གནོད་སྦྱིན་བདག །བྱང་ཆུབ་སེམས་དཔའ་ཕྱག་བྱས་ཏེ། །</s>
  </p>
  <p id="3364">
    <s id="3364:1" flag="alternateSource">རང་གི་གནས་སུ་འདུག་གྱུར་ནས། །</s>
  </p>
  <p id="3365">
    <s id="3365:1" flag="alternateSource">བློ་ལྡན་དེ་ནས་ཅང་མི་སྨྲ། །དེ་ནས་འཇམ་དཔལ་ཤེས་རབ་ཆེ། །</s>
  </p>
  <p id="3366">
    <s id="3366:1" flag="alternateSource">དེ་ཚེ་ཐུབ་པས་དྲིས་པ་ནི། །</s>
    <s id="3366:2">རྫོགས་སངས་རྒྱས་ལ་བསྐུལ་བ་ནི། །ཐུབ་མཆོག་དམ་པ་ཐ་མ་ལ། །ལེགས་སོ་བཅོམ་ལྡན་རྫོགས་སངས་རྒྱས། །ལས་དང་ཤེས་པ་རྒྱ་ཆེར་བཅས། །</s>
  </p>
  <p id="3367">
    <s id="3367:1" flag="alternateSource">བཅས་པའི་གཟའ་ནི་གཙོ་བོ་སྟེ། །</s>
  </p>
  <p id="3368">
    <s id="3368:1" flag="alternateSource">དགེ་དང་མི་དགེ་ལེགས་ཚུལ་བཤད། །</s>
  </p>
  <p id="3369">
    <s id="3369:1" flag="alternateSource">ལས་དང་ཤེས་པ་རྒྱུར་བཅས་པའི། །སེམས་ཅན་མང་པོའི་སྤྱོད་པ་གསུངས། །</s>
  </p>
  <p id="3370">
    <s id="3370:1" flag="alternateSource">མཆོག་དང་ཐ་མའི་སྤྱོད་པ་དང་། །དགེ་བའི་དོན་དང་ལྡན་པ་དང་། །ཟློས་པ་གྲུབ་པའི་མཚན་མ་དང་། །བསྒྲུབ་བྱ་སྒྲུབ་མིན་རྣམ་པར་བརྟགས། །</s>
  </p>
  <p id="3371">
    <s id="3371:1" flag="alternateSource">འབྱོར་པ་འདོད་དང་དེ་བཞིན་དུ། །འཇིག་རྟེན་དབང་ཕྱུག་ལོངས་སྤྱོད་འདོད། །</s>
  </p>
  <p id="3372">
    <s id="3372:1" flag="alternateSource">རྒྱལ་པོ་ཁྱད་པར་ཅན་འདོད་དང་། །རིག་པ་འཛིན་པ་གྲུབ་འདོད་དང་། །</s>
    <s id="3372:2">ཐམས་ཅད་ཀུན་འགྲོའི་ཡེ་ཤེས་ཀྱིས། །མདོར་བསྡུས་ནས་ནི་བཤད་དུ་གསོལ། །</s>
  </p>
  <p id="3373">
    <s id="3373:1" flag="alternateSource">རྒྱལ་བའི་སྲས་ཀྱིས་གསོལ་བཏབ་ནས། །</s>
  </p>
  <p id="3374">
    <s id="3374:1" flag="alternateSource">ཐུབ་པ་མཆོག་གིས་གསུངས་པ་ནི། །</s>
    <s id="3374:2">བློ་ལྡན་ཀ་ལ་པིང་ཀའི་སྐད། །</s>
  </p>
  <p id="3375">
    <s id="3375:1" flag="alternateSource">ལྷ་ཡི་རྔ་སྒྲའི་སྐད་དང་ནི། །བརྩོན་འགྲུས་ཆེན་པོ་ཚངས་པའི་སྒྲ། །འབྲུག་སྒྲ་ཡི་ནི་སྒྲ་སྐད་ཀྱིས། །ཐུབ་པ་བདུན་པས་ཚིག་བཤད་ནས། །</s>
  </p>
  <p id="3376">
    <s id="3376:1" flag="alternateSource">སངས་རྒྱས་གསུང་ནི་དག་པས་གསུངས། །</s>
  </p>
  <p id="3377">
    <s id="3377:1" flag="alternateSource">གཞོན་ནུ་འདི་ནི་དངོས་དོན་ཁྱབ་རྒྱུར་ཅིང་། །མ་བྱུང་འཇིག་རྟེན་ཕན་པ་སྒྲུབ་བྱེད་ལ། །འགྲོ་བ་ཀུན་ལ་ཕན་པ་དགེ་ཕྱིར་སྟོན། །</s>
  </p>
  <p id="3378">
    <s id="3378:1" flag="alternateSource">ཐར་པ་ཤེས་ཤིང་དག་པའི་གནས་སུ་འདུག །</s>
  </p>
  <p id="3379">
    <s id="3379:1" flag="alternateSource">བདེན་དང་བརྩེ་དང་བཟོད་པ་ཕན་སེམས་དང་། །གང་ཞིག་རྟག་ཏུ་བྱམས་དང་སྦྱིན་ལ་དགའ། །</s>
  </p>
  <p id="3380">
    <s id="3380:1" flag="alternateSource">དེ་དག་རྟག་ཏུ་གྲུབ་པ་ཐོབ་པར་བྱེད། །</s>
  </p>
  <p id="3381">
    <s id="3381:1" flag="alternateSource">ཀྱེ་མ་གཞན་ལའང་གྲུབ་པ་ཡོད་མ་ཡིན། །</s>
  </p>
  <p id="3382">
    <s id="3382:1" flag="alternateSource">རྟག་ཏུ་སྔགས་མཆོག་ལ་ནི་དགའ་དད་དམ། །བསྟན་དང་འཁོར་ལོ་འཛིན་དང་འཇམ་མཆོག་དང་། །དེ་ནི་བདུད་འདུལ་ཆོས་ཀྱི་འཁོར་ལོ་བསྐོར། །</s>
  </p>
  <p id="3383">
    <s id="3383:1" flag="alternateSource">འཁོར་ལོ་འཛིན་པར་འདིར་ནི་རིགས་པ་ཡིན། །</s>
  </p>
  <p id="3384">
    <s id="3384:1" flag="alternateSource">གང་གི་གསུང་ནི་བཟང་པོ་ཡིད་འོང་ཞིང་། །རྟག་ཏུ་བྱིས་པའི་སྐྱེ་བོ་རྣམ་སྤངས་ཡིན། །</s>
  </p>
  <p id="3385">
    <s id="3385:1" flag="alternateSource"><ref folio="F.208.a"/>ཡིད་འོང་བཟང་པོ་རྣར་ནི་སྙན་པ་དང་། །དགའ་སྐྱེད་སྙན་པ་དང་ནི་རྗེས་སུ་མཐུན། །</s>
  </p>
  <p id="3386">
    <s id="3386:1" flag="alternateSource">སེམས་ནི་ཚིམ་བྱེད་བདེ་བ་རབ་ཏུ་སྦྱིན། །</s>
  </p>
  <p id="3387">
    <s id="3387:1" flag="alternateSource">འཇམ་ཞེས་བྱ་བར་སངས་རྒྱས་ཡང་དག་གསུང་། །</s>
  </p>
  <p id="3388">
    <s id="3388:1" flag="alternateSource">དེ་དག་དེ་བཞིན་གཤེགས་པའི་ཁྱད་པར་གྱིས། །གང་གིས་མཐུ་ནི་མཁྱེན་པར་མི་སྤྱོད་དེ། །</s>
  </p>
  <p id="3389">
    <s id="3389:1" flag="alternateSource">དེ་དག་གི་སྲས་དེ་བཞིན་སར་ཞུགས་པ། །འཇིག་རྟེན་འདས་པ་དེ་བཞིན་བཅུ་ཡི་གྲངས། །</s>
  </p>
  <p id="3390">
    <s id="3390:1" flag="alternateSource">ཁྱོད་ཀྱང་ལྷ་ཡི་དབང་ཕྱུག་འཇིག་རྟེན་ཁྱད་པར་གྱིས། །ཐུབ་བཟང་ཤེས་པར་ནུས་པ་མ་ཡིན་ནོ། །</s>
  </p>
  <p id="3391">
    <s id="3391:1" flag="alternateSource">གཟུགས་དང་གཟུགས་མེད་དེ་བཞིན་ས་གནས་དང་། །འདོད་ལྡན་ལྷ་དང་མི་ནི་ཡིད་ལས་སྐྱེས། །</s>
  </p>
  <p id="3392">
    <s id="3392:1" flag="alternateSource">རྣལ་འབྱོར་གྲུབ་པ་ཐོབ་དང་འཇིག་རྟེན་ན། །</s>
  </p>
  <p id="3393">
    <s id="3393:1" flag="alternateSource">ཁྱད་པར་ཅན་ཀུན་དེ་བཞིན་མི་ཡི་གཙོ། །</s>
    <s id="3393:2">དེ་ཡི་ཆེ་བ་གང་གིས་ཤེས་གྱུར་པ། །</s>
    <s id="3393:3">སེམས་ཅན་གང་དེ་ཡོད་པ་མ་ཡིན་ཏེ། །</s>
  </p>
  <p id="3394">
    <s id="3394:1" flag="alternateSource">ཁྱོད་ཀྱི་ཆེ་བ་འདི་ནི་ཡོངས་ཤེས་པ། །འཇམ་ཞེས་བྱ་བར་རབ་ཤེས་སངས་རྒྱས་ཡིན། །</s>
  </p>
  <p id="3395">
    <s id="3395:1" flag="alternateSource">འཇམ་དཔལ་ཞེས་བྱར་ཡོངས་སུ་བརྟགས་པ་ནི། །ཁྱོད་ཀྱི་མིང་ནི་སྔོན་གྱི་རྒྱལ་བས་མཛད། །</s>
  </p>
  <p id="3396">
    <s id="3396:1" flag="alternateSource">ཁྱོད་ཀྱི་མིང་དུ་འདི་ལྟར་བརྟགས་བྱས་པ། །འདས་དང་མ་བྱོན་ད་ལྟར་སངས་རྒྱས་ཀྱི། །</s>
    <s id="3396:2">གཞན་དུ་མ་ཡེངས་རྩེ་གཅིག་ཡིད་དག་པས། །ཁྱོད་ཀྱི་མིང་ནི་འཁོར་གྱི་ནང་དུ་ཐོས། །</s>
  </p>
  <p id="3397">
    <s id="3397:1" flag="alternateSource">དེས་ནི་འདི་ལ་ཤིས་དང་ཞི་བ་ཐོབ། །</s>
  </p>
  <p id="3398">
    <s id="3398:1" flag="alternateSource">སྲིད་མཐར་བྱང་ཆུབ་མཆོག་ནི་ཁྱད་པར་ཐོབ། །</s>
  </p>
  <p id="3399">
    <s id="3399:1" flag="alternateSource">སྔགས་རྣམས་མ་ལུས་འགྲུབ་པར་འགྱུར་བ་དང་། །འགྲོ་བའི་སྐྱེ་གནས་མཆོག་ནི་རབ་ཐོབ་ཅིང་། །</s>
    <s id="3399:2">རྟག་ཏུ་ཆོས་མཆོག་ལ་ནི་ཡང་དག་གནས། །</s>
  </p>
  <p id="3400">
    <s id="3400:1" flag="alternateSource">བགེགས་རྣམས་རྣམ་པར་སྤང་ཤིང་གྲུབ་པ་ཐོབ། །</s>
  </p>
  <p id="3401">
    <s id="3401:1" flag="alternateSource">འདོད་པའི་སྔགས་རྣམས་མ་ལུས་འགྲུབ་པར་བྱེད། །</s>
  </p>
  <p id="3402">
    <s id="3402:1" flag="alternateSource">བྱང་ཆུབ་ཤིང་དབང་དྲུང་དུ་མྱུར་དུ་འགྲོ། །</s>
  </p>
  <p id="3403">
    <s id="3403:1" flag="alternateSource">སོང་ནས་བྱང་ཆུབ་མཆོག་ནི་ཐོབ་པར་བྱེད། །</s>
  </p>
  <p id="3404">
    <s id="3404:1" flag="alternateSource">སོང་ནས་སེམས་ཅན་ཕན་ཕྱིར་དེར་འདུག་སྟེ། །</s>
  </p>
  <p id="3405">
    <s id="3405:1" flag="alternateSource">སངས་རྒྱས་བྱང་ཆུབ་འཁོར་ལོ་རབ་ཏུ་སྐོར། །</s>
  </p>
  <p id="3406">
    <s id="3406:1" flag="alternateSource">དེ་ལྟར་རྒྱལ་བའི་གཙོ་བོས་ཡོན་ཏན་གསུངས། །</s>
  </p>
  <p id="3407">
    <s id="3407:1" flag="alternateSource">འཇམ་དཔལ་ཞེས་ནི་ཁྱོད་ཀྱི་མིང་དྲན་པ། །ཡོན་ཏན་བསམ་མི་ཁྱབ་ཅེས་རྒྱལ་བས་གསུངས། །</s>
  </p>
  <p id="3408">
    <s id="3408:1" flag="alternateSource">རྒྱལ་བའི་གཙོ་བོ་སྔར་གཤེགས་ཐམས་ཅད་ཀྱིས། །རྟག་ཏུ་ཁྱོད་ཀྱི་མཐུ་ནི་བསྟན་པ་ཡིན། །</s>
  </p>
  <p id="3409">
    <s id="3409:1" flag="alternateSource">གཞོན་ནུ་དག་པ་ཁྱོད་ཀྱི་སྔགས་རྟོགས་པ། །བསྐལ་པ་གྲངས་མེད་རྟག་ཏུའང་<ref folio="F.208.b"/>སྟོན་མི་ནུས། །</s>
  </p>
  <p id="3410">
    <s id="3410:1" flag="alternateSource">འཇམ་དཔལ་ཁྱོད་ཀྱི་སྔགས་ཀྱི་སྤྱོད་པ་ནི། །སངས་རྒྱས་མ་ལུས་དག་གིས་རབ་ཏུ་བཤད། །</s>
  </p>
  <p id="3411">
    <s id="3411:1" flag="alternateSource">གཞོན་ནུ་འདི་ནི་ཐམས་ཅད་ཀུན་ཏུ་འགྲོ། །</s>
  </p>
  <p id="3412">
    <s id="3412:1" flag="alternateSource">ང་ཡི་བསྟན་ལ་ཁྱོད་ནི་མི་མཆོག་བསྟན། །</s>
  </p>
  <p id="3413">
    <s id="3413:1" flag="alternateSource">དག་པའི་གནས་ལ་གནས་པའི་སྐྱེ་བོ་རྣམས། །འདིར་ནི་མ་ལུས་མཐའ་དག་ཞི་བར་འགྱུར། །</s>
  </p>
  <p id="3414">
    <s id="3414:1" flag="alternateSource">ཁྱོད་ཀྱི་སྔགས་ནི་ནམ་ཡང་འདའ་མ་གྱུར། །</s>
  </p>
  <p id="3415">
    <s id="3415:1" flag="alternateSource">ཁྱོད་ཀྱི་སྔགས་ནི་ནམ་ཡང་ཉམས་མ་གྱུར། །</s>
  </p>
  <p id="3416">
    <s id="3416:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག །བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། །ཚིགས་སུ་བཅད་པའི་ལེའུ་རབ་འབྱམ་བཅུ་དྲུག་པ་རྫོགས་སོ།། །།</s>
  </p>
  <p id="3417">
    <s id="3417:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་དེ་བཞིན་གཤེགས་པ་ཐམས་ཅད་ཀྱི་རྣམ་པར་འཕྲུལ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="3418">
    <s id="3418:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་སྙོམས་པར་ཞུགས་མ་ཐག་ཏུ། སྨིན་མཚམས་ཀྱི་མཛོད་སྤུ་ནས་འོད་ཟེར་སྔོན་པོ་དང་སེར་པོ་དང་དཀར་པོ་དང་ལེ་བརྒན་དང་ཤེལ་གྱི་ཁ་དོག་ལྟ་བུ་བྱུང་སྟེ། </s>
  </p>
  <p id="3419">
    <s id="3419:1" flag="alternateSource">སངས་རྒྱས་ཀྱི་ཞིང་འདི་ཐམས་ཅད་ཀྱང་སྣང་བར་བྱས་ཤིང་། འཇིག་རྟེན་གྱི་ཁམས་གཞན་དག་ཀྱང་སྣང་བར་མཛད་ནས། </s>
  </p>
  <p id="3420">
    <s id="3420:1" flag="alternateSource">གཟའ་དང་རྒྱུ་སྐར་ཐམས་ཅད་ཀྱང་ཡུད་ཙམ་གྱིས་ཟིལ་གྱིས་མནན་ཏེ་བཀུག་པར་གྱུར་ཏོ། །</s>
  </p>
  <p id="3421">
    <s id="3421:1" flag="alternateSource">བཀུག་ནས་ཀྱང་རང་རང་གི་གནས་ལ་ཡང་དག་པར་སྦྱར་ནས། </s>
  </p>
  <p id="3422">
    <s id="3422:1" flag="alternateSource">འཁོར་གྱི་དཀྱིལ་འཁོར་དེར་སངས་རྒྱས་ཀྱི་བྱིན་གྱིས་བརླབས་ཀྱིས་བཀུག་ནས་བཅོམ་ལྡན་འདས་ཀྱི་མཛོད་སྤུ་དེ་ཉིད་དུ་མི་སྣང་བར་གྱུར་ཏོ། །</s>
  </p>
  <p id="3423">
    <s id="3423:1" flag="alternateSource">གཟའ་དང་རྒྱུ་སྐར་དང་སྐར་མ་ཐམས་ཅད་ཀྱི་འོད་མེད་པར་བྱས་ནས་ཉམ་ཐག་པ་དང་འཇིགས་པས་བཅོམ་ལྡན་འདས་ཤཱཀྱ་ཐུབ་པ་ལ་སྐྱབས་སུ་འགྲོ་ཞིང་ཐལ་མོ་སྦྱར་ནས་འདུག་པར་གྱུར་ཏེ། </s>
  </p>
  <p id="3424">
    <s id="3424:1" flag="alternateSource">དེ་ལྟར་རབ་ཏུ་འདར་ཞིང་ཡང་དང་ཡང་སའི་སྟེང་དུ་འགྱེལ་བར་གྱུར་ཏོ། །</s>
  </p>
  <p id="3425">
    <s id="3425:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཟའ་དང་རྒྱུ་སྐར་དང་སྐར་མ་ཐམས་ཅད་ལ་མཁས་པ་རྣམས་དང་། </s>
    <s id="3425:2">བྱིས་པའི་སྐྱེ་བོའི་བློ་དང་ལྡན་པའི་སེམས་ཅན་རྗེས་སུ་གཟུང་བའི་ཕྱིར་བཀའ་སྩལ་པ་ནི། </s>
    <s id="3425:3">ལྷའི་ཚོགས་མི་དང་བཅས་པའི་གྲོགས་པོ་དག་ཁྱེད་ཅག་ཉོན་ཅིག །</s>
  </p>
  <p id="3426">
    <s id="3426:1" flag="alternateSource">འཇིག་རྟེན་སྣ་ཚོགས་ནི་ལས་ཉིད་ལ་སེམས་ཅན་རྣམས་རྣམ་པར་རྟེན་པར་བྱེད་དེ། </s>
  </p>
  <p id="3427">
    <s id="3427:1" flag="alternateSource">གང་ཡང་སངས་<ref folio="F.209.a"/>རྒྱས་བཅོམ་ལྡན་འདས་ཀྱི་རྡོ་རྗེའི་སྐུ་ཡང་མངོན་པར་གྲུབ་ལ། གང་ཡང་ལྷ་དང་ལྷ་མ་ཡིན་དུ་བཅས་པའི་འཇིག་རྟེན་ཡང་འཁོར་ཞིང་། འཁོར་བའི་འབྲོག་དགོན་པ་ཆེན་པོར་རབ་ཏུ་ཞུགས་ལ། འཇིག་རྟེན་རྣམ་པ་སྣ་ཚོགས་ཀྱི་ལུས་མངོན་པར་གྲུབ་སྟེ</s>
  </p>
  <p id="3428">
    <s id="3428:1" flag="alternateSource">ཐམས་ཅད་ཀྱང་ལས་དགེ་བ་དང་མི་དགེ་བ་དང་འབྲེལ་བ་ལས་སྐྱེས་ལ། </s>
    <s id="3428:2">དེ་ལ་བྱེད་པའི་བྱེད་པ་པོའམ་དབང་ཕྱུག་གམ་གཙོ་བོའམ་སྐྱེས་བུའམ་གྲངས་ཅན་གྱིས་རབ་ཏུ་འབྱིན་པར་བྱེད་པ་ནི་གང་ཡང་མེད་དོ། །</s>
  </p>
  <p id="3429">
    <s id="3429:1" flag="alternateSource">ལས་ལས་སྐྱེས་པ་ནི་མ་གཏོགས་ཏེ། </s>
  </p>
  <p id="3430">
    <s id="3430:1" flag="alternateSource">དེ་ཡང་ལས་ཀྱི་རྐྱེན་གྱིས་སྐྱེད་པ་རྒྱུ་ལ་ལྟོས་པ་ཡིན་ཏེ། </s>
  </p>
  <p id="3431">
    <s id="3431:1" flag="alternateSource">དེ་ཡང་རྒྱུ་དང་རྐྱེན་ལ་ལྟོས་པའོ། །</s>
  </p>
  <p id="3432">
    <s id="3432:1" flag="alternateSource">དེ་བཞིན་དུ་རྟེན་ཅིང་འབྲེལ་བར་འབྱུང་བའི་རྐྱེན་ཕན་ཚུན་དུ་འབྱུང་བ་ཉེ་བར་འབྲེལ་བ་ཡིན་ཏེ། </s>
  </p>
  <p id="3433">
    <s id="3433:1" flag="alternateSource">ལྷག་མ་འབྱུང་པོ་རྣམས་མངོན་པར་འགྲུབ་པ་ནི་འབྱུང་བ་ཆེན་པོ་ལས་སྐྱེས་པ་ཡིན་ཏེ། </s>
  </p>
  <p id="3434">
    <s id="3434:1" flag="alternateSource">འབྱུང་བ་ཆེན་པོ་དེ་ཡང་མ་འོངས་པའི་ཕུང་པོ་གཞན་དག་ཏུ་འགྲོ་བར་སྐྱེ་བར་འགྱུར་ཞིང་། </s>
    <s id="3434:2">སྐྱེས་ནས་</s>
  </p>
  <p id="3435">
    <s id="3435:1" flag="alternateSource">ཀྱང་འགྲོ་བ་དང་། ཡུལ་གཞན་རྒྱ་ཆེ་བའི་རྣམ་པར་དབྱེ་བ་དག་ཏུ་སྐྱེ་བར་འགྱུར་ཏེ</s>
  </p>
  <p id="3436">
    <s id="3436:1" flag="alternateSource">དུས་གཞན་ན་ལུགས་ལས་བཟློག་སྟེ་འགག་པ་ན་ཡེ་ཤེས་ཀྱི་མེས་བསྐུལ་ཏེ། </s>
  </p>
  <p id="3437">
    <s id="3437:1" flag="alternateSource">ལས་ཀྱིས་བསགས་པའི་བག་ཆགས་མཐའ་དག་མངོན་པར་བསྲེགས་ནས། </s>
  </p>
  <p id="3438">
    <s id="3438:1" flag="alternateSource">ཐེག་པ་རྣམ་པ་གསུམ་མཉམ་ཞིང་སྤྲོས་པ་མེད་པར་ཡང་དག་པར་བསྒྲུབ་པར་འགྱུར་རོ། །</s>
  </p>
  <p id="3439">
    <s id="3439:1" flag="alternateSource">ཐེག་པ་ཆེན་པོ་ནི་དུས་རིང་པོར་ཉེ་བར་ཆགས་པའི་ལས་བདག་གིར་བྱེད་པ་དང་། </s>
    <s id="3439:2">དུས་བར་མ་ནི་རང་རྒྱལ་བ་བསེ་རུ་ལྟ་བུ་རང་བྱུང་གི་ཤེས་རབ་རབ་ཏུ་འབྱུང་བ་དང་། </s>
    <s id="3439:3">གཞན་གྱི་སྒྲའི་རྗེས་སུ་འཇུག་པ་ཉན་ཐོས་ནི་དུས་ཐུང་ངུས་མངོན་པར་འཚང་རྒྱ་བའོ། །</s>
  </p>
  <p id="3440">
    <s id="3440:1" flag="alternateSource">ཆོས་གཞན་ལ་བློ་ཉིད་འཇུག་པར་འགྱུར་བ་ནི་མ་ཡིན་ཏེ། </s>
  </p>
  <p id="3441">
    <s id="3441:1" flag="alternateSource">བྱིས་པ་རྣམས་ཀྱི་རྣམ་པར་རྨོངས་པ་ཉིད་དང་ཇི་སྟེ་ཡང་འཇིག་རྟེན་སྣ་ཚོགས་གནས་པ་འདི་ནི་ལས་ལས་སྐྱེས་པ་ཡིན་ཏེ། </s>
  </p>
  <p id="3442">
    <s id="3442:1" flag="alternateSource">ཕྱོགས་དང་ཆ་བྱད་ཞིག་ན་ནད་མེད་པའི་གོ་འཕང་མྱ་ངན་མེད་པ། རྡུལ་མེད་པ་ལས་ཀྱིས་འཇིག་རྟེན་གྲུབ་པ་ལ་ལྟོས་པ་ཡིན་ཏེ། </s>
  </p>
  <p id="3443">
    <s id="3443:1" flag="alternateSource">དྲི་མ་མེད་པའི་ལམ་རྣམ་པར་གྲོལ་བ། ཡན་ལག་བརྒྱད་དང་ལྡན་པ། ཤིན་ཏུ་བསིལ་བའི་ལས་ཉིད་ཀྱིས་བྱེད་དེ། </s>
  </p>
  <p id="3444">
    <s id="3444:1" flag="alternateSource">ལས་གཞན་ལ་ལྟོས་པ་མ་ཡིན་ཞིང་ལས་དང་ལས་མ་ཡིན་པ་ལས་རྣམ་པར་གྲོལ་ཏེ། </s>
  </p>
  <p id="3445">
    <s id="3445:1" flag="alternateSource"><ref folio="F.209.b"/>སྤྲོས་པ་མེད་པ་ལ་ཉེ་བར་གནས་པ་ཡིན་ནོ། །</s>
  </p>
  <p id="3446">
    <s id="3446:1" flag="alternateSource">ཐེག་པ་རྣམ་གསུམ་རབ་འཇུག་ལས། །ཞི་བ་གཞན་ཡང་ཡོད་མིན་ཏེ། །</s>
  </p>
  <p id="3447">
    <s id="3447:1" flag="alternateSource">སྔགས་ཀྱང་རྣམ་པ་གསུམ་དུ་འགྱུར། །</s>
  </p>
  <p id="3448">
    <s id="3448:1" flag="alternateSource">རྣམ་གསུམ་ལས་སུ་ཡང་དག་བསྒྲགས། །</s>
    <s id="3448:2">དེ་ལས་རྣམ་ཟློས་རྣམ་གསུམ་ལས། །རྣམ་པ་གསུམ་དུ་རབ་ཏུ་སྣང་། །</s>
  </p>
  <p id="3449">
    <s id="3449:1" flag="alternateSource">རིགས་ཀྱང་རྣམ་གསུམ་གསུངས་པ་ནི། །སྔགས་རྣམས་ཀུན་གྱི་གཞི་ཡང་ཡིན། །</s>
  </p>
  <p id="3450">
    <s id="3450:1" flag="alternateSource">རིགས་གསུམ་རྣམ་པ་བརྒྱད་དུ་ཡང་། །རྒྱུད་དག་ལ་ནི་རབ་ཏུ་སྣང་། །</s>
  </p>
  <p id="3451">
    <s id="3451:1" flag="alternateSource">རྣམ་པ་གཅིག་ཏུ་འང་རིགས་སྣང་སྟེ། །</s>
  </p>
  <p id="3452">
    <s id="3452:1" flag="alternateSource">སྔགས་རྣམས་ཀུན་གྱི་གནས་ཀྱང་ཡིན། །</s>
  </p>
  <p id="3453">
    <s id="3453:1" flag="alternateSource">སངས་རྒྱས་རྣམས་ཀྱི་དག་པའི་ཐུགས། །རིགས་ནི་ཞི་བ་མྱ་ངན་འདས། །</s>
  </p>
  <p id="3454">
    <s id="3454:1" flag="alternateSource">ཡན་ལག་སོ་སོ་དེ་ཉིད་ལས། །སྔགས་རྣམས་ཀུན་ཏུ་རབ་ཏུ་བསྟན། །</s>
  </p>
  <p id="3455">
    <s id="3455:1" flag="alternateSource">འཇིག་རྟེན་སྐར་མཁན་ཡན་ལག་ནི། །གྲུབ་པའི་རྒྱུར་ནི་རབ་ཏུ་བརྟག །</s>
  </p>
  <p id="3456">
    <s id="3456:1" flag="alternateSource">དེ་ཉིད་ཡན་ལག་ལས་ཡིན་ཏེ། །</s>
  </p>
  <p id="3457">
    <s id="3457:1" flag="alternateSource">རྐྱེན་གྱི་ཡན་ལག་དག་ལ་འཇུག །</s>
  </p>
  <p id="3458">
    <s id="3458:1" flag="alternateSource">ཇི་ལྟར་སཱ་ལུའི་འབྲུ་རྣམས་ནི། །མྱུ་གུས་རྣམ་པར་ཤེས་པར་བྱེད། །</s>
  </p>
  <p id="3459">
    <s id="3459:1" flag="alternateSource">དེ་བཞིན་གྲུབ་པའི་རྫས་རྣམས་ནི། །མཚན་ཉིད་ཀྱིས་ནི་རྣམ་པར་ཤེས། །</s>
  </p>
  <p id="3460">
    <s id="3460:1" flag="alternateSource">ཇི་ལྟར་ཁ་དོག་དཀར་པོ་ནི། །ཐ་སྙད་ཀྱིས་ནི་རྣམ་པར་བརྟགས། །</s>
  </p>
  <p id="3461">
    <s id="3461:1" flag="alternateSource">དེ་བཞིན་སྐར་མ་ལྡན་པས་ནི། །ཐ་སྙད་དོན་དུ་རབ་ཏུ་བརྟག །</s>
  </p>
  <p id="3462">
    <s id="3462:1" flag="alternateSource">ཐམས་ཅད་དུ་ནི་ཐམས་ཅད་ལྡན། །</s>
  </p>
  <p id="3463">
    <s id="3463:1" flag="alternateSource">ལས་ནི་གཅིག་པུ་རབ་ཏུ་བསྔགས། །</s>
  </p>
  <p id="3464">
    <s id="3464:1" flag="alternateSource">ལས་རྣམས་མེད་པར་མཚོན་པ་མེད། །</s>
  </p>
  <p id="3465">
    <s id="3465:1" flag="alternateSource">གང་ན་འང་ལུས་ནི་ཡོད་མ་ཡིན། །</s>
  </p>
  <p id="3466">
    <s id="3466:1" flag="alternateSource">རྒྱུ་མཚན་དང་ནི་སྤྱོད་པ་དང་། །སྐྱེ་བ་དང་ནི་རིགས་དང་གནས། །</s>
  </p>
  <p id="3467">
    <s id="3467:1" flag="alternateSource">རྟག་ཏུ་ལ་ཉེ་སྣ་ཚོགས་པ། །ལས་དེ་ལས་ནི་ཉེ་བར་དམིགས། །</s>
  </p>
  <p id="3468">
    <s id="3468:1" flag="alternateSource">ལས་ནི་གང་དུའང་ལུས་ཅན་མིན། །</s>
  </p>
  <p id="3469">
    <s id="3469:1" flag="alternateSource">ནང་ན་གནས་ཤིང་མཚོན་པ་མེད། །</s>
  </p>
  <p id="3470">
    <s id="3470:1" flag="alternateSource">ཀུན་ནས་སྐྱེ་བོ་རྒས་པ་ན། །</s>
  </p>
  <p id="3471">
    <s id="3471:1" flag="alternateSource">རྣམ་པར་འགྱུར་ལས་ཉེ་བར་དམིགས། །</s>
  </p>
  <p id="3472">
    <s id="3472:1" flag="alternateSource">དེ་བཞིན་ལུས་ལ་བརྟེན་ནས་ནི། །ལས་ནི་ལུས་ཅན་དག་ལ་སྣང་། །</s>
  </p>
  <p id="3473">
    <s id="3473:1" flag="alternateSource">འབྲས་བུ་དགེ་དང་མི་དགེའི་རྟགས། །སྐྱེ་བར་ཡང་ནི་རབ་བརྗོད་དང་། །</s>
    <s id="3473:2">རྣམ་པ་སྣ་ཚོགས་ལ་ཉེ་བཟང་། །</s>
  </p>
  <p id="3474">
    <s id="3474:1" flag="alternateSource">ལས་རྣམས་སྣ་ཚོགས་དག་ལས་བྱུང་། །</s>
  </p>
  <p id="3475">
    <s id="3475:1" flag="alternateSource">དུས་ཚོད་དེ་བཞིན་འགྲོ་བ་དང་། །རྣམ་པ་སྣ་ཚོགས་སྲོག་ཆགས་སྒྲ། །གྲུབ་དང་མ་གྲུབ་མཚན་མ་ནི། །རྐྱེན་གྱི་དོན་ལ་ལྟོས་པ་ཡིན། །</s>
  </p>
  <p id="3476">
    <s id="3476:1" flag="alternateSource">རྒྱུ་མཚན་སྤྱོད་དང་མཚན་མ་ནི། །རྐྱེན་ལ་མངོན་པར་རབ་ཏུ་བརྟག ། </s>
  </p>
  <p id="3477">
    <s id="3477:1" flag="alternateSource"><ref folio="F.210.a"/>དེ་བས་རྣམ་ཀུན་འབད་ནས་ནི། །རྐྱེན་ལ་རག་ལས་བྱ་བ་ཡིན། །</s>
  </p>
  <p id="3478">
    <s id="3478:1" flag="alternateSource">ཟློས་པའི་སྔགས་རྣམས་རྟག་ཏུ་ནི། །གྲུབ་པ་རྒྱུ་ལ་ལྟོས་པ་ཡིན། །</s>
  </p>
  <p id="3479">
    <s id="3479:1" flag="alternateSource">འདི་དག་རྐྱེན་གྱི་ཡན་ལག་ནི། །ལས་ནི་བདག་གིར་བྱེད་པས་མཚོན། །</s>
  </p>
  <p id="3480">
    <s id="3480:1" flag="alternateSource">མི་མཚོན་སྔགས་རྣམས་ཐམས་ཅད་ནི། །བགེགས་ལས་ཤིན་ཏུ་མི་བཟད་འགྱུར། །</s>
  </p>
  <p id="3481">
    <s id="3481:1" flag="alternateSource">དེ་བས་འདི་དག་ཐམས་ཅད་ཀྱི། །ཡན་ལག་ཏུ་ནི་ཐུབ་པས་གསུངས། །</s>
  </p>
  <p id="3482">
    <s id="3482:1" flag="alternateSource">ས་དབང་རྒྱལ་པོ་ཐམས་ཅད་མཁྱེན། །</s>
  </p>
  <p id="3483">
    <s id="3483:1" flag="alternateSource">བྱང་ཆུབ་སྙིང་པོར་ཏིང་འཛིན་ཐོབ། །</s>
  </p>
  <p id="3484">
    <s id="3484:1" flag="alternateSource">སྔགས་ནི་ཡོངས་སུ་གསུངས་པ་ན། །</s>
  </p>
  <p id="3485">
    <s id="3485:1" flag="alternateSource">བགེགས་རྣམས་མ་ལུས་རབ་ཏུ་འཇིག །</s>
  </p>
  <p id="3486">
    <s id="3486:1" flag="alternateSource">རྨི་ལམ་ངན་དང་མཚན་མ་ངན། །</s>
  </p>
  <p id="3487">
    <s id="3487:1" flag="alternateSource">བཟོད་པར་དཀའ་བའང་རྣམ་པར་འཇོམས། །</s>
    <s id="3487:2">ཀུན་མཁྱེན་བདག་ཉིད་ཆེན་པོ་ཡི། །དེ་ཐུགས་བྱང་ཆུབ་ལ་ཞུགས་པ། །མ་རུངས་བདུད་ཀྱི་སེམས་ཀྱིས་ནི། །བགེགས་ཆེན་འཇིགས་པར་ག་ལ་འགྱུར། །</s>
  </p>
  <p id="3488">
    <s id="3488:1" flag="alternateSource">དེ་ནས་འཇིགས་པ་ཆེན་པོ་ནི། །དེས་ནི་རྒྱུ་མཚན་མེད་པར་སྣང་། །</s>
  </p>
  <p id="3489">
    <s id="3489:1" flag="alternateSource">རྣམ་པ་སྣ་ཚོགས་འཇིགས་པ་རྣམས། །དེ་ལ་རྒྱུ་མཚན་མེད་པར་འབྱུང་། །</s>
  </p>
  <p id="3490">
    <s id="3490:1" flag="alternateSource">དེ་ནི་བསོད་ནམས་སྟོབས་བསྐྱེད་པ། །ཡུན་རིང་དུས་སུ་ཡོངས་སུ་བསྔགས། །</s>
  </p>
  <p id="3491">
    <s id="3491:1" flag="alternateSource">དེ་ཡི་སྔགས་ཀྱི་སྟོབས་ཀྱིས་ནི། །དེ་ཚེ་བདུད་ནི་བཅོམ་པར་འགྱུར། །</s>
  </p>
  <p id="3492">
    <s id="3492:1" flag="alternateSource">རྫུ་འཕྲུལ་ལྡན་ཞིང་བརྩོན་འགྲུས་ཆེ། །</s>
  </p>
  <p id="3493">
    <s id="3493:1" flag="alternateSource">དེ་ནི་འོད་ཆེན་ལྡན་པར་གྱུར། །</s>
  </p>
  <p id="3494">
    <s id="3494:1" flag="alternateSource">དེ་ཡི་སྔགས་ཀྱིས་མཐུ་ཡིས་ནི། །བྱང་ཆུབ་དམ་པ་ཐོབ་པར་གྱུར། །</s>
  </p>
  <p id="3495">
    <s id="3495:1" flag="alternateSource">རྨི་ལམ་ངན་པ་ཉེར་འཇིག་པ། །སྔགས་དེ་འདིར་ནི་བཤད་པར་བྱ། །</s>
  </p>
  <p id="3496">
    <s id="3496:1" flag="alternateSource">གང་དག་ས་ལ་སྤྱོད་པ་ཡི། །འབྱུང་པོའི་ཚོགས་ཀུན་རབ་ཉོན་ཅིག །</s>
  </p>
  <p id="3497">
    <s id="3497:1" flag="alternateSource">རྨི་ལམ་ངན་པ་བཟོད་དཀའ་དང་། །མ་རུངས་སེམས་ཅན་ཟློག་བྱེད་པ། །</s>
    <s id="3497:2">རྒྱལ་བ་སཱ་ལའི་དབང་པོ་ཡི། །སྔོན་ནི་སྔགས་རྒྱལ་ཡོངས་གསུངས་པ། །ལྷ་ཡི་ཚོགས་དང་གཟའ་རྣམས་དང་། །རྒྱུ་སྐར་སྐར་མཁན་རྣམས་ཉོན་ཅིག །</s>
  </p>
  <p id="3498">
    <s id="3498:1" flag="alternateSource">གཟའ་དང་རྒྱུ་སྐར་སྐར་མ་རྣམས། །མ་རུངས་ཚར་གཅད་དོན་དང་ནི། །འབྱུང་པོ་རྣམས་ནི་ཐམས་ཅད་ཀྱང་། །ཞི་བའི་སེམས་ནི་རབ་བསྐྱེད་ཕྱིར། །</s>
    <s id="3498:2">གང་དག་ས་ལ་སྤྱོད་པ་དག །</s>
  </p>
  <p id="3499">
    <s id="3499:1" flag="alternateSource">རྐང་མེད་རྐང་མང་དག་དང་ནི། །རྐང་གཉིས་དང་ནི་རྐང་བཞི་དང་། །མདོར་ན་སེམས་ཅན་ཐམས་ཅད་ནི། །འགྲོ་བ་དང་ནི་གནས་པ་ཡི། །འབྱུང་པོའི་ཚོགས་<ref folio="F.210.b"/>རྣམས་ཀུན་ཉོན་ཅིག །</s>
  </p>
  <p id="3500">
    <s id="3500:1" flag="alternateSource">ན་མཿསརྦ་བུདྡྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཁ་ཁ་ཁཱ་ཧི་ཁཱ་ཧི་ཧཱུྃ་ཧཱུྃ་ཛྭ་ལ་ཛྭ་ལ། པྲ་ཛྭ་ལ་པྲ་ཛྭ་ལ། ཏིཥྛ་ཏིཥྛ་ཥྚི་ཕཊ་ཕཊ་སྭཱ་ཧཱ། </s>
    <s id="3500:2">གཙུག་ཏོར་འབར་བ་ཞེས་བསྒྲགས་པའི། །སྔགས་འདི་སྔགས་རྣམས་ཀུན་གྱི་མཆོག །གང་ཞིག་ལས་རྣམས་སྟོང་ཕྲག་ནི། །དགུ་བཅུ་རྩ་བཞི་དག་དང་ནི། །བཀྲ་ཤིས་ཐམས་ཅད་འདོད་པ་ཡི། །རྣམ་པ་སྣ་ཚོགས་ལས་རྣམས་བྱེད། །</s>
  </p>
  <p id="3501">
    <s id="3501:1" flag="alternateSource">རྨི་ལམ་ངན་དང་མཚན་མ་ངན། །</s>
  </p>
  <p id="3502">
    <s id="3502:1" flag="alternateSource">ལན་ཅིག་བཟླས་པས་སེལ་བར་བྱེད། །</s>
  </p>
  <p id="3503">
    <s id="3503:1" flag="alternateSource">ལས་རྣམས་གཞན་ཡང་བྱེད་པ་ནི། །སྔགས་རྣམས་ཀུན་གྱི་བདག་པོ་ཡིན། །</s>
  </p>
  <p id="3504">
    <s id="3504:1" flag="alternateSource">འབྱུང་པོ་ཀུན་ལ་དབང་བྱེད་པ། །བླ་མ་མངའ་བདག་སངས་རྒྱས་འདི། །</s>
    <s id="3504:2">སྔགས་འདི་དྲན་པ་ཙམ་གྱིས་ནི། །སྔགས་རྣམས་མ་ལུས་རབ་ཏུ་སེམས། །རྫོགས་སངས་རྒྱས་པ་ལྷ་ཡི་ལྷ། །</s>
    <s id="3504:3">ཐུབ་མཆོག་གིས་ནི་དེ་གསུངས་ནས</s>
  </p>
  <p id="3505">
    <s id="3505:1" flag="alternateSource">ཡུད་ཙམ་མི་གསུང་བཞུགས་ནས་ནི། །ཅུང་ཟད་དུས་ནི་བཞེས་པར་མཛད། །</s>
  </p>
  <p id="3506">
    <s id="3506:1" flag="alternateSource">དེ་ཚེ་གནས་གཙང་གནས་པ་ཡི། །ལྷ་ཚོགས་དག་ཀྱང་འདུག་པར་འགྱུར། །</s>
  </p>
  <p id="3507">
    <s id="3507:1" flag="alternateSource">ལྷ་རྣམས་གཙོ་བོ་ཐམས་ཅད་ནི། །རྒྱུ་སྐར་གཟའ་དང་སྐར་མ་རྣམས། །གཙུག་ཏོར་སྔགས་ཀྱི་བྱིན་རླབས་ཀྱིས། །འཇིགས་ཤིང་དམ་ཚིག་ལ་གནས་ཕྱིར། །</s>
    <s id="3507:2">གཙུག་ཏོར་ཞེས་བྱ་མཐུ་བོ་ཆེ། །</s>
  </p>
  <p id="3508">
    <s id="3508:1" flag="alternateSource">མཐུ་མཉམ་མཐུ་ནི་ཆེན་པོ་སྟེ། །</s>
  </p>
  <p id="3509">
    <s id="3509:1" flag="alternateSource">བརྒྱ་ཕྲག་ལྔ་འམ་བཞི་འམ་ནི། །དེ་བཞིན་བདུན་ནམ་བརྒྱད་དང་དགུ། །</s>
    <s id="3509:2">གཉིས་དང་དྲུག་དང་ལྔ་དང་བདུན། །གཙུག་ཏོར་དབང་པོར་རབ་ཏུ་བསྒྲགས། །</s>
    <s id="3509:3">དེ་ལྟར་གྲངས་དང་གྲངས་མེད་ནི། །གཙུག་ཏོར་རྒྱལ་པོ་དགེ་བ་ཡིན། །</s>
  </p>
  <p id="3510">
    <s id="3510:1" flag="alternateSource">དེ་དག་དང་ནི་སྔགས་འདི་མཚུངས། །སྔོན་གྱི་རྒྱལ་བ་རྣམས་ཀྱིས་བཤད། །</s>
  </p>
  <p id="3511">
    <s id="3511:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ལས་བདག་གིར་བྱས་པའི་རྐྱེན་གྱི་ལེའུ་རབ་འབྱམ་ལས་བཅུ་བདུན་པ་རྫོགས་སོ།། །།</s>
  </p>
  <p id="3512">
    <s id="3512:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་རྒྱུ་སྐར་དང་གཟའ་དང་སྐར་མ་དང་སྐར་མཁན་ཐམས་ཅད་འཇིག་རྟེན་གྱི་ཁམས་ཐམས་ཅད་དུ་གཏོགས་པ་དང་། ཕྱོགས་ཐམས་ཅད་དུ་རྣམ་པར་གནས་པའི་རྫུ་འཕྲུལ་ཆེན་པོ་དང་ལྡན་པའི་མཆོག་རྣམས་ལ་བཀའ་སྩལ་པ། <ref folio="F.211.a"/></s>
    <s id="3512:2">གྲོགས་པོ་དག་ཁྱེད་ཅག་ཉོན་ཅིག །</s>
  </p>
  <p id="3513">
    <s id="3513:1" flag="alternateSource">གཟའ་དང་རྒྱུ་སྐར་ཐམས་ཅད་ཀྱི་མཐུའི་ཚིག་ཁྱེད་ཅག་ཐམས་ཅད་དག་ལ་ཡང་སྟོན་ཅིག །</s>
  </p>
  <p id="3514">
    <s id="3514:1" flag="alternateSource">ཁྱེད་ཀྱི་སྔགས་བྱ་བའི་དོན་ཐམས་ཅད་ཀྱང་སྒྲུབས་ཤིག །</s>
    <s id="3514:2">ཁྱེད་ཀྱིས་དམ་ཚིག་ལ་ཡང་གནས་པར་གྱིས་ཤིག །སྔགས་ཀྱི་རྒྱལ་པོ་འཇམ་པའི་དབྱངས་ཀྱིས་བསྟན་པ་འདི་གྲུབ་ན</s>
  </p>
  <p id="3515">
    <s id="3515:1" flag="alternateSource">དེ་ནས་གཞན་ཆོ་གའི་རྒྱལ་པོ་གྲུབ་པ་ལ་ཡང་ཁྱེད་ཅག་ཡིད་དད་པར་གྱིས་ཤིག་ཅེས་སོ། །</s>
  </p>
  <p id="3516">
    <s id="3516:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས། གཟའ་རྣམས་ཀྱི་སྤྱོད་པ་སེམས་ཅན་ཐམས་ཅད་ཀྱི་དོན་དུ་གསུངས་ཏེ། </s>
  </p>
  <p id="3517">
    <s id="3517:1" flag="alternateSource">ཟློས་པ་ཐམས་ཅད་ལ་ཕན་པའི་ཕྱིར་དང་སྔགས་ཀྱི་དོན་ཡང་རབ་ཏུ་བསྒྲུབས་པའི་ཕྱིར་ཐམས་ཅད་ཀྱང་ཐམས་ཅད་མཁྱེན་པས་གསུངས་སོ། །</s>
  </p>
  <p id="3518">
    <s id="3518:1" flag="alternateSource">ཐ་སྐར་དང་ནི་བྲ་ཉེ་དང་། །སྨིན་དྲུག་དང་པོའི་རྒྱུ་སྐར་ཏེ། །</s>
  </p>
  <p id="3519">
    <s id="3519:1" flag="alternateSource">རྒྱུ་སྐར་གསུམ་པོ་འདི་དག་ལ། །མིག་དམར་གཟའ་ནི་བདག་པོ་ཡིན། །</s>
  </p>
  <p id="3520">
    <s id="3520:1" flag="alternateSource">ལུག་ནི་ཁྱིམ་དུ་བསྟན་པ་སྟེ། །</s>
  </p>
  <p id="3521">
    <s id="3521:1" flag="alternateSource">འདི་ལ་གྲུབ་པ་ཡོད་མ་ཡིན། །</s>
  </p>
  <p id="3522">
    <s id="3522:1" flag="alternateSource">གྲུབ་མཆོག་བར་མ་ཐ་མ་ཉིད། །གྲུབ་པ་ཡིན་པར་འདོད་པ་ཡིན། །</s>
  </p>
  <p id="3523">
    <s id="3523:1" flag="alternateSource">ལས་རྣམས་ཀུན་ཏུའང་མི་འགྲོ་ཞིང་། །མ་རུངས་གཟའ་ནི་རྣམ་པར་ཟློག །</s>
  </p>
  <p id="3524">
    <s id="3524:1" flag="alternateSource">སྣར་མ་མགོ་དང་དེ་བཞིན་དུ། །ལག་ཏུ་རྒྱུ་སྐར་བརྗོད་པ་ཡིན། །</s>
  </p>
  <p id="3525">
    <s id="3525:1" flag="alternateSource">རྒྱུ་སྐར་ནབ་སོ་རྒྱལ་དང་ནི། །སྐག་ཏུའང་རབ་ཏུ་བརྗོད་པ་ཡིན། །</s>
  </p>
  <p id="3526">
    <s id="3526:1" flag="alternateSource">མཆུ་དང་དེ་བཞིན་གྲེ་དང་དབོ། །དེ་བཞིན་མེ་བཞི་ནག་པ་དང་། །ས་རི་ས་ག་ལྷ་མཚམས་དང་། །སྣྲོན་དང་དེ་བཞིན་སྣྲུབས་དང་ནི། །</s>
    <s id="3526:2">ཆུ་ནི་སྟོད་སྨད་དགེ་བ་སྟེ། །</s>
  </p>
  <p id="3527">
    <s id="3527:1" flag="alternateSource">ཟློས་པ་ལ་ཕན་རབ་ཏུ་བསྔགས། །</s>
  </p>
  <p id="3528">
    <s id="3528:1" flag="alternateSource">རྒྱུ་སྐར་གྲོ་བཞིན་མོན་གྲུ་ནི། །དྲག་པོའི་ལས་ལ་རབ་ཏུ་བསྔགས། །</s>
  </p>
  <p id="3529">
    <s id="3529:1" flag="alternateSource">མོན་གྲེ་ཁྲུམས་ནི་སྟོད་སྨད་གཉིས། །རྒྱུ་སྐར་གྲུབ་པའི་རྒྱུ་ཡིན་ནོ། །</s>
  </p>
  <p id="3530">
    <s id="3530:1" flag="alternateSource">ནམ་གྲུ་ལས་སྐྱེ་དཔལ་དང་ལྡན། །</s>
  </p>
  <p id="3531">
    <s id="3531:1" flag="alternateSource">འཐབ་ལ་དགའ་ཞིང་འཇིགས་པ་མེད། །</s>
  </p>
  <p id="3532">
    <s id="3532:1" flag="alternateSource">རྒྱུ་སྐར་ལྷག་མ་གཙོ་བོ་ནི། །དུས་ཀྱི་ཐ་མར་འབྱུང་བ་མིན། །</s>
  </p>
  <p id="3533">
    <s id="3533:1" flag="alternateSource">བྱི་བཞིན་ལེགས་པར་སྤྱོད་པ་དང་། །གྲུབ་དང་བསོད་ནམས་རབ་ཏུ་བསྒྲགས། །</s>
    <s id="3533:2">ཉེ་རྒྱལ་དང་ནི་ཐ་ཆུངས་དང་། །འདོད་པ་དག་ནི་ཉིད་ཡིན་ནོ། །</s>
  </p>
  <p id="3534">
    <s id="3534:1" flag="alternateSource">ཡང་དག་བདེན་དང་འཇིག་རྟེན་དང་། །སྣང་བར་ཡང་ནི་བརྗོད་པ་ཡིན། །</s>
  </p>
  <p id="3535">
    <s id="3535:1" flag="alternateSource">ལོངས་སྤྱོད་སྦྱིན་དང་དགེ་སྦྱིན་དང་། །མ་འགགས་པ་དང་འགགས་པ་ཉིད། །</s>
    <s id="3535:2">གྲགས་སྦྱིན་གཟི་བརྗིད་རྒྱལ་པོ་དང་། །<ref folio="F.211.b"/>དེ་བཞིན་རྒྱལ་པོ་འཇིག་རྟེན་དང་། །</s>
    <s id="3535:3">རྒྱུ་སྐར་མང་པོ་གསུངས་པ་སྟེ། །</s>
  </p>
  <p id="3536">
    <s id="3536:1" flag="alternateSource">སྟོང་ཕྲག་དྲུག་ཅུ་རྩ་བཞིའོ། །</s>
  </p>
  <p id="3537">
    <s id="3537:1" flag="alternateSource">དུས་ཀྱི་ཐ་མ་འདི་ལ་ནི། །འདི་དག་གི་ནི་ནུས་པ་ཡོད། །</s>
  </p>
  <p id="3538">
    <s id="3538:1" flag="alternateSource">ཆོ་ག་རྒྱལ་འདི་བདེ་དོན་དུ། །དེ་ཙམ་ཤེས་པར་གསུངས་པ་ཡིན། །</s>
  </p>
  <p id="3539">
    <s id="3539:1" flag="alternateSource">རང་ཉིད་འོད་ལྡན་སེམས་ཅན་ནི། །དེ་ཡི་དུས་སུ་རྫོགས་ལྡན་ཡིན། །</s>
  </p>
  <p id="3540">
    <s id="3540:1" flag="alternateSource">ཐམས་ཅད་ནམ་མཁའ་ལ་འགྲོ་ཞིང་། །རྒ་དང་འཆི་བ་རྣམ་པར་སྤངས། །</s>
  </p>
  <p id="3541">
    <s id="3541:1" flag="alternateSource">དེ་ཡི་དུས་སུ་རྒྱུ་སྐར་མེད། །</s>
  </p>
  <p id="3542">
    <s id="3542:1" flag="alternateSource">ཉི་མ་ཟླ་བ་སྐར་མ་མེད། །</s>
  </p>
  <p id="3543">
    <s id="3543:1" flag="alternateSource">ལྷ་དང་ལྷ་མིན་འཇིག་རྟེན་མེད། །</s>
  </p>
  <p id="3544">
    <s id="3544:1" flag="alternateSource">དང་པོའི་དུས་ནི་དུས་མཆོག་ཡིན། །</s>
  </p>
  <p id="3545">
    <s id="3545:1" flag="alternateSource">མིང་མེད་རིགས་ཀྱང་ཡོད་མ་ཡིན། །</s>
  </p>
  <p id="3546">
    <s id="3546:1" flag="alternateSource">ཚེས་དང་སྐྱེ་བའི་སྐར་མ་མེད། །</s>
  </p>
  <p id="3547">
    <s id="3547:1" flag="alternateSource">སྨྱུང་བ་མེད་ཅིང་སྔགས་ཀྱང་མེད། །</s>
  </p>
  <p id="3548">
    <s id="3548:1" flag="alternateSource">དགེ་དང་མི་དགེའི་ལས་ཀྱང་མེད། །</s>
  </p>
  <p id="3549">
    <s id="3549:1" flag="alternateSource">འདི་དག་རང་དགར་སྤྱོད་པ་སྟེ། །</s>
  </p>
  <p id="3550">
    <s id="3550:1" flag="alternateSource">བཟའ་དང་བཟའ་བར་བྱ་བའང་མེད། །</s>
  </p>
  <p id="3551">
    <s id="3551:1" flag="alternateSource">འདི་དག་ནད་མེད་དག་པ་སྟེ། །</s>
  </p>
  <p id="3552">
    <s id="3552:1" flag="alternateSource">རྟག་ཏུ་སེམས་ཅན་རྣམ་མང་པོ། །</s>
    <s id="3552:2">དེ་ནས་དུས་ནི་བྲི་བ་ན། །</s>
  </p>
  <p id="3553">
    <s id="3553:1" flag="alternateSource">འཇིག་རྟེན་སྣོད་མིན་རབ་ཏུ་འཇུག །</s>
  </p>
  <p id="3554">
    <s id="3554:1" flag="alternateSource">སྔོན་གྱི་ལས་ཀྱིས་དྲངས་ནས་ནི། །དེ་ནས་ས་ཡི་སྟེང་དུ་འགྲོ། །</s>
  </p>
  <p id="3555">
    <s id="3555:1" flag="alternateSource">ས་སྟེང་ལྷ་གནས་གཞལ་མེད་ཁང་། །ལྷ་དང་ལྷ་མིན་ཡང་དག་བྱུང་། །</s>
  </p>
  <p id="3556">
    <s id="3556:1" flag="alternateSource">བར་མའི་དུས་སུ་ཕྱིན་གྱུར་ནས། །</s>
  </p>
  <p id="3557">
    <s id="3557:1" flag="alternateSource">མི་ཡི་ལུས་ལ་ཡང་དག་བརྟེན། །</s>
  </p>
  <p id="3558">
    <s id="3558:1" flag="alternateSource">བཟའ་དང་བཏུང་ལ་བརྐམ་ཆགས་པས། །འོད་དེ་དག་ནི་རབ་ཏུ་ཉམས། །</s>
  </p>
  <p id="3559">
    <s id="3559:1" flag="alternateSource">ལུས་ནི་སྲ་བ་ཉིད་གྱུར་ཅིང་། །དགེ་དང་མི་དགེ་རྣམ་པར་སྤྱོད། །</s>
  </p>
  <p id="3560">
    <s id="3560:1" flag="alternateSource">དེ་ནས་ཉིན་ཞག་ཟླ་བ་དང་། །གཟའ་ཡི་འོད་ནི་བྱུང་བར་གྱུར། །</s>
  </p>
  <p id="3561">
    <s id="3561:1" flag="alternateSource">དེ་ནས་བཟུང་ནས་གང་ཅུང་ཟད། །སྐར་མའི་དཔྱད་ཤེས་པ་ཉིད་དང་། །</s>
    <s id="3561:2">སེམས་ཅན་རྗེས་སུ་གཟུང་བར་བརྗོད། །</s>
  </p>
  <p id="3562">
    <s id="3562:1" flag="alternateSource">ངས་ནི་དེ་དག་བསྟན་པ་ཡིན། །</s>
  </p>
  <p id="3563">
    <s id="3563:1" flag="alternateSource">སྔོན་ནི་དྲང་སྲོང་ཆ་བྱད་གྱུར། །</s>
  </p>
  <p id="3564">
    <s id="3564:1" flag="alternateSource">བློ་ལྡན་ཚངས་པའི་ཆ་བྱད་དང་། །</s>
    <s id="3564:2">དབང་ཕྱུག་ཆེན་པོའི་ལུས་བསྟན་ཅིང་། །ཡང་ན་ཁྱབ་འཇུག་ཆ་བྱད་ཀྱིས། །</s>
    <s id="3564:3">ནམ་མཁའ་ལྡིང་གི་ལུས་སྤྱད་དང་། །གནོད་སྦྱིན་སྲིན་པོ་དྲི་ཟ་དང་། །</s>
    <s id="3564:4">ཤ་ཟ་དག་གིས་ལུས་ཉིད་གྱུར། །</s>
  </p>
  <p id="3565">
    <s id="3565:1" flag="alternateSource">སྐྱེ་དང་སྐྱེ་བར་བདག་ཉིད་སྐྱེས། །</s>
  </p>
  <p id="3566">
    <s id="3566:1" flag="alternateSource">བྱང་ཆུབ་སེམས་དཔའ་མཁས་པར་ནི། །དེ་དང་དེར་ནི་སྐྱེ་བ་ལ། །</s>
    <s id="3566:2">བྱང་ཆུབ་སེམས་དཔའི་སྤྱོད་དོན་ཕྱིར། །རྟག་ཏུ་སྐྱེ་བའི་དབང་གིས་སོ། །</s>
  </p>
  <p id="3567">
    <s id="3567:1" flag="alternateSource">བདག་ཉིད་དེ་ཚེ་དུས་དག་ཏུ། །</s>
    <s id="3567:2">སྔོན་ནི་བྱང་ཆུབ་སེམས་དཔར་གྱུར། །</s>
  </p>
  <p id="3568">
    <s id="3568:1" flag="alternateSource">མི་ཤེས་མུན་པས་བསྒྲིབས་པ་ཡི། །བདག་ནི་དེ་ཚེ་<ref folio="F.212.a"/>བྱིས་པར་གྱུར། །</s>
  </p>
  <p id="3569">
    <s id="3569:1" flag="alternateSource">འཇིག་རྟེན་ཇི་སྙེད་ཡོད་པ་ཡི། །ཁྱབ་འཇུག་གིས་བྱས་གཟོ་སྤྱད་དང་། །</s>
    <s id="3569:2">ལུགས་ཀྱི་བསྟན་བཅོས་སྔོན་གྱི་རབས། །དེ་བཞིན་རིག་བྱེད་བརྡ་སྤྲོད་པ། །སྡེབ་སྦྱོར་སྐར་མའི་དཔྱད་ཉིད་དང་། །རྩིས་དང་སྒྱུ་རྩལ་འདོད་པ་དང་། །ལོག་ཤེས་དེ་བཞིན་ཤེས་པ་དང་། །དེ་བཞིན་ལོག་པར་སྤྱོད་ཉིད་དང་། །</s>
    <s id="3569:3">འཇིག་རྟེན་བསྟན་བཅོས་ཐམས་ཅད་ནི། །ཡུན་རིང་བདག་གིས་སྔོན་བསྟན་ཏོ། །</s>
  </p>
  <p id="3570">
    <s id="3570:1" flag="alternateSource">ཞི་བ་ཐུབ་བདག་ཇི་ལྟ་བར། །ཡེ་ཤེས་བདག་གིས་ཐོབ་མ་ཡིན། །</s>
  </p>
  <p id="3571">
    <s id="3571:1" flag="alternateSource">བྱང་ཆུབ་རྒྱུ་ནི་གྲོལ་དོན་དང་། །དེ་བཞིན་དུ་ནི་ཐར་པའི་ཕྱིར། །</s>
    <s id="3571:2">འཁོར་བའི་བཙོན་རར་རབ་བཅིངས་པས། །ལས་རྣམས་ལས་ཀྱང་བདག་མ་གྲོལ། །</s>
  </p>
  <p id="3572">
    <s id="3572:1" flag="alternateSource">ཞི་བ་རྣམ་རྒྱལ་སངས་རྒྱས་ཉིད། །མ་ཉམས་གོ་འཕང་མྱ་ངན་འདས། །</s>
  </p>
  <p id="3573">
    <s id="3573:1" flag="alternateSource">ཡུན་རིང་དོན་དུ་མངོན་འདོད་ཅིང་། །ལེགས་པར་ཡོངས་སུ་བཙལ་བས་ཐོབ། །</s>
  </p>
  <p id="3574">
    <s id="3574:1" flag="alternateSource">དེ་ལྟར་བདག་གིས་རིག་ལྡན་པས། །ཚེགས་ཆུང་བྱ་བས་ཐོབ་པ་ཡིན། །</s>
  </p>
  <p id="3575">
    <s id="3575:1" flag="alternateSource">རྒྱལ་བས་སྔོན་ནི་བསྟན་པས་ན། །</s>
  </p>
  <p id="3576">
    <s id="3576:1" flag="alternateSource">རང་བྱུང་ཡེ་ཤེས་ཐོབ་པ་ཡིན། །</s>
  </p>
  <p id="3577">
    <s id="3577:1" flag="alternateSource">དེ་འདྲའི་གནས་ནི་རབ་མཐོང་བ། །ཕྱི་རོལ་ལམ་གྱིས་ཐོབ་མ་ཡིན། །</s>
  </p>
  <p id="3578">
    <s id="3578:1" flag="alternateSource">བྱང་ཆུབ་རྒྱུ་ནི་རྙེད་དཀའ་བས། །འཁོར་བའི་དགོན་པར་འཁྱམས་པ་ཡིན། །</s>
  </p>
  <p id="3579">
    <s id="3579:1" flag="alternateSource">བདག་གི་རང་བྱུང་འདི་འདྲ་བ། །ཡེ་ཤེས་བདག་གིས་ཐོབ་པ་མིན། །</s>
  </p>
  <p id="3580">
    <s id="3580:1" flag="alternateSource">རིག་པ་བཟང་པོའི་ལས་དགའ་བས། །ད་ནི་མྱ་ངན་འདས་པ་ཐོབ། །</s>
  </p>
  <p id="3581">
    <s id="3581:1" flag="alternateSource">བདག་གིས་བསྟན་བཅོས་འདི་དག་ནི། །བསྡུས་པ་འབའ་ཞིག་བྱས་པ་ཡིན། །</s>
  </p>
  <p id="3582">
    <s id="3582:1" flag="alternateSource">ལས་ལས་གྲོལ་བ་མེད་པར་ནི། །གྲུབ་པའི་རྒྱུ་ནི་རྙེད་མ་ཡིན། །</s>
  </p>
  <p id="3583">
    <s id="3583:1" flag="alternateSource">འཁོར་བའི་ཡུན་རིང་ཞགས་པ་འདིས། །</s>
    <s id="3583:2">ལས་ཀྱི་འཆིང་བས་ངེས་པར་བཅིངས། །</s>
  </p>
  <p id="3584">
    <s id="3584:1" flag="alternateSource">དེ་ཡི་འགྲོ་འདི་བདག་ཉིད་ཆེ། །</s>
  </p>
  <p id="3585">
    <s id="3585:1" flag="alternateSource">དགེ་དང་མི་དགེའང་སྨིན་པར་འགྱུར། །</s>
  </p>
  <p id="3586">
    <s id="3586:1" flag="alternateSource">རྒྱུ་སྐར་གཟའ་དང་སྐར་མའི་དཔྱད། །</s>
  </p>
  <p id="3587">
    <s id="3587:1" flag="alternateSource">མཚོན་པར་བྱེད་པ་ཁོ་ནར་ཟད། །</s>
  </p>
  <p id="3588">
    <s id="3588:1" flag="alternateSource">ཆོས་དང་མི་ལྡན་མི་རྣམས་དང་། །གཞན་ལ་རྟགས་ནི་སྣང་མི་འགྱུར། །</s>
  </p>
  <p id="3589">
    <s id="3589:1" flag="alternateSource">དེ་ཉིད་ཀྱིས་ན་གཟའ་གསུངས་པ། །དགེ་དང་མི་དགེའི་རྗེས་གཟུང་ཕྱིར། །</s>
    <s id="3589:2">འཇིག་རྟེན་སྐྱོང་བ་བཞི་དག་དང་། །ཁམས་ནི་བཞི་པོ་དག་དང་ནི། །ཆུ་དང་ས་དང་རླུང་དང་མེ། །ནམ་མཁར་ཡོངས་སུ་བསྟན་པ་ཡིན། །</s>
  </p>
  <p id="3590">
    <s id="3590:1" flag="alternateSource">འབྱུང་བ་ཡང་དག་བསྡུ་བའི་ཕྱིར། །འདི་དག་འབྱུང་<ref folio="F.212.b"/>བ་ཆེན་པོ་ཡིན། །</s>
  </p>
  <p id="3591">
    <s id="3591:1" flag="alternateSource">སེམས་ཅན་ཡང་དག་བསྡུ་བའི་ཕྱིར། །བག་མེད་ལས་ཀྱིས་བྱས་པ་ཡིན། །</s>
  </p>
  <p id="3592">
    <s id="3592:1" flag="alternateSource">དེ་དག་དུས་ནི་ངེས་པ་ཡིས། །སྔགས་རྣམས་གྲུབ་པར་འགྱུར་བ་ཡིན། །</s>
  </p>
  <p id="3593">
    <s id="3593:1" flag="alternateSource">དེ་ཡི་སྐྱེ་བ་འབད་པ་ཡིས། །དགེ་དང་མི་དགེ་བསྲུང་བར་བྱ། །</s>
  </p>
  <p id="3594">
    <s id="3594:1" flag="alternateSource">རང་བཞིན་གྱིས་ནི་འཇིག་རྟེན་གཙོ། །ལྷ་ཡི་དབང་ཕྱུག་བརྒྱ་བྱིན་སོགས། །དེ་ཡང་དེ་ཚེ་དེ་དུས་སུ། །དུས་ཀྱི་མཐར་ནི་ཡོངས་སུ་བརྟགས། །</s>
  </p>
  <p id="3595">
    <s id="3595:1" flag="alternateSource">དུས་ཀྱི་ཐ་མ་དག་ལ་ནི། །སྔགས་རྣམས་གྲུབ་པ་ངེས་པ་ཡིན། །</s>
  </p>
  <p id="3596">
    <s id="3596:1" flag="alternateSource">དེ་ཉིད་ཀྱིས་ན་ཐུབ་དབང་གིས། །གཞོན་ནུ་ཡོངས་སུ་བརྟགས་པ་ནི། །ཤེས་རབ་ཆེན་པོ་འཇམ་པའི་དབྱངས། །བྱིས་པ་གཞོན་ནུའི་གཟུགས་དང་ལྡན། །</s>
  </p>
  <p id="3597">
    <s id="3597:1" flag="alternateSource">འཇིག་རྟེན་འདིར་ནི་ཀུན་ཏུ་རྒྱུ། །སེམས་ཅན་རྗེས་སུ་གཟུང་བར་བཟོད། །</s>
  </p>
  <p id="3598">
    <s id="3598:1" flag="alternateSource">དེ་ཡི་དུས་སུ་གྲུབ་པ་ནི། །འཇམ་པའི་དབྱངས་ནི་རབ་ཏུ་མཐོང་། །</s>
  </p>
  <p id="3599">
    <s id="3599:1" flag="alternateSource">རྒྱུ་སྐར་སྐར་མའི་དཔྱད་ཤེས་པ། །དེ་ཡི་ཚེ་ན་འབྱུང་བར་འགྱུར། །</s>
  </p>
  <p id="3600">
    <s id="3600:1" flag="alternateSource">ཉི་ཤུ་རྩ་བདུན་རྒྱུ་སྐར་དང་། །ཡུད་ཙམ་དག་ཏུ་རབ་ཏུ་བསྒྲགས། །དུས་ཀྱི་ཐ་མ་དེ་ལ་ནི། །བཅུ་གཉིས་ཁྱིམ་ཡང་ཡོད་པ་ཡིན། །</s>
  </p>
  <p id="3601">
    <s id="3601:1" flag="alternateSource">རྒྱུ་སྐར་ཚོགས་ལ་བརྟེན་ནས་ནི། །དེ་དག་གཟའ་ནི་རྣམ་པར་དབྱེ། །</s>
  </p>
  <p id="3602">
    <s id="3602:1" flag="alternateSource">ཐམས་ཅད་སོ་སོར་གྱུར་པ་ནི། །འཇམ་དཔལ་གྱིས་ནི་སོ་སོར་མཛད། །</s>
  </p>
  <p id="3603">
    <s id="3603:1" flag="alternateSource">སྐྱེ་བ་དང་ནི་སྤྱོད་པ་ཉིད། །ཁྱིམ་རྣམས་ཀུན་ལ་རབ་ཏུ་གནས། །</s>
  </p>
  <p id="3604">
    <s id="3604:1" flag="alternateSource">སྐྱེ་བོ་རྨོངས་པས་ཁྱབ་འགྱུར་ལ། །དགེ་དང་མི་དགེའི་འབྲས་བུ་འབྱུང་། །</s>
    <s id="3604:2">དེ་ཉིད་ལས་ཀྱི་འཆིང་བ་ཡིས། །དེ་དག་ཁྱིམ་ནི་ཡང་དང་ཡང་། །</s>
    <s id="3604:3">སེམས་ཅན་རྣམས་ཀྱིས་གྲུབ་པ་ཙམ། །དགེ་དང་མི་དགེ་རྟོག་པར་བྱེད། །</s>
  </p>
  <p id="3605">
    <s id="3605:1" flag="alternateSource">རྒྱུ་སྐར་སྣར་མར་ལྡན་པར་ནི། །སྐྱེ་བར་ཡོངས་སུ་རབ་བརྟགས་པ། །དཔལ་ལྡན་བཟོད་པ་ཕུན་སུམ་ཚོགས། །ཚེ་རིང་བུ་ནི་མང་བ་དང་། །</s>
    <s id="3605:2">རྟག་ཏུ་དེ་ཚེ་ནོར་སྐལ་ལྡན། །</s>
  </p>
  <p id="3606">
    <s id="3606:1" flag="alternateSource">དེ་ནི་དམག་གི་བདག་པོ་བྱེད། །</s>
  </p>
  <p id="3607">
    <s id="3607:1" flag="alternateSource">འདི་ནི་ཁྱུ་མཆོག་ཁྱིམ་སྐྱེས་ན། །</s>
  </p>
  <p id="3608">
    <s id="3608:1" flag="alternateSource">ཁྱུ་མཆོག་ཉིད་ལ་ཡོངས་སུ་འཆི། །</s>
  </p>
  <p id="3609">
    <s id="3609:1" flag="alternateSource">མགོ་ཉིད་ལ་ནི་འཇིག་རྟེན་ཤེས། །</s>
  </p>
  <p id="3610">
    <s id="3610:1" flag="alternateSource">ཆོས་ལྡན་མཐོང་ན་དགའ་བར་འགྱུར། །</s>
  </p>
  <p id="3611">
    <s id="3611:1" flag="alternateSource">སྨིན་དྲུག་ཆར་སྐྱེས་རྟག་ཏུ་ནི། །ས་བདག་རྒྱལ་པོར་སྣང་བ་སྟེ། །</s>
  </p>
  <p id="3612">
    <s id="3612:1" flag="alternateSource">ཡང་དག་སྐྱེ་བ་དེ་ལ་བརྟེན། །</s>
  </p>
  <p id="3613">
    <s id="3613:1" flag="alternateSource">རྟག་ཏུ་རྒྱ་མཚོ་གསུམ་བདག་འགྱུར། །</s>
  </p>
  <p id="3614">
    <s id="3614:1" flag="alternateSource">ཕྱོགས་གཅིག་སྐྱེས་པ་བགྲོད་དཀའ་བའི། །ཕྱོགས་གཅིག་རྒྱལ་པོར་འགྱུར་བ་<ref folio="F.213.a"/>ཡིན། །</s>
  </p>
  <p id="3615">
    <s id="3615:1" flag="alternateSource">གཟའ་ནི་བླ་མས་མཚན་པ་ཡི། །གལ་ཏེ་སྐྱེ་བར་འབྱུང་འགྱུར་ན། །</s>
  </p>
  <p id="3616">
    <s id="3616:1" flag="alternateSource">ས་ནི་ཁོར་ཡུག་མ་ལུས་པར། །རྗེས་སུ་སྤྱོད་པར་འགྱུར་བ་ཡིན། །</s>
  </p>
  <p id="3617">
    <s id="3617:1" flag="alternateSource">ལོ་ནི་བཅུ་དང་ལྔ་པོ་ཉིད། །དེ་ཡི་རྒྱལ་ཐབས་བྱེད་པར་འགྱུར། །</s>
  </p>
  <p id="3618">
    <s id="3618:1" flag="alternateSource">ཐ་སྐར་བྲ་ཉེ་ཉིད་དང་ནི། །སྨིན་དྲུག་ཆ་ལས་སྐྱེས་གྱུར་པ། །ཁྱིམ་འདི་དག་གི་ནུས་པ་ནི། །ཚོང་གི་དོན་གྱིས་ནོར་སྒྲུབ་འགྱུར། །</s>
  </p>
  <p id="3619">
    <s id="3619:1" flag="alternateSource">གལ་ཏེ་སྐྱེས་པ་དེས་བྱུང་ན། །</s>
  </p>
  <p id="3620">
    <s id="3620:1" flag="alternateSource">དབང་ཕྱུག་ལོངས་སྤྱོད་ཕུན་སུམ་ཚོགས། །རྒྱུ་སྐར་འདི་ལ་སྐྱེས་པ་ན། །</s>
  </p>
  <p id="3621">
    <s id="3621:1" flag="alternateSource">ཉི་མའི་དཀྱིལ་འཁོར་དམར་བར་འགྱུར། །</s>
  </p>
  <p id="3622">
    <s id="3622:1" flag="alternateSource">དེ་བཞིན་ཉི་མ་ནུབ་པ་ན། །</s>
  </p>
  <p id="3623">
    <s id="3623:1" flag="alternateSource">དེ་ནི་འཆི་བར་འགྱུར་བ་ཡིན། །</s>
  </p>
  <p id="3624">
    <s id="3624:1" flag="alternateSource">མ་རུངས་ཚམ་ཚོམ་མེད་པ་དང་། །བདེན་པར་སྨྲ་བ་མ་ཡིན་དང་། །</s>
    <s id="3624:2">ལུས་ཀྱི་ལྤགས་སྲབ་དམར་བའི་མདོག །ས་ཡི་སྟེང་ན་དེ་སྣང་ངོ་། །འདི་ཡི་འགྲོ་བ་སྐད་ཅིག་ནི། །མིག་འབྱེད་འཛུམས་སུ་རབ་ཏུ་བསྟན། །</s>
  </p>
  <p id="3625">
    <s id="3625:1" flag="alternateSource">འདི་ཡི་བར་དུ་གང་སྐྱེས་པ། །རྒྱ་ཆེ་ཡོན་ཏན་དེ་འདི་ཡིན། །</s>
  </p>
  <p id="3626">
    <s id="3626:1" flag="alternateSource">སེ་གོལ་གཏོགས་གནས་ཙམ་དུ་ནི། །འདི་ཡི་འགྲོ་བ་རབ་ཏུ་བསྟན། །</s>
  </p>
  <p id="3627">
    <s id="3627:1" flag="alternateSource">དེས་ན་དེ་དག་འགྲོ་བ་ཉམས། །</s>
  </p>
  <p id="3628">
    <s id="3628:1" flag="alternateSource">གཟའ་རྣམས་ཀྱིས་ནི་མཐོང་མ་ཡིན། །</s>
  </p>
  <p id="3629">
    <s id="3629:1" flag="alternateSource">སྐྱེ་བ་རྣམ་པར་འདྲིས་གྱུར་པའི། །སེམས་ཅན་རྣམ་པ་སྣ་ཚོགས་སྐྱེ། །</s>
  </p>
  <p id="3630">
    <s id="3630:1" flag="alternateSource">འདྲེས་པའི་འགྲོ་བ་ཕུན་སུམ་ཚོགས། །འདྲེན་པའི་ལོངས་སྤྱོད་ལྡན་པ་ཡིན། །</s>
  </p>
  <p id="3631">
    <s id="3631:1" flag="alternateSource">དེ་ཉིད་ཀྱིས་ན་མི་སྐྱེ་སྟེ། །</s>
  </p>
  <p id="3632">
    <s id="3632:1" flag="alternateSource">སྐྱེ་བ་ཉིད་ན་བརྗོད་པ་ཡིན། །</s>
  </p>
  <p id="3633">
    <s id="3633:1" flag="alternateSource">སྐྱེ་བའི་སྐར་མ་སུམ་ཅུ་ནི། །</s>
    <s id="3633:2">དགེ་དང་མི་དགེའི་འབྲས་བུ་འབྱུང་། །གཟའ་ནི་མིག་དམར་གྱིས་མཚན་པ། །འདི་ནི་མ་རུངས་སྐྱེ་བར་འགྱུར། །</s>
  </p>
  <p id="3634">
    <s id="3634:1" flag="alternateSource">གསུས་ཆེ་ལུས་ནི་སྣུམ་པ་དང་། །མིག་དཀྱུས་རིང་ཞིང་སྙན་པར་སྨྲ། །</s>
  </p>
  <p id="3635">
    <s id="3635:1" flag="alternateSource">གཟའ་ནི་ཕུར་བུས་བལྟས་པ་ནི། །རྟག་ཏུ་བརྟན་ལྡན་སྐྱེ་བར་འགྱུར། །</s>
  </p>
  <p id="3636">
    <s id="3636:1" flag="alternateSource">ཆུ་ཚོད་ཟུང་ཙམ་ཉི་མ་དང་། །ཟླ་བའི་ལྷ་ནི་རབ་བཤད་པ། །དེ་བཞིན་རྟག་ཏུ་ཉིན་མཚན་ལ། །ཡང་དག་སྐྱེ་བར་འདོད་པ་ཡིན། །</s>
  </p>
  <p id="3637">
    <s id="3637:1" flag="alternateSource">ཕྱིན་ཅི་ལོག་པའི་སྐྱེ་བ་གཞན། །ཕྱིན་ཅི་ལོག་ཏུའང་བརྟགས་པ་ཡིན། །</s>
  </p>
  <p id="3638">
    <s id="3638:1" flag="alternateSource">གཟའ་ནི་མི་དགེ་མཐོང་བ་དང་། །མི་དགེའི་སྐྱེ་བ་དགེ་མི་དགེ། །</s>
    <s id="3638:2">མི་དགེའི་འབྲས་བུ་གྲུབ་པ་དང་། །ཡང་དག་སྐྱེ་བ་བཟང་པོ་འབྱུང་། །</s>
  </p>
  <p id="3639">
    <s id="3639:1" flag="alternateSource">འགྲོ་བའི་སྐྱེ་གནས་ལ་བརྟེན་ནས། །</s>
  </p>
  <p id="3640">
    <s id="3640:1" flag="alternateSource">ཁྱིམ་ལ་སྐྱེ་བར་རབ་ཏུ་གནས། །</s>
  </p>
  <p id="3641">
    <s id="3641:1" flag="alternateSource">གཟའ་ནི་ངན་སྤོང་བུས་མཚན་པ། །སྦྱིན་<ref folio="F.213.b"/>བྱེད་སེམས་དཔའ་ཆེ་བ་སྟེ། །</s>
  </p>
  <p id="3642">
    <s id="3642:1" flag="alternateSource">ལག་དང་ན་བ་སོ་དག་དང་ནི། །སྐག་གི་ཆ་ལ་རབ་ཏུ་བརྗོད། །</s>
  </p>
  <p id="3643">
    <s id="3643:1" flag="alternateSource">འདི་དག་ལ་སྐྱེས་གཏོང་བ་ཆེ། །</s>
  </p>
  <p id="3644">
    <s id="3644:1" flag="alternateSource">གཡོ་སྒྱུ་ཅན་ནི་བབ་ཅོལ་བྱེད། །</s>
  </p>
  <p id="3645">
    <s id="3645:1" flag="alternateSource">དོན་དང་དོན་མེད་འབྱོར་བ་ལ། །རྟག་ཏུ་བརྐམ་ཆག་བུད་མེད་ཆགས། །</s>
  </p>
  <p id="3646">
    <s id="3646:1" flag="alternateSource">གཞན་གྱི་བུད་མེད་མངོན་འགྲོ་ཞིང་། །དེ་ཉིད་ནག་པོ་ལ་སྤྱོད་དང་། །</s>
    <s id="3646:2">དུད་པའི་མདོག་འདྲར་སྐྱེ་འགྱུར་ཏེ། །</s>
  </p>
  <p id="3647">
    <s id="3647:1" flag="alternateSource">དྲག་ཅིང་འཁྲིག་པ་ལ་ཡང་དགའ། །</s>
  </p>
  <p id="3648">
    <s id="3648:1" flag="alternateSource">སྦྱོར་བའི་ཁྱིམ་ལ་རབ་བརྟེན་ནས། །</s>
  </p>
  <p id="3649">
    <s id="3649:1" flag="alternateSource">དེ་ནི་སྤེན་པ་དག་ལ་སྐྱེ། །</s>
  </p>
  <p id="3650">
    <s id="3650:1" flag="alternateSource">ཉིན་དང་མཚན་དུ་ཡང་དང་ཡང་། །དེར་གནས་སྤེན་པ་རྒྱུ་བར་བྱེད། །</s>
  </p>
  <p id="3651">
    <s id="3651:1" flag="alternateSource">དེ་ལས་སྐྱེས་པ་ཉི་མ་ཕྱེད། །</s>
  </p>
  <p id="3652">
    <s id="3652:1" flag="alternateSource">སེམས་ནི་སྟོབས་དང་ལྡན་པར་འགྱུར། །</s>
  </p>
  <p id="3653">
    <s id="3653:1" flag="alternateSource">དེ་ཡི་དུས་ལ་གང་སྐྱེས་པ། །དེ་ཡི་མཚན་ཉིད་བརྗོད་པར་བྱ། །</s>
  </p>
  <p id="3654">
    <s id="3654:1" flag="alternateSource">ནོར་ནི་གྲུབ་པར་འགྱུར་བ་དང་། །དབང་ཕྱུག་གིས་ནི་ལེགས་མཚན་པའོ། །</s>
  </p>
  <p id="3655">
    <s id="3655:1" flag="alternateSource">རྒྱུ་སྐར་དེ་བཞིན་རྒྱལ་དང་ནི། །སྐག་ལ་ཡང་ནི་གང་སྐྱེས་པ། །</s>
    <s id="3655:2">འདི་ནི་སྦལ་པའི་ཁྱིམ་ཡིན་ཏེ། །</s>
  </p>
  <p id="3656">
    <s id="3656:1" flag="alternateSource">དགེ་དང་ལྡན་ཞིང་རྫུ་འཕྲུལ་ཆེ། །</s>
  </p>
  <p id="3657">
    <s id="3657:1" flag="alternateSource">མདོག་ནི་སེར་པོ་དང་ལྡན་ཞིང་། །དེ་ནི་སྐྱེ་བ་མཆོག་ཏུ་བསྟན། །</s>
  </p>
  <p id="3658">
    <s id="3658:1" flag="alternateSource">རྟག་ཏུ་དེ་བཞིན་མཚན་ཕྱེད་དུ། །</s>
    <s id="3658:2">འདི་ནི་སྐྱེ་བར་བསྟན་པ་ཡིན། །</s>
  </p>
  <p id="3659">
    <s id="3659:1" flag="alternateSource">དེ་ཡི་དུས་ཀྱི་ཚད་ལ་ནི། །གལ་ཏེ་སེམས་ཅན་སྐྱེ་བར་འདོད། །</s>
  </p>
  <p id="3660">
    <s id="3660:1" flag="alternateSource">ཆོ་ག་མཐོང་བའི་རྒྱུ་ཡིས་ན། །</s>
  </p>
  <p id="3661">
    <s id="3661:1" flag="alternateSource">འདི་ནི་དོན་རྣམས་ཐམས་ཅད་སྒྲུབ། །</s>
  </p>
  <p id="3662">
    <s id="3662:1" flag="alternateSource">དེ་ནི་ཤིན་ཏུ་གཞོན་པ་ནས། །</s>
  </p>
  <p id="3663">
    <s id="3663:1" flag="alternateSource">རྒྱལ་ཐབས་བྱེད་ཅིང་ནོར་རྣམས་ཐོབ། །</s>
  </p>
  <p id="3664">
    <s id="3664:1" flag="alternateSource">མདོག་ནི་སེར་དང་སྔོ་བསངས་ནི། །ཁ་དོག་རྒྱས་པ་སྣང་བར་འགྱུར། །</s>
  </p>
  <p id="3665">
    <s id="3665:1" flag="alternateSource">གཙང་སྦྲའི་སྤྱོད་ལ་དགའ་བ་དང་། །དེ་ནི་དཔལ་ལྡན་འཇིགས་མེད་སྐྱེ། །</s>
  </p>
  <p id="3666">
    <s id="3666:1" flag="alternateSource">མཆུ་དང་དེ་བཞིན་གྲེ་དང་ནི། །དེ་བཞིན་དབོ་ཡི་ཆ་དག་ནི། །སྣང་བྱེད་ཀྱི་ནི་ཞིང་དུ་འགྱུར། །</s>
  </p>
  <p id="3667">
    <s id="3667:1" flag="alternateSource">སེང་གེའི་ཁྱིམ་དུ་བྱ་བ་ཡིན། །</s>
  </p>
  <p id="3668">
    <s id="3668:1" flag="alternateSource">དེ་ལ་སྐྱེས་པ་དཔའ་བོ་ཆེ། །</s>
  </p>
  <p id="3669">
    <s id="3669:1" flag="alternateSource">ཤ་ཡི་ཁ་ཟས་དེ་ལ་དགའ། །</s>
  </p>
  <p id="3670">
    <s id="3670:1" flag="alternateSource">རི་ཡི་རྫོང་ལ་བརྟེན་ནས་ནི། །རྒྱལ་ཐབས་དབང་ཕྱུག་བྱེད་པར་འགྱུར། །</s>
  </p>
  <p id="3671">
    <s id="3671:1" flag="alternateSource">གལ་ཏེ་དེར་སྐྱེས་ཐོབ་གྱུར་ན། །</s>
  </p>
  <p id="3672">
    <s id="3672:1" flag="alternateSource">ཞིང་ལ་གནས་ཤིང་དེས་སྡོམ་རྟེན། །དེ་བཞིན་ཉི་མ་འཆར་བ་ན། །</s>
  </p>
  <p id="3673">
    <s id="3673:1" flag="alternateSource">སྐྱེས་པ་འདི་ལ་བརྗོད་པ་ཡིན། །</s>
  </p>
  <p id="3674">
    <s id="3674:1" flag="alternateSource">རྒྱུ་སྐར་དབོ་ཡི་ཆ་དང་ནི། །དེ་བཞིན་མེ་བཞི་ནག་པ་ཉིད། །རྒྱུ་སྐར་དེ་ལ་སྐྱེ་གནས་པ། །མི་ནི་ཡོངས་སུ་དཔའ་བར་འགྱུར། །</s>
  </p>
  <p id="3675">
    <s id="3675:1" flag="alternateSource">སྡོམ་མིན་གཞན་གྱི་བུད་མེད་འགྲོ། །</s>
  </p>
  <p id="3676">
    <s id="3676:1" flag="alternateSource">དེ་ནི་དམག་དཔོན་བྱེད་<ref folio="F.214.a"/>པར་འགྱུར། །</s>
  </p>
  <p id="3677">
    <s id="3677:1" flag="alternateSource">གལ་ཏེ་སྐྱེ་བ་ཐོབ་འགྱུར་ན། །</s>
  </p>
  <p id="3678">
    <s id="3678:1" flag="alternateSource">ངེས་པར་རྒྱལ་ཐབས་བྱེད་པར་འགྱུར། །</s>
  </p>
  <p id="3679">
    <s id="3679:1" flag="alternateSource">གང་དུ་སྐར་མ་དེ་དག་གནས། །</s>
  </p>
  <p id="3680">
    <s id="3680:1" flag="alternateSource">འདི་ནི་བུ་མོའི་ཁྱིམ་དུ་འགྱུར། །</s>
  </p>
  <p id="3681">
    <s id="3681:1" flag="alternateSource">འདི་ཡི་བདག་པོ་གཟའ་ལྷག་སྟེ། །</s>
  </p>
  <p id="3682">
    <s id="3682:1" flag="alternateSource">ཁ་ཅིག་ཏུ་ནི་གཞན་ཡང་ཡིན། །</s>
  </p>
  <p id="3683">
    <s id="3683:1" flag="alternateSource">འདི་དག་སྐར་མ་མཆོག་ལ་ནི། །གཟའ་ནི་མི་བཟད་བསྲུང་བར་འགྱུར། །</s>
  </p>
  <p id="3684">
    <s id="3684:1" flag="alternateSource">ཟླ་བ་ཡང་ནི་བཟང་བ་སྟེ། །</s>
  </p>
  <p id="3685">
    <s id="3685:1" flag="alternateSource">ཡང་ན་ཟླ་བའི་བུ་བདག་ཡིན། །</s>
  </p>
  <p id="3686">
    <s id="3686:1" flag="alternateSource">ཉིན་ཕྱེད་རྫོགས་ན་སྐྱེ་བ་ནི། །འདི་ཡི་སྐྱེ་བར་སྣང་བ་ཡིན། །</s>
  </p>
  <p id="3687">
    <s id="3687:1" flag="alternateSource">ནག་པའི་ཆ་དང་ས་རི་དང་། །ས་གའི་ཕྱེད་ཀྱིས་ལྷག་པ་ལ། །སྲང་གི་ཁྱིམ་སྟེ་བཟང་པོའི་དོན། །</s>
    <s id="3687:2">ཟླ་བ་ལ་སྤྱོད་སེམས་ཅན་གྱི། །འདི་ནི་མི་བཟད་ཞིང་ཡིན་ཏེ</s>
  </p>
  <p id="3688">
    <s id="3688:1" flag="alternateSource">སྐལ་མེད་མ་ཡིན་ནོར་གྱི་གནས། །</s>
  </p>
  <p id="3689">
    <s id="3689:1" flag="alternateSource">འདི་ཡི་སྐྱེ་བ་སྐྱེ་གྱུར་གནས། །</s>
  </p>
  <p id="3690">
    <s id="3690:1" flag="alternateSource">མཚན་མོའི་ཐུན་གྱི་ཐ་མའོ། །</s>
  </p>
  <p id="3691">
    <s id="3691:1" flag="alternateSource">མི་ནི་འདི་ལ་སྐྱེས་གྱུར་པ། །རྟག་ཏུ་བཏུང་བ་དག་ལ་དད། །</s>
  </p>
  <p id="3692">
    <s id="3692:1" flag="alternateSource">སྤྱི་མཚན་མ་ཡིན་ངོ་ཚ་མེད། །</s>
  </p>
  <p id="3693">
    <s id="3693:1" flag="alternateSource">མང་པོས་བཀུར་ཅིང་མཆོད་པ་དང་། །ལ་ལར་རྒྱལ་སྲིད་ལོངས་སྤྱོད་དང་། །ནོར་ཆེན་ཐོབ་པར་འགྱུར་བ་ཡིན། །</s>
  </p>
  <p id="3694">
    <s id="3694:1" flag="alternateSource">ངེས་མེད་སྐྱེ་བ་ཡོངས་སྣང་ཞིང་། །བྱིས་པར་མས་ནི་སྤངས་པ་ཡིན། །</s>
  </p>
  <p id="3695">
    <s id="3695:1" flag="alternateSource">གལ་ཏེ་སྐྱེ་བ་ཐོབ་འགྱུར་ན། །</s>
  </p>
  <p id="3696">
    <s id="3696:1" flag="alternateSource">བུ་མང་བདེ་བ་སྐྱེ་བར་འགྱུར། །</s>
  </p>
  <p id="3697">
    <s id="3697:1" flag="alternateSource">རྒྱུ་སྐར་ལྷ་མཚམས་ལས་སྐྱེས་པ། །བཟོ་ཡི་ལས་ནི་སྒྲུབ་པ་དང་། །</s>
    <s id="3697:2">བྱམས་པའི་བདག་ཉིད་གྲོགས་པོ་མང་། །</s>
  </p>
  <p id="3698">
    <s id="3698:1" flag="alternateSource">རྟག་ཏུ་དཔའ་ཞིང་རྟུལ་ཕོད་ཆེ། །</s>
  </p>
  <p id="3699">
    <s id="3699:1" flag="alternateSource">འཇིག་རྟེན་སྣྲོན་ལ་སྐྱེས་པ་ནི། །མི་ནི་རབ་གཏུམ་བརྟན་པ་ཡིན། །</s>
  </p>
  <p id="3700">
    <s id="3700:1" flag="alternateSource">སྡུག་བསྔལ་མང་པོ་བཟོད་པ་དང་། །</s>
    <s id="3700:2">མི་ནི་མ་རུངས་སྐྱེ་བར་འགྱུར། །</s>
  </p>
  <p id="3701">
    <s id="3701:1" flag="alternateSource">ཁྱིམ་ནི་སྡིག་པར་བཤད་པ་སྟེ། །</s>
  </p>
  <p id="3702">
    <s id="3702:1" flag="alternateSource">རྟག་ཏུ་རྣོ་ཞིང་བབ་ཅོལ་བྱེད། །</s>
  </p>
  <p id="3703">
    <s id="3703:1" flag="alternateSource">འདི་དག་ཉིད་ལ་རྟག་སྐྱེས་པ། །སྐྱེ་བར་ཡང་དག་བརྗོད་པ་ཡིན། །</s>
  </p>
  <p id="3704">
    <s id="3704:1" flag="alternateSource">དེ་བཞིན་ཉིན་ཕྱེད་ཉི་མ་ལ། །གལ་ཏེ་མི་ནི་སྐྱེ་གྱུར་ན། །</s>
  </p>
  <p id="3705">
    <s id="3705:1" flag="alternateSource">དྲག་ཅིང་གཡུལ་ལས་རྣམ་རྒྱལ་བའི། །རྒྱལ་པོར་དེ་ནི་ངེས་པར་འགྱུར། །</s>
  </p>
  <p id="3706">
    <s id="3706:1" flag="alternateSource">བྱིས་པ་གཞོན་ནུའི་གཟུགས་ཡོད་པའི། །དེ་ཡི་སྐད་ཅིག་གཟས་མཐོང་འགྱུར། །</s>
  </p>
  <p id="3707">
    <s id="3707:1" flag="alternateSource">ས་ཡི་ལྷ་མོའི་བུར་གྱུར་པ། །གང་ཡིན་དེ་ནི་མིག་དམར་གསུངས། །</s>
  </p>
  <p id="3708">
    <s id="3708:1" flag="alternateSource">དེ་ཉིད་ཕྱིར་ན་ས་ལ་སྤྱོད། །</s>
  </p>
  <p id="3709">
    <s id="3709:1" flag="alternateSource">རང་བུ་ཉིད་ཀྱིས་གསོད་པར་བྱེད། །</s>
  </p>
  <p id="3710">
    <s id="3710:1" flag="alternateSource">དེ་ལས་གཞན་པ་བཟློག་པས་ནི། །དགེ་དང་མི་དགེའི་སྐྱེ་བ་ཉིད། །</s>
    <s id="3710:2">ཚེ་རིང་གཟི་བརྗིད་ལྡན་པ་དང་། །ཤེས་ལྡན་ཉིད་<ref folio="F.214.b"/>དུའང་སྐྱེ་བར་འགྱུར། །</s>
  </p>
  <p id="3711">
    <s id="3711:1" flag="alternateSource">ལྷ་མཚམས་ལ་ནི་རབ་སྐྱེས་པ། །ཤེས་རབ་ཆེ་ཞིང་གྲོགས་ལ་བྱམས། །</s>
  </p>
  <p id="3712">
    <s id="3712:1" flag="alternateSource">མིག་དམར་གྱི་ནི་ཞིང་འདི་ཡིན། །</s>
  </p>
  <p id="3713">
    <s id="3713:1" flag="alternateSource">ཡང་ན་རྟག་ཏུ་གཟའ་འདྲེས་ཡིན། །</s>
  </p>
  <p id="3714">
    <s id="3714:1" flag="alternateSource">རྒྱུ་སྐར་སྣྲུབས་ལས་སྐྱེས་པ་དང་། །དེ་བཞིན་དུ་ནི་ཆུ་སྟོད་དང་། །ཆུ་སྨད་ཀྱི་ནི་ཆ་དག་ལ། །གཞུ་ཡི་ཁྱིམ་དུ་རབ་ཏུ་བསྟན། །</s>
  </p>
  <p id="3715">
    <s id="3715:1" flag="alternateSource">དེ་ཡི་སྐྱེ་བའི་སྐྱེ་བ་ནི། །ཕུར་བུའི་ཞིང་དེར་བརྟན་པ་ཡིན། །</s>
  </p>
  <p id="3716">
    <s id="3716:1" flag="alternateSource">ཉི་མ་ཕྱི་དྲོར་གྱུར་པ་དང་། །ཟླ་བ་ནམ་སྨད་གྱུར་པ་ལ། །དེ་ཡི་སྐྱེ་བ་ཞེས་བསྟན་པ། །གང་ཞིག་སྐྱེས་པ་སྐྱེ་བའི་རྒྱུ། །</s>
    <s id="3716:2">སྣྲུབས་ལས་སྐྱེས་པ་རང་རིགས་འཇིག །</s>
  </p>
  <p id="3717">
    <s id="3717:1" flag="alternateSource">ཐ་མར་བཟང་པོར་འགྱུར་བ་ཡིན། །</s>
  </p>
  <p id="3718">
    <s id="3718:1" flag="alternateSource">སྐྱེ་གནས་བར་མར་ལོངས་སྤྱོད་ནི། །ཐོབ་པར་དེ་ནི་ཐེ་ཙོམ་མེད། །</s>
  </p>
  <p id="3719">
    <s id="3719:1" flag="alternateSource">གཞོན་པ་ཡོངས་སུ་འདས་པ་ན། །</s>
  </p>
  <p id="3720">
    <s id="3720:1" flag="alternateSource">སྣང་བྱེད་དཀྱིལ་འཁོར་ཇི་ལྟ་བར། །རྒས་པར་གྱུར་ན་རྒྱལ་པོར་འགྱུར། །</s>
  </p>
  <p id="3721">
    <s id="3721:1" flag="alternateSource">ལོངས་སྤྱོད་ཆེ་ཞིང་ནོར་ཆེར་འགྱུར། །</s>
  </p>
  <p id="3722">
    <s id="3722:1" flag="alternateSource">དམའ་བའི་ཕྱོགས་སུ་ལུས་འགྱུར་གྱི། །གཞན་གྱི་ཕྱོགས་སུ་མ་ཡིན་ནོ། །</s>
  </p>
  <p id="3723">
    <s id="3723:1" flag="alternateSource">དེ་ལས་གཞན་དུ་བཟློག་པར་ནི། །རྣམ་པ་སྣ་ཚོགས་སྐྱེ་བོ་སྣང་། །</s>
  </p>
  <p id="3724">
    <s id="3724:1" flag="alternateSource">ཆུ་སྨད་ཀྱི་ནི་ཆ་དག་དང་། །གྲོ་བཞིན་ཉིད་དུ་བརྟན་པ་དང་། །མོན་གྲུ་རྒྱུ་སྐར་མཆོག་ཉིད་ནི། །ཁྱིམ་འདི་ཆུ་སྲིན་ཁོ་ན་ཡིན། །</s>
  </p>
  <p id="3725">
    <s id="3725:1" flag="alternateSource">འདི་ནི་སྤེན་པའི་ཞིང་ཡིན་ཏེ། །</s>
  </p>
  <p id="3726">
    <s id="3726:1" flag="alternateSource">ཡང་ན་གཟའ་གཞན་གྱིས་མཚན་པའོ། །</s>
  </p>
  <p id="3727">
    <s id="3727:1" flag="alternateSource">རྟག་ཏུ་འདི་ལ་སྐྱེ་གནས་པ། །དེ་ཡང་ས་སྟེང་འདི་ལ་སྣང་། །</s>
  </p>
  <p id="3728">
    <s id="3728:1" flag="alternateSource">དང་པོའི་མཐའ་དང་བར་མའི་མཐའ། །མཚན་མོའི་ཆ་ནི་འདས་པ་ལ། །དེ་དག་ལས་སྐྱེས་ལོངས་སྤྱོད་ཆེར། །ཀུན་ནས་སྣང་བར་གྱུར་པ་ཡིན། །</s>
  </p>
  <p id="3729">
    <s id="3729:1" flag="alternateSource">མཐོ་དང་དམའ་བའི་རིགས་གནས་ཤིང་། །དེ་དག་ས་ཡི་བདག་པོར་འགྱུར། །</s>
  </p>
  <p id="3730">
    <s id="3730:1" flag="alternateSource">རབ་གཏུམ་ཁ་དོག་ནག་པོའམ། །སྔོ་བསངས་མདོག་ཏུ་དེ་དག་འགྱུར། །</s>
  </p>
  <p id="3731">
    <s id="3731:1" flag="alternateSource">མིག་མཐའ་དམར་ཞིང་འཇམ་པ་དང་། །རྟག་ཏུ་དཔའ་ཞིང་རྟུལ་ཡང་ཕོད། །</s>
  </p>
  <p id="3732">
    <s id="3732:1" flag="alternateSource">དེ་བཞིན་ཆུ་ཡིས་ཁྱབ་པ་ཡི། །ཕྱོགས་སུ་རྒྱལ་པོ་བྱེད་པར་འགྱུར། །</s>
  </p>
  <p id="3733">
    <s id="3733:1" flag="alternateSource">ཚེ་རིང་བུ་ནི་མེད་པ་དང་། །</s>
    <s id="3733:2">སྡུག་བསྔལ་མང་པོ་བཟོད་པར་འགྱུར། །</s>
  </p>
  <p id="3734">
    <s id="3734:1" flag="alternateSource">དེ་ལས་གཞན་པ་བཟློག་པ་ལ། །སྐྱེ་བོ་རྣམ་པར་བཟློག་པ་སྣང་། །</s>
  </p>
  <p id="3735">
    <s id="3735:1" flag="alternateSource">མོན་གྲུའི་ཕྱེད་དང་མོན་གྲེ་དང་། །དེ་བཞིན་ཁྲུམས་སྟོད་ཕྱེད་དག་ནི། །དེ་ཡི་ཁྱིམ་དུ་འགྱུར་བ་ནི། །བུམ་པ་ཞེས་ནི་བརྗོད་པ་ཡིན། །</s>
  </p>
  <p id="3736">
    <s id="3736:1" flag="alternateSource">འདི་ལ་གཟའ་ཡི་གཙོ་བོ་ནི། །ཞིང་དུ་<ref folio="F.215.a"/>རྟག་ཏུ་བརྟེན་པ་ཡིན། །</s>
  </p>
  <p id="3737">
    <s id="3737:1" flag="alternateSource">དེ་བཞིན་འདྲེས་པའང་ཟླ་བ་དང་། །བློ་ལྡན་པ་ཝ་སངས་ཉིད་ཡིན། །</s>
  </p>
  <p id="3738">
    <s id="3738:1" flag="alternateSource">འདི་དག་སྐྱེ་བར་འགྱུར་བ་ནི། །མཚན་མོའམ་ནམ་ནི་ལངས་པར་སྣང་། །</s>
  </p>
  <p id="3739">
    <s id="3739:1" flag="alternateSource">རྟག་ཏུ་སྐྱེ་འདི་བཟང་པོ་སྟེ། །</s>
  </p>
  <p id="3740">
    <s id="3740:1" flag="alternateSource">འཇིག་རྟེན་སྤྱོད་པ་དག་པ་ཡིན། །</s>
  </p>
  <p id="3741">
    <s id="3741:1" flag="alternateSource">མི་ནི་མ་རུངས་ལས་བྱེད་ཅིང་། །བློ་དང་ལྡན་པར་བརྗོད་པ་ཡིན། །</s>
  </p>
  <p id="3742">
    <s id="3742:1" flag="alternateSource">ལོངས་སྤྱོད་སྣ་ཚོགས་ཕུན་སུམ་ཚོགས། །ས་སྟེང་རྗེས་སུ་སྤྱོད་པར་འགྱུར། །</s>
  </p>
  <p id="3743">
    <s id="3743:1" flag="alternateSource">དེ་ལས་གཞན་དུ་བཟློག་ན་ནི། །དབུལ་ཞིང་ནད་རྣམས་སྣོད་དུ་འགྱུར། །</s>
  </p>
  <p id="3744">
    <s id="3744:1" flag="alternateSource">རྒྱུ་སྐར་ཁྲུམས་སྨད་ཉིད་དང་ནི། །ནམ་གྲུ་ཞེས་ནི་བརྗོད་པ་དང་། །ཁྲུམས་སྟོད་ཀྱི་ནི་བཞི་ཆ་ལ། །ཁྱིམ་ནི་ཉ་རུ་རབ་ཏུ་བརྟགས། །</s>
  </p>
  <p id="3745">
    <s id="3745:1" flag="alternateSource">སྐྱེ་བ་དེ་དག་རྟག་གནས་པ། །ཀུན་ཏུ་ཇི་ལྟར་སྣང་ཞེ་ན། །</s>
  </p>
  <p id="3746">
    <s id="3746:1" flag="alternateSource">མཚན་མོའི་ཐུན་གྱི་བར་མ་དང་། །ཉིན་པར་ཉི་མ་ཤར་བ་དང་། །ཉི་མ་ཐུན་ཕྱེད་འདས་པ་དང་། །ཉིན་ཕྱེད་ཅུང་ཟད་འདས་པ་དང་། །ལྷག་མ་ཁྲུ་གང་ཙམ་འདས་པར། །འདི་ཡི་དུས་སུའང་སྐྱེས་པ་ནི། །དག་པ་དང་ནི་རབ་དག་ཉིད། །པ་སངས་ཉིད་ཀྱིས་རབ་ཏུ་མཆོད། །</s>
  </p>
  <p id="3747">
    <s id="3747:1" flag="alternateSource">པ་ཝ་སངས་ཀྱི་ཞིང་ཞེས་པ། །</s>
    <s id="3747:2">ལྷ་ཡི་རིགས་ཞེས་ཚངས་པར་སྤྱོད། །</s>
  </p>
  <p id="3748">
    <s id="3748:1" flag="alternateSource">སེར་དང་དཀར་བའི་མདོག་དག་གི། །གཟའ་ཡིས་ཀྱང་ནི་རབ་ཏུ་བསྟེན། །</s>
  </p>
  <p id="3749">
    <s id="3749:1" flag="alternateSource">དེས་ཤིང་རྟག་ཏུ་དགེ་བ་དང་། །ཆོས་ལྡན་མཆོག་ཏུ་བཟང་བ་ཡིན། །</s>
  </p>
  <p id="3750">
    <s id="3750:1" flag="alternateSource">མི་ནི་དེ་ལ་སྐྱེས་གྱུར་པ། །ཡན་ལག་ཀུན་ཀྱང་ཤིན་ཏུ་མཛེས། །</s>
  </p>
  <p id="3751">
    <s id="3751:1" flag="alternateSource">བརྩོན་འགྲུས་ཆེ་ཞིང་རྒྱལ་པོ་འདོད། །</s>
  </p>
  <p id="3752">
    <s id="3752:1" flag="alternateSource">གཉེན་དང་བཤེས་ནི་བརྟན་པ་དང་། །</s>
    <s id="3752:2">ཚེ་རིང་ལོངས་སྤྱོད་ཆེ་བ་དང་། །དམའ་བའི་ཡུལ་ལ་ཡང་དག་བརྟེན། །</s>
  </p>
  <p id="3753">
    <s id="3753:1" flag="alternateSource">ཤར་གྱི་ཕྱོགས་ལ་བརྟེན་ནས་ནི། །དེ་དག་རྟག་ཏུ་སྐྱེ་བར་འགྱུར། །</s>
  </p>
  <p id="3754">
    <s id="3754:1" flag="alternateSource">དེ་དག་མྱ་ངམ་ཕྱོགས་སུ་ནི། །རྟག་ཏུ་སྐྱེ་བར་མི་འགྱུར་ཏེ། །</s>
  </p>
  <p id="3755">
    <s id="3755:1" flag="alternateSource">ཉ་ནི་ཐང་ལ་ཡོངས་སྤྱོད་པར། །ནམ་ཡང་སྣང་བ་མ་ཡིན་ནོ། །</s>
  </p>
  <p id="3756">
    <s id="3756:1" flag="alternateSource">དྲང་སྲོང་རྣམས་ཀྱི་ཆུ་གནས་དང་། །ཆུ་བོ་དག་ཏུ་འཕེལ་བར་འགྱུར། །</s>
  </p>
  <p id="3757">
    <s id="3757:1" flag="alternateSource">དེ་ལ་སྐྱེ་བར་རབ་བརྟན་པ། །ཁྱིམ་ཉིད་དུ་ནི་རབ་ཏུ་བསྟན། །</s>
  </p>
  <p id="3758">
    <s id="3758:1" flag="alternateSource">མི་ནི་དེ་དག་ལས་སྐྱེས་པ། །དམའ་བའི་ཡུལ་དུ་རྣམ་པར་འཕེལ། །</s>
  </p>
  <p id="3759">
    <s id="3759:1" flag="alternateSource">རྟག་ཏུ་ཤར་གྱི་ཕྱོགས་གནས་པའི། །ས་བདག་སྐལ་བ་ཆེན་པོར་འགྱུར། །</s>
  </p>
  <p id="3760">
    <s id="3760:1" flag="alternateSource">ཕུར་བུ་དང་ནི་སྤེན་པ་དག །</s>
  </p>
  <p id="3761">
    <s id="3761:1" flag="alternateSource">གཟའ་མཆོག་གི་ནི་མངོན་པར་བལྟས། །</s>
  </p>
  <p id="3762">
    <s id="3762:1" flag="alternateSource">ཤར་གྱི་ཕྱོགས་ཀྱི་བདག་པོ་<ref folio="F.215.b"/>བྱེད། །</s>
  </p>
  <p id="3763">
    <s id="3763:1" flag="alternateSource">དེ་དག་ལས་སྐྱེས་ཐེ་ཚོམ་མེད། །</s>
  </p>
  <p id="3764">
    <s id="3764:1" flag="alternateSource">ཁྱིམ་ནི་རྣམ་པ་མང་པོ་དང་། །རྒྱུ་སྐར་དུ་མ་གསུངས་པ་ཡང་། །</s>
    <s id="3764:2">རྣམ་པ་སྣ་ཚོགས་གཟའ་མཆོག་ཀྱང་། །སྔོན་གྱི་དུས་ཡིན་ད་ལྟར་མིན། །</s>
  </p>
  <p id="3765">
    <s id="3765:1" flag="alternateSource">མི་རྣམས་དེ་ལས་སྐྱེས་པ་ཡང་། །</s>
    <s id="3765:2">དེ་བཞིན་ཚེས་གྲངས་བཅོ་ལྔ་དང་། །</s>
    <s id="3765:3">ཉིན་ཞག་སུམ་ཅུ་དག་ཉིད་དེ། །</s>
  </p>
  <p id="3766">
    <s id="3766:1" flag="alternateSource">དེས་ན་ཟླ་བར་རབ་ཏུ་བསྟན། །</s>
  </p>
  <p id="3767">
    <s id="3767:1" flag="alternateSource">ཟླ་ཕྱེད་ཉིན་མཚན་བཅོ་ལྔ་སྟེ། །</s>
  </p>
  <p id="3768">
    <s id="3768:1" flag="alternateSource">ཟླ་ཕྱེད་གཉིས་ལ་ཟླ་བར་བརྗོད། །</s>
  </p>
  <p id="3769">
    <s id="3769:1" flag="alternateSource">དེས་ན་ཟླ་བ་བཅུ་གཉིས་ལ། །</s>
    <s id="3769:2">ལོ་གཅིག་ཏུ་ནི་རབ་ཏུ་བསྒྲགས། །འདི་ཙམ་དུས་ཀྱི་ཚོད་ལ་ནི། །དུས་ཀྱི་ཐ་མར་ཡོངས་སུ་བརྟགས། །</s>
  </p>
  <p id="3770">
    <s id="3770:1" flag="alternateSource">རྩོད་པའི་དུས་སུ་ཕྱིན་པ་ན། །</s>
  </p>
  <p id="3771">
    <s id="3771:1" flag="alternateSource">འདི་ཡི་གྲངས་སུ་རབ་ཏུ་བསྟན། །</s>
  </p>
  <p id="3772">
    <s id="3772:1" flag="alternateSource">མི་རྣམས་ཚེ་ནི་དེ་བཞིན་དུ། །ལོ་བརྒྱ་དག་ཏུ་བསྒྲགས་པ་ཡིན། །</s>
  </p>
  <p id="3773">
    <s id="3773:1" flag="alternateSource">དེ་དག་ལོ་ཚིགས་ཕྱིན་པ་ན། །</s>
  </p>
  <p id="3774">
    <s id="3774:1" flag="alternateSource">དུས་ནི་དྲུག་ཏུ་རབ་ཏུ་བརྗོད། །</s>
  </p>
  <p id="3775">
    <s id="3775:1" flag="alternateSource">དང་པོ་བར་དང་ཐ་མར་ནི། །དེ་དག་གསུམ་དུ་རབ་ཏུ་བསྟན། །</s>
  </p>
  <p id="3776">
    <s id="3776:1" flag="alternateSource">ལྷ་མཚམས་ལ་ནི་ས་འགུལ་ན། །</s>
  </p>
  <p id="3777">
    <s id="3777:1" flag="alternateSource">མི་རྣམས་འདིར་ནི་ཚེ་རིང་འགྱུར། །</s>
  </p>
  <p id="3778">
    <s id="3778:1" flag="alternateSource">དེ་དག་མི་ཡི་འཇིག་རྟེན་འདིར། །སྐྱེ་ཞིང་འཕེལ་བར་འགྱུར་བ་ཡིན། །</s>
  </p>
  <p id="3779">
    <s id="3779:1" flag="alternateSource">མི་མ་ཡིན་པ་འཇིག་རྟེན་འདིར། །ཕན་ཚུན་དུ་ནི་འབྱེར་བར་འགྱུར། །</s>
  </p>
  <p id="3780">
    <s id="3780:1" flag="alternateSource">དེ་དག་རྣམ་སྐྲག་འཇིགས་པ་དང་། །ཕན་ཚུན་དུ་ནི་རྣམ་པར་རྒྱུ། །</s>
    <s id="3780:2">ལྷ་དང་ལྷ་མིན་གཙོ་བོ་ནི། །གང་ཚེ་འཐབ་པར་རབ་འཇུག་པ། །དེ་ཚེ་མི་ཡི་འཇིག་རྟེན་འདིར། །ནད་ནི་འབྱུང་བར་བྱེད་པ་ཡིན། །</s>
  </p>
  <p id="3781">
    <s id="3781:1" flag="alternateSource">མཇུག་རིངས་ལས་དང་སྐར་མདའ་དང་། །གནམ་ལྕགས་དང་ནི་རྡོ་རྗེ་དང་། །</s>
    <s id="3781:2">དུད་པ་ཕྱོགས་ནི་མཐའ་དག་ཏུ། །དུ་བ་མཇུག་རིངས་རབ་ཏུ་སྣང་། །</s>
  </p>
  <p id="3782">
    <s id="3782:1" flag="alternateSource">ཟླ་བ་ཉི་མའི་དཀྱིལ་འཁོར་ལ། །མུན་ནག་གིས་ནི་ཁེབས་པར་གནས། །</s>
  </p>
  <p id="3783">
    <s id="3783:1" flag="alternateSource">ཉི་ཟླ་རྫུ་འཕྲུལ་ཆེན་པོ་དག །</s>
  </p>
  <p id="3784">
    <s id="3784:1" flag="alternateSource">བུག་པ་ཡོད་པར་སྣང་བ་དང་། །</s>
    <s id="3784:2">དེ་ལྟར་རྣམ་པ་སྣ་ཚོགས་པ། །རྣམ་མང་ཡང་ནི་སྣང་གྱུར་ན། །</s>
  </p>
  <p id="3785">
    <s id="3785:1" flag="alternateSource">མུ་གེ་ཚེ་ནི་ཉམས་པ་དང་། །དེ་བཞིན་ཡུལ་འཁོར་འཇིག་པ་དང་། །</s>
    <s id="3785:2">མི་ཡི་བདག་པོ་འཆི་བ་དང་། །སྡོམ་བརྩོན་འཇིགས་པ་ཆེན་པོ་འབྱུང་། །</s>
  </p>
  <p id="3786">
    <s id="3786:1" flag="alternateSource">འཇིག་རྟེན་དག་ནི་ཐམས་ཅད་ལ། །དེར་ནི་འཇིགས་སུ་རུང་བ་འབྱུང་། །</s>
  </p>
  <p id="3787">
    <s id="3787:1" flag="alternateSource">མཆུ་དང་ཐ་སྐར་དག་དང་ནི། །ནབ་སོ་ལ་ནི་ས་འགུལ་ན། །</s>
  </p>
  <p id="3788">
    <s id="3788:1" flag="alternateSource">དེ་ཚེ་དབུས་ཀྱི་ཡུལ་དག་ཏུ། །རྐུན་མ་བབ་ཅོལ་བྱེད་ལ་གནོད། །</s>
  </p>
  <p id="3789">
    <s id="3789:1" flag="alternateSource">ལྷོ་ཡི་ཕྱོགས་ལ་གནས་པ་ཡི། །རྒྱལ་<ref folio="F.216.a"/>པོ་ཆེན་པོ་རྣམ་པར་འཇིག །</s>
  </p>
  <p id="3790">
    <s id="3790:1" flag="alternateSource">བྲ་ཉེ་སྨིན་དྲུག་ཉིད་དང་ནི། །གང་ཚེ་སྣར་མ་དང་ནི་མགོ། །འགུལ་ན་འཇིག་རྟེན་འཇིགས་པ་ཆེ། །</s>
  </p>
  <p id="3791">
    <s id="3791:1" flag="alternateSource">དེ་ལ་དོགས་པ་རབ་ཏུ་འབྱུང་། །</s>
  </p>
  <p id="3792">
    <s id="3792:1" flag="alternateSource">ནུབ་ཕྱོགས་ན་ནི་གནས་པ་ཡི། །དེ་ཚེ་རྒྱལ་པོ་འཆི་བར་འགྱུར། །</s>
  </p>
  <p id="3793">
    <s id="3793:1" flag="alternateSource">གང་ཡང་མཐའ་འཁོབ་གནས་པ་ཡི། །ཀླ་ཀློ་རྐུ་བས་འཚོ་བྱེད་དང་། །དེ་བཞིན་འབིགས་བྱེད་སྟེང་གནས་དང་། །ནང་དུ་མི་ཡི་དབང་ཕྱུག་གནས། །</s>
  </p>
  <p id="3794">
    <s id="3794:1" flag="alternateSource">དེ་ཡང་དེ་ཡི་དུས་དག་ཏུ། །ནད་ཀྱིས་བརྒྱལ་ཞིང་གནོད་པར་འགྱུར། །</s>
  </p>
  <p id="3795">
    <s id="3795:1" flag="alternateSource">དེ་དག་ལ་ནི་དགྲ་རྣམས་འབྱུང་། །</s>
  </p>
  <p id="3796">
    <s id="3796:1" flag="alternateSource">གཅིག་ལ་གཅིག་ནི་ཡུལ་འཕྲོག་འགྱུར། །</s>
  </p>
  <p id="3797">
    <s id="3797:1" flag="alternateSource">རྒྱུ་སྐར་ལག་དང་རྒྱལ་དང་ནི། །སྐག་དང་དེ་བཞིན་གྲེ་དང་དབོ། །འདི་དག་ལ་ནི་ས་འགུལ་ན། །</s>
  </p>
  <p id="3798">
    <s id="3798:1" flag="alternateSource">མི་བདག་ཀུན་ནི་མི་མཐུན་ནས། །</s>
  </p>
  <p id="3799">
    <s id="3799:1" flag="alternateSource">ཕན་ཚུན་གནོད་པ་བྱེད་འགྱུར་བ། །གསོད་དང་འཆིང་དང་གནོད་པ་དང་། །མུ་གེ་དག་ཀྱང་རབ་ཏུ་འབྱུང་། །</s>
  </p>
  <p id="3800">
    <s id="3800:1" flag="alternateSource">མེ་བཞི་ནག་པ་ས་རི་དང་། །དེ་བཞིན་ལྷ་མཚམས་སྣྲོན་ཉིད་ལ། །སྣོད་ཀྱི་འཇིག་རྟེན་སར་གྱུར་པ། །འདི་ལ་གང་ཚེ་འགུལ་གྱུར་ན། །</s>
  </p>
  <p id="3801">
    <s id="3801:1" flag="alternateSource">ཁ་བ་ཅན་གནས་ཀླ་ཀློ་དང་། །རྐུན་མ་ཀུན་ནས་གནས་པ་དང་། །བལ་ཡུལ་གྱི་ནི་བདག་པོ་དང་། །ཁ་ཤའི་ལུང་པར་གནས་པ་ཡི། །དེར་ནི་མི་བདག་མ་ལུས་པ། །ཕན་ཚུན་དུ་ནི་མི་མཐུན་ནས</s>
  </p>
  <p id="3802">
    <s id="3802:1" flag="alternateSource">ཐམས་ཅད་གཡུལ་ལ་སྤྱོད་འགྱུར་བར། །འདིར་ནི་ཐེ་ཚོམ་མེད་པ་ཡིན། །</s>
  </p>
  <p id="3803">
    <s id="3803:1" flag="alternateSource">རྒྱུ་སྐར་གང་ཡིན་སྣྲུབས་དང་ནི། །ཆུ་ནི་སྟོད་སྨད་གཉི་ག་ལ། །ས་ཡི་སྟེང་དུ་འགུལ་བར་ནི། །འདི་དག་ལ་ནི་རབ་མཐོང་ན། །</s>
  </p>
  <p id="3804">
    <s id="3804:1" flag="alternateSource">ཤར་གྱི་ཕྱོགས་ཀྱི་མི་རྣམས་དང་། །པོན་དྲ་ཨོ་ཊ་ཀཱ་མ་རུ། །བྷངྒ་ལ་བདག་རྒྱལ་པོ་ནི། །འཆི་བར་འདི་ལ་ཐེ་ཚོམ་མེད། །</s>
  </p>
  <p id="3805">
    <s id="3805:1" flag="alternateSource">གཽ་ཊཱའི་བདག་པོ་དཔལ་དང་ལྡན། །</s>
  </p>
  <p id="3806">
    <s id="3806:1" flag="alternateSource">ཡུལ་འཁོར་གཞན་གྱིས་ཡོངས་བསྐོར་བའམ། །</s>
    <s id="3806:2">འཕྲལ་ལ་ན་བར་གྱུར་པ་དང་། །ལ་ལར་ཡང་ན་འཆི་བར་འགྱུར། །</s>
  </p>
  <p id="3807">
    <s id="3807:1" flag="alternateSource">འཇིག་རྟེན་རྒྱ་མཚོའི་ངོགས་གནས་དང་། །གངྒཱའི་འགྲམ་དུ་ཡང་དག་གནས། །</s>
  </p>
  <p id="3808">
    <s id="3808:1" flag="alternateSource">ཆུ་ཡིས་ཐམས་ཅད་ཁྱེར་བའམ། །ནད་རྣམས་མང་པོ་ཀུན་གནོད་བྱེད། །</s>
  </p>
  <p id="3809">
    <s id="3809:1" flag="alternateSource">གྲོ་བཞིན་དང་ནི་མོན་གྲུ་དང་། །མོན་གྲེ་དང་ནི་ཆུ་སྟོད་དང་། །དེ་བཞིན་དུ་ནི་ཆུ་སྨད་དང་། །གལ་ཏེ་ནམ་གྲུ་ལས་སྐྱེས་པ། །རབ་ཏུ་འགུལ་བ་ཉིན་ཕྱེད་ལ། །སྣོད་ཀྱི་འཇིག་<ref folio="F.216.b"/>རྟེན་ཡང་དག་འགུལ། །ས་རྣམས་ཐམས་ཅད་རབ་འགུལ་བ། །རི་བོ་དང་ནི་ནགས་སུ་བཅས། །</s>
  </p>
  <p id="3810">
    <s id="3810:1" flag="alternateSource">རྟག་ཏུ་ནམ་མཁའ་ལ་སྣང་བ། །འཕར་ཞིང་འོག་ཏུ་འབྱུང་བྱེད་ན། །</s>
  </p>
  <p id="3811">
    <s id="3811:1" flag="alternateSource">བྱང་ཕྱོགས་ཀྱི་ནི་ཡུལ་དག་དང་། །ནུབ་ཕྱོགས་ལ་ནི་ཡང་དག་གནས། །</s>
  </p>
  <p id="3812">
    <s id="3812:1" flag="alternateSource">ལྷོ་ཡི་ཕྱོགས་ནི་ཐམས་ཅད་དང་། །ཕྱོགས་རྣམས་ཀུན་ལ་གནས་བྱེད་པའི། །མི་མཆོག་ས་ནི་མང་སྤྱོད་པ། །ཕན་ཚུན་དུ་ནི་གནོད་པ་བྱེད། །</s>
  </p>
  <p id="3813">
    <s id="3813:1" flag="alternateSource">སེམས་ཅན་རྣམས་ནི་གནོད་ཆེན་ལྡན། །</s>
  </p>
  <p id="3814">
    <s id="3814:1" flag="alternateSource">མུ་གེས་ཡུལ་འཁོར་འབྱེར་བར་འགྱུར། །</s>
  </p>
  <p id="3815">
    <s id="3815:1" flag="alternateSource">ཐོ་རངས་ས་ནི་འགུལ་གྱུར་ན། །</s>
  </p>
  <p id="3816">
    <s id="3816:1" flag="alternateSource">ལུས་ཅན་ཤིས་དང་ཞི་བར་འགྱུར། །</s>
  </p>
  <p id="3817">
    <s id="3817:1" flag="alternateSource">དེ་ལས་ཅུང་ཟད་ཕྱི་དུས་ན། །</s>
  </p>
  <p id="3818">
    <s id="3818:1" flag="alternateSource">དྲག་པོའི་འགུལ་བ་རབ་ཏུ་སྐྱེ། །</s>
  </p>
  <p id="3819">
    <s id="3819:1" flag="alternateSource">དེ་ནས་ཅུང་ཟད་ཕྱིས་འགུལ་ན། །</s>
  </p>
  <p id="3820">
    <s id="3820:1" flag="alternateSource">ཡུལ་ནི་མ་ག་དྷཱར་གནོད་དང་། །</s>
    <s id="3820:2">ཨངྒའི་ཡུལ་དུ་གནོད་འགྱུར་ཏེ། །</s>
  </p>
  <p id="3821">
    <s id="3821:1" flag="alternateSource">མ་ག་དྷཱ་རྒྱལ་དེ་བཞིན་ནོ། །</s>
  </p>
  <p id="3822">
    <s id="3822:1" flag="alternateSource">དེ་ནས་ཅུང་ཟད་ཉིན་ཕྱེད་དམ། །ཕྱི་དྲོའི་དུས་སུ་གྱུར་པ་ན། །</s>
  </p>
  <p id="3823">
    <s id="3823:1" flag="alternateSource">གལ་ཏེ་ས་ནི་འགུལ་བར་གྱུར། །</s>
  </p>
  <p id="3824">
    <s id="3824:1" flag="alternateSource">ས་སྟེང་མ་ལུས་ཉིད་དག་གི །རབ་ཏུ་བྱུང་བ་ཐམས་ཅད་ལ། །</s>
    <s id="3824:2">རྟག་ཏུ་ནད་ནི་འབྱུང་བ་འཐོབ། །</s>
  </p>
  <p id="3825">
    <s id="3825:1" flag="alternateSource">རིམས་དང་ཡི་ག་འཆུས་དང་གཟེར། །དེ་བཞིན་ནད་ནི་འབྲུམ་བུ་ཡིས། །ཞག་བདུན་བཏབ་པར་གྱུར་ནས་ནི། །དེ་ནས་དེ་དག་སོས་པར་འགྱུར། །</s>
  </p>
  <p id="3826">
    <s id="3826:1" flag="alternateSource">དེ་ནས་ཉི་མ་ཡང་འདས་ནས། །</s>
  </p>
  <p id="3827">
    <s id="3827:1" flag="alternateSource">ས་ནི་གལ་ཏེ་འགུལ་གྱུར་ན། །</s>
  </p>
  <p id="3828">
    <s id="3828:1" flag="alternateSource">རིགས་བཞི་དག་གི་མཆོག་གྱུར་པ། །བྲམ་ཟེ་རྩྭ་ནི་སོ་མ་འཐུང་། །ཉོན་མོངས་རྒྱལ་པོའི་བློན་པོ་ནི། །འཆི་བར་འགྱུར་བར་ཐེ་ཚོམ་མེད། །</s>
  </p>
  <p id="3829">
    <s id="3829:1" flag="alternateSource">མདུན་ན་འདོན་ནི་ཆོས་དང་ལྡན། །</s>
  </p>
  <p id="3830">
    <s id="3830:1" flag="alternateSource">བློན་པོའམ་ཞམ་འབྲིང་བྱེད་པ་ན། །</s>
  </p>
  <p id="3831">
    <s id="3831:1" flag="alternateSource">གཞན་ཡང་སྡོམ་ཅན་གཙོ་བོ་ནི། །སྔགས་རྒྱུད་དོན་ལ་མཁས་པ་དང་། །བྲམ་ཟེ་དང་ནི་རྒྱལ་རིགས་དང་། །དེ་བཞིན་དམངས་རིགས་རྗེའུ་རིགས་དང་། །བརྟན་པ་མཁས་པ་དག་དང་ནི། །བསྟན་བཅོས་དེ་ཉིད་དོན་ལུགས་ལྡན། །</s>
  </p>
  <p id="3832">
    <s id="3832:1" flag="alternateSource">གསོད་དང་རབ་ཏུ་ཉམས་པའམ། །</s>
    <s id="3832:2">དྲན་ལྡན་ཐོས་དང་དེ་ཉིད་ཤེས། །</s>
  </p>
  <p id="3833">
    <s id="3833:1" flag="alternateSource">སྔོན་བྱུང་བ་ནི་སེམས་པ་དག །</s>
  </p>
  <p id="3834">
    <s id="3834:1" flag="alternateSource">མྱུར་དུ་ནད་ཀྱིས་འཇིགས་འགྱུར་ཏེ། །</s>
  </p>
  <p id="3835">
    <s id="3835:1" flag="alternateSource">གནམ་ལྕགས་རྡོ་རྗེས་ཤིང་ལ་བཞིན། །</s>
    <s id="3835:2">དེ་ནས་ཉི་མ་ནུབ་པ་ན། །</s>
  </p>
  <p id="3836">
    <s id="3836:1" flag="alternateSource">དེ་ནས་ཡང་ནི་སོང་བ་ན། །</s>
  </p>
  <p id="3837">
    <s id="3837:1" flag="alternateSource">ཕྱི་དྲོ་དུས་ཀྱི་མཐའ་ལ་ནི། །གལ་ཏེ་ས་ནི་རབ་ཏུ་འགུལ། །དེ་བཞིན་སེམས་ཅན་འདྲེས་པ་དང་། །དུད་འགྲོ་དག་གི་<ref folio="F.217.a"/>འགྲོ་བ་དང་། །</s>
    <s id="3837:2">མི་ཡི་འཇིག་རྟེན་གཙོ་བོ་དག །</s>
  </p>
  <p id="3838">
    <s id="3838:1" flag="alternateSource">དེ་ཚེ་འགུམ་དང་རྣམ་པར་འཇིག །</s>
  </p>
  <p id="3839">
    <s id="3839:1" flag="alternateSource">མཚན་མོའི་ཐུན་ནི་དང་པོ་ལ། །གལ་ཏེ་ས་ནི་འགུལ་གྱུར་ན། །</s>
  </p>
  <p id="3840">
    <s id="3840:1" flag="alternateSource">སེམས་ཅན་འདྲེས་པ་སྣ་ཚོགས་དང་། །དུད་འགྲོའི་སྐྱེ་གནས་རྣམས་དང་ནི། །མི་ནི་འཇིག་རྟེན་གཙོ་རྣམས་སུ། །ཆར་ཆེན་རབ་ཏུ་འབྱུང་བར་འགྱུར། །</s>
  </p>
  <p id="3841">
    <s id="3841:1" flag="alternateSource">ཅུང་ཟད་ཐུན་དེ་བྲི་གྱུར་ལ། །ས་ནི་འགུལ་བར་གྱུར་པ་ཡི། །དེ་ཚེ་རྟགས་དེ་སྣང་གྱུར་ན། །</s>
  </p>
  <p id="3842">
    <s id="3842:1" flag="alternateSource">རླུང་དང་ཆར་པའི་འཇིགས་ཆེན་འབྱུང་། །</s>
  </p>
  <p id="3843">
    <s id="3843:1" flag="alternateSource">དེ་ནས་ཐུན་དེ་ཟད་པའི་མཐར། །འགུལ་སྣང་ལས་ནི་མི་བཟད་པ། །ནུབ་ཕྱོགས་མི་ཡི་བདག་པོ་ཡི། །ཕ་རོལ་དམག་ཚོགས་འབྱུང་བར་ཤེས། །</s>
  </p>
  <p id="3844">
    <s id="3844:1" flag="alternateSource">ཐུན་ནི་གཉིས་པ་དང་པོ་ལ། །གལ་ཏེ་ས་ནི་འགུལ་བ་བྱུང་། །</s>
  </p>
  <p id="3845">
    <s id="3845:1" flag="alternateSource">གཞན་གྱི་དམག་ཚོགས་ནད་དང་འཆི། །</s>
  </p>
  <p id="3846">
    <s id="3846:1" flag="alternateSource">ཁོང་པའི་ནད་ནི་མི་བཟད་འབྱུང་། །</s>
  </p>
  <p id="3847">
    <s id="3847:1" flag="alternateSource">མཁྲིས་པ་བད་ཀན་ལས་གྱུར་ནད། །སྐྱེ་བོ་རྣམས་ལ་འབྱུང་བར་འགྱུར། །</s>
  </p>
  <p id="3848">
    <s id="3848:1" flag="alternateSource">འབྱུང་པོ་རྣམས་ནི་སྐྱོ་འགྱུར་ཞིང་། །དེ་ཚེ་ཕྱོགས་དང་ཕྱོགས་སུ་འགྲོ། །</s>
  </p>
  <p id="3849">
    <s id="3849:1" flag="alternateSource">དེ་ནས་གཉིས་པའི་ཐུན་དཀྱིལ་དུ། །ས་ནི་རབ་ཏུ་འགུལ་བྱུང་ན། །</s>
  </p>
  <p id="3850">
    <s id="3850:1" flag="alternateSource">རླུང་ཆེན་འབྱུང་བར་ཤེས་བྱ་སྟེ། །</s>
  </p>
  <p id="3851">
    <s id="3851:1" flag="alternateSource">ཤིང་དང་ལྷ་ཁང་འགྱེལ་བར་འགྱུར། །</s>
  </p>
  <p id="3852">
    <s id="3852:1" flag="alternateSource">ཡང་ཐོག་ར་བ་རི་རྣམས་ཀྱི། །རྩེ་མོ་འཇིག་པར་ཐེ་ཚོམ་མེད། །</s>
  </p>
  <p id="3853">
    <s id="3853:1" flag="alternateSource">གནས་དང་འདུག་གནས་བཟང་པོ་དང་། །ཁང་པ་དང་ནི་རྟ་བབས་དང་། །དུད་འགྲོ་རྣམས་ཀྱི་འདུག་གནས་ཀྱང་། །ས་ལ་མྱུར་དུ་ལྟུང་བར་འགྱུར། །</s>
  </p>
  <p id="3854">
    <s id="3854:1" flag="alternateSource">དེ་ནས་མཚན་ཕྱེད་དུས་དག་ཏུ། །གལ་ཏེ་ས་ནི་འགུལ་བ་བྱུང་། །</s>
  </p>
  <p id="3855">
    <s id="3855:1" flag="alternateSource">དེ་ཚེ་ཤར་ཕྱོགས་ཡུལ་གྱི་བདག །མི་མཆོག་གཙོ་བོ་འཆི་བའམ། །དེ་བུ་འཆི་བར་འགྱུར་བའམ། །མུ་གེ་འབྱུང་བར་རབ་ཏུ་སྟོན། །</s>
  </p>
  <p id="3856">
    <s id="3856:1" flag="alternateSource">བར་མའི་ཐུན་ནི་བྲི་གྱུར་ནས། །</s>
  </p>
  <p id="3857">
    <s id="3857:1" flag="alternateSource">ཐ་མར་ཉེ་ལ་འགུལ་བ་བྱུང་། །</s>
  </p>
  <p id="3858">
    <s id="3858:1" flag="alternateSource">ས་རྣམས་དག་ནི་མ་ལུས་ལ། །ཞི་ཞིང་ནད་མེད་ངེས་པར་སྟོན། །</s>
  </p>
  <p id="3859">
    <s id="3859:1" flag="alternateSource">དེ་ནས་མཚན་ཕྱེད་མཐར་གྱུར་ལ། །གལ་ཏེ་ས་ནི་འགུལ་བར་སྣང་། །</s>
  </p>
  <p id="3860">
    <s id="3860:1" flag="alternateSource">གཤེར་ཆེན་ཡུལ་གྱི་དབུས་དག་ཏུ། །མི་ཡི་བདག་པོ་ནད་ཀྱིས་གནོན། །</s>
  </p>
  <p id="3861">
    <s id="3861:1" flag="alternateSource">ཕན་ཚུན་མི་མཐུན་གྱུར་ནས་ནི། །སྡུག་བསྔལ་མི་བཟད་འཆི་བར་འགྱུར། །</s>
  </p>
  <p id="3862">
    <s id="3862:1" flag="alternateSource">ཐུན་ནི་གསུམ་པར་ཕྱིན་ནས་འགུལ། །བྱིས་པ་རྣམས་ལ་བདེ་བ་འབྱུང་། །</s>
  </p>
  <p id="3863">
    <s id="3863:1" flag="alternateSource">སྦྲང་<ref folio="F.217.b"/>བུ་ཤ་སྦྲང་ཕྱེ་ལེབ་དང་། །རྐུན་པོ་རྣམས་ནི་འཇིག་པར་འགྱུར། །</s>
  </p>
  <p id="3864">
    <s id="3864:1" flag="alternateSource">ཐོ་རངས་འགུལ་བར་གྱུར་ན་ནི། །ཚེ་རིང་ནད་མེད་ལོ་ལེགས་བྱེད། །</s>
  </p>
  <p id="3865">
    <s id="3865:1" flag="alternateSource">གྲོང་ཁྱེར་གྱི་ནི་ཁོར་ཡུག་དག །</s>
  </p>
  <p id="3866">
    <s id="3866:1" flag="alternateSource">མེ་ཡིས་ཚིག་པར་ཤེས་པར་བྱ། །</s>
  </p>
  <p id="3867">
    <s id="3867:1" flag="alternateSource">ཉི་མ་འཆར་བའི་དུས་དག་ཏུ། །ས་ནི་རབ་ཏུ་འགུལ་བ་བྱུང་། །</s>
  </p>
  <p id="3868">
    <s id="3868:1" flag="alternateSource">དབུས་ཀྱི་ཡུལ་ནི་ཐམས་ཅད་དུ། །རྐུན་མས་རྣམ་པར་འཚེ་བར་འགྱུར། །</s>
  </p>
  <p id="3869">
    <s id="3869:1" flag="alternateSource">དེ་ཚེ་ཞག་ནི་བདུན་དག་ལས། །རྒྱལ་པོ་འཆི་བར་སྣང་བ་ཡིན། །</s>
  </p>
  <p id="3870">
    <s id="3870:1" flag="alternateSource">གང་དུ་སྟོབས་ནི་རབ་ཆེ་བ། །ས་ནི་འགུལ་བར་གྱུར་པ་ཡིན། །</s>
  </p>
  <p id="3871">
    <s id="3871:1" flag="alternateSource">དེ་ཚེ་གནས་ནི་དེ་དག་ཏུ། །དགེ་དང་མི་དགེའི་སྤྱོད་པ་སྣང་། །</s>
  </p>
  <p id="3872">
    <s id="3872:1" flag="alternateSource">སྐར་མདའ་གནམ་གྲུམ་ས་འགུལ་ནི། །སྐར་མདའ་དཀར་པོ་འབར་གྱུར་ན། །</s>
  </p>
  <p id="3873">
    <s id="3873:1" flag="alternateSource">དེས་ནི་སྔར་བསྟན་སེལ་བར་བྱེད། །</s>
  </p>
  <p id="3874">
    <s id="3874:1" flag="alternateSource">དེ་བཞིན་དཀར་མདོག་རྟག་ཏུ་ནི། །དགེ་ཞིང་རབ་ཏུ་བསྔགས་པ་ཡིན། །</s>
  </p>
  <p id="3875">
    <s id="3875:1" flag="alternateSource">མི་བཟད་ཆེན་པོ་ཁ་དོག་དམར། །</s>
  </p>
  <p id="3876">
    <s id="3876:1" flag="alternateSource">མེ་ཡིས་ཚིག་པར་ཉེ་བར་སྟོན། །</s>
  </p>
  <p id="3877">
    <s id="3877:1" flag="alternateSource">དུད་ཀའི་མདོག་ནག་ནག་པོ་ནི། །རྒྱལ་པོ་འཆི་བར་སྟོན་པ་ཡིན། །</s>
  </p>
  <p id="3878">
    <s id="3878:1" flag="alternateSource">སེར་བའམ་ཡང་ན་སེར་སྐྱ་འམ། །འདྲེས་པའི་མདོག་ནི་སྣང་གྱུར་ན། །</s>
  </p>
  <p id="3879">
    <s id="3879:1" flag="alternateSource">དེ་ཚེ་འདྲེས་པའི་ལས་འགྱུར་བ། །སྐར་མདའ་ལྟུང་བས་རྣམ་པར་སྟོན། །</s>
  </p>
  <p id="3880">
    <s id="3880:1" flag="alternateSource">གནམ་གྲུམ་ཉིད་དུ་བསྟན་པ་ནི། །གར་བྱུང་དེར་ནི་སྟོན་པ་སྟེ། །</s>
  </p>
  <p id="3881">
    <s id="3881:1" flag="alternateSource">གལ་ཏེ་དབུས་ན་དེ་ཚེ་དབུས། །ཡུལ་ཉིད་དུ་ནི་རབ་ཏུ་བསྟན། །</s>
  </p>
  <p id="3882">
    <s id="3882:1" flag="alternateSource">སྒྲ་བརྙན་སྙན་པ་བྱུང་ན་ནི། །བདེ་ཞིང་ནད་མེད་སྟོན་པར་བྱེད། །</s>
  </p>
  <p id="3883">
    <s id="3883:1" flag="alternateSource">མ་རུངས་མི་བཟད་འཇིག་རྟེན་དུ། །རྔ་སྒྲ་ཡིས་ནི་དགེ་བ་སྦྱིན། །</s>
  </p>
  <p id="3884">
    <s id="3884:1" flag="alternateSource">འཇིགས་དང་ཤིན་ཏུ་འཇིགས་རུང་སྒྲ། །དེར་ནི་མུ་གེ་སྟོན་པ་ཡིན། །</s>
  </p>
  <p id="3885">
    <s id="3885:1" flag="alternateSource">དེ་ལ་སོགས་པར་སྦྱོར་བ་ནི། །རྟག་ཏུ་གཟའ་རྣམས་འདོད་པ་ཡིན། །</s>
  </p>
  <p id="3886">
    <s id="3886:1" flag="alternateSource">རྒྱུ་སྐར་འདི་དག་མཐོང་བ་ལ། །གྲུབ་པའི་ལས་ནི་དེ་ཚེ་བྱ། །</s>
  </p>
  <p id="3887">
    <s id="3887:1" flag="alternateSource">ཐ་སྐར་སྣར་མ་ཉིད་དང་ནི། །རྒྱལ་དང་ཁྲུམས་ནི་སྟོད་སྨད་གཉིས། །ནམ་གྲུ་དང་ནི་ལྷ་མཚམས་དག །</s>
  </p>
  <p id="3888">
    <s id="3888:1" flag="alternateSource">བཟླས་པའི་དུས་སུ་རབ་ཏུ་བསྔགས། །</s>
  </p>
  <p id="3889">
    <s id="3889:1" flag="alternateSource">འདི་དག་ལ་ནི་སྔགས་རྣམས་འགྲུབ། །</s>
  </p>
  <p id="3890">
    <s id="3890:1" flag="alternateSource">གྲུབ་པའི་དོན་ཡང་སྟེར་བར་བྱེད། །</s>
  </p>
  <p id="3891">
    <s id="3891:1" flag="alternateSource">སྐར་མ་དག་ནི་འདི་དག་ལ། །དཀྱིལ་འཁོར་ཉིད་ཀྱང་བྲི་བར་བྱ། །</s>
  </p>
  <p id="3892">
    <s id="3892:1" flag="alternateSource">གཟའ་ཡི་རེས་ཀྱི་གཙོ་བོ་ནི། །སེར་དང་དཀར་བར་སྣང་བ་ཡིན། །</s>
  </p>
  <p id="3893">
    <s id="3893:1" flag="alternateSource">ཚེས་ནི་འདི་དག་ལ་དགེ་སྟེ། །</s>
  </p>
  <p id="3894">
    <s id="3894:1" flag="alternateSource">རྟག་ཏུ་ཟླ་བ་ཉ་བ་ཡིན། །</s>
  </p>
  <p id="3895">
    <s id="3895:1" flag="alternateSource">ཡུལ་གཞན་དག་ཏུ་འགྲོ་བྱེད་དང་། །<ref folio="F.218.a"/>དཀྱིལ་འཁོར་དག་ཀྱང་བྲི་བར་བྱ། །</s>
  </p>
  <p id="3896">
    <s id="3896:1" flag="alternateSource">དང་པོ་གསུམ་པ་ལྔ་པ་དང་། །བཅུ་པ་དང་ནི་བདུན་པ་དང་། །བཅུ་གསུམ་པ་ལ་ཅི་བདེ་བར། །མི་ཡི་བདག་པོ་འགྲོ་བར་བརྟག །</s>
  </p>
  <p id="3897">
    <s id="3897:1" flag="alternateSource">སྐྱེ་བོ་ཀུན་ལ་དགེ་བ་སྦྱིན། །</s>
  </p>
  <p id="3898">
    <s id="3898:1" flag="alternateSource">ཆས་ཤིང་འགྲོ་བར་རབ་ཏུ་བསྔགས། །</s>
  </p>
  <p id="3899">
    <s id="3899:1" flag="alternateSource">དཀྱིལ་འཁོར་གྱི་ནི་སྔགས་རྒྱུད་དག །</s>
  </p>
  <p id="3900">
    <s id="3900:1" flag="alternateSource">སྔགས་རྣམས་ཐམས་ཅད་མི་བྲིའོ། །འདི་དག་ལ་ནི་སྔགས་མི་འགྲུབ། །</s>
  </p>
  <p id="3901">
    <s id="3901:1" flag="alternateSource">བགེགས་ཀྱི་རྒྱུར་ནི་བསྟན་པ་ཡིན། །</s>
  </p>
  <p id="3902">
    <s id="3902:1" flag="alternateSource">འགྲོ་དང་སྦྱིན་སྲེག་གྲུབ་པ་ལ། །ཚེས་གྲངས་གཟའ་ནི་དམ་པར་ལྡན། །</s>
  </p>
  <p id="3903">
    <s id="3903:1" flag="alternateSource">ཕུར་བུ་པ་སངས་ཟླ་བ་དང་། །གཟའ་ལྷག་མཆོག་ནི་ལས་ཀུན་ལ། །</s>
    <s id="3903:2">གཟའ་མཆོག་འདི་དག་རྟག་ཏུ་ནི། །བཞི་པོ་ཚེས་དང་ལྡན་པ་ནི། །</s>
    <s id="3903:3">ས་སྟེང་འཇིག་རྟེན་ཀུན་ཏུ་ནི། །འགྲོ་བའི་ལས་ནི་གྲུབ་པར་བྱེད། །</s>
  </p>
  <p id="3904">
    <s id="3904:1" flag="alternateSource">མ་རུངས་འཆི་ལྟས་བྲལ་བ་ཡི། །ཉི་མ་ལ་ནི་བརྟག་པར་བྱ། །</s>
  </p>
  <p id="3905">
    <s id="3905:1" flag="alternateSource">ཡུད་ཙམ་བཅུ་གཉིས་ཁོ་ན་ནི། །དེ་ཡི་དུས་སུ་རབ་ཏུ་སྦྱར། །</s>
  </p>
  <p id="3906">
    <s id="3906:1" flag="alternateSource">དཀར་དང་བྱམས་ལྡན་ཉིད་དང་ནི། །མིག་དམར་དུ་ཡང་རབ་ཏུ་བསྟན། །</s>
  </p>
  <p id="3907">
    <s id="3907:1" flag="alternateSource">དྲག་བུ་དབང་ཆེན་དག་པ་དང་། །བྱི་བཞིན་ཉིད་དང་ལེགས་མཛེས་དང་། །འཁོར་དང་འཁོར་བར་བྱེད་པ་ཉིད། །དགེ་བ་སྦྱིན་ཞེས་བསྟན་པ་ཡིན། །</s>
  </p>
  <p id="3908">
    <s id="3908:1" flag="alternateSource">ཟླ་བ་མཆོག་ནི་སྦྱིན་པ་ཉིད། །འདི་དག་བཅུ་གཉིས་མཚན་ཉིད་ཡིན། །</s>
  </p>
  <p id="3909">
    <s id="3909:1" flag="alternateSource">ཡུད་ཙམ་དག་ཏུ་བསྟན་པ་ནི། །ཉིན་ཞག་སུམ་ཅུ་ཉིད་ལའོ། །</s>
  </p>
  <p id="3910">
    <s id="3910:1" flag="alternateSource">བཅུ་པ་ཆར་ནི་འབབ་འགྱུར་ཏེ། །</s>
  </p>
  <p id="3911">
    <s id="3911:1" flag="alternateSource">བཅུ་བཞི་པ་ནི་ཡུལ་འཁོར་འཇིག །</s>
  </p>
  <p id="3912">
    <s id="3912:1" flag="alternateSource">བརྒྱད་པ་བཅུ་གཉིས་པ་ཉིད་དང་། །བཞི་པ་ཉིད་ནི་སྤང་བར་བྱ། །</s>
  </p>
  <p id="3913">
    <s id="3913:1" flag="alternateSource">མྱུར་ལ་སོགས་པའི་གྲངས་དང་ལྡན། །</s>
  </p>
  <p id="3914">
    <s id="3914:1" flag="alternateSource">མར་ངོ་ལ་ནི་མཚན་མོ་ཡིན། །</s>
  </p>
  <p id="3915">
    <s id="3915:1" flag="alternateSource">ལྷག་མ་བགེགས་ནི་བྱེད་པ་ཡང་། །ལོག་འདྲེན་ཡིན་ཏེ་བཞི་པའོ། །</s>
  </p>
  <p id="3916">
    <s id="3916:1" flag="alternateSource">འདི་དག་གྲངས་ནི་ལྡན་པ་ལ། །དུས་འདི་དག་ཏུ་རབ་ཏུ་བསྟན། །</s>
  </p>
  <p id="3917">
    <s id="3917:1" flag="alternateSource">མིག་ནི་འབྱེད་དང་འཛུམས་པ་དང་། །སེ་གོལ་མྱུར་བའི་འགྲོས་འདི་ནི། །</s>
    <s id="3917:2">འདི་དག་དུས་ཀྱི་ཚད་དག་ནི། །རྒྱ་ཆེར་ཡང་ནི་བསྟན་པར་བྱ། །</s>
  </p>
  <p id="3918">
    <s id="3918:1" flag="alternateSource">སེ་གོལ་བརྒྱ་ཡི་ཚོགས་དག་ལ། །རྩ་རྒྱུན་གཅིག་ཏུ་བསྟན་པ་ཡིན། །</s>
  </p>
  <p id="3919">
    <s id="3919:1" flag="alternateSource">རྩ་རྒྱུན་བཞི་ལ་ཆུ་ཚོད་བསྟན། །</s>
  </p>
  <p id="3920">
    <s id="3920:1" flag="alternateSource">ཆུ་ཚོད་བཞི་ལ་ཐུན་ཞེས་བྱ། །</s>
  </p>
  <p id="3921">
    <s id="3921:1" flag="alternateSource">ཐུན་བཞི་ལ་ནི་ཉིན་པར་ཏེ། །</s>
  </p>
  <p id="3922">
    <s id="3922:1" flag="alternateSource">མཚན་མོ་དག་ཀྱང་དེ་བཞིན་བསྟན། །</s>
  </p>
  <p id="3923">
    <s id="3923:1" flag="alternateSource">དེ་ལྟར་བརྒྱད་དང་ལྡན་པ་ལ། །ཉིན་མཚན་<ref folio="F.218.b"/>དུ་ནི་རབ་ཏུ་བརྟགས། །</s>
  </p>
  <p id="3924">
    <s id="3924:1" flag="alternateSource">མིག་གི་འབྱེད་འཛུམས་བཅུ་ལ་ནི། །སྐད་ཅིག་ཙམ་དུ་རབ་ཏུ་བརྟགས། །</s>
  </p>
  <p id="3925">
    <s id="3925:1" flag="alternateSource">སྐད་ཅིག་བཅུ་ཞེས་བཤད་པ་ནི། །ཡུད་ཙམ་དུ་ནི་ཡོངས་སུ་བརྟགས། །</s>
  </p>
  <p id="3926">
    <s id="3926:1" flag="alternateSource">ཡུད་ཙམ་བཞི་ལ་ཐུན་གཅིག་ཅེས། །སྔགས་རིག་པས་ནི་ཡོངས་སུ་བརྟགས། །</s>
  </p>
  <p id="3927">
    <s id="3927:1" flag="alternateSource">འདི་ཙམ་དུས་ཀྱི་ཚད་ལ་ནི། །གསུམ་གྱི་གྲངས་སུ་ཡོངས་སུ་བརྟགས། །</s>
  </p>
  <p id="3928">
    <s id="3928:1" flag="alternateSource">སྦྱིན་སྲེག་དུས་དང་བཟླས་པ་ཡི། །གྲུབ་པའི་དུས་དང་སྦྱར་བར་བྱ། །</s>
  </p>
  <p id="3929">
    <s id="3929:1" flag="alternateSource">ཉལ་བའི་དུས་དང་མི་ཉལ་དང་། །རྟག་ཏུ་ཉིན་ཞག་ཕྲུགས་བཏུངས་ལ། །ཉིན་དང་མཚན་ནི་ཉི་མ་ཞེས། །དེ་ལྟར་མིང་ནི་འཇུག་པ་ཡིན། །</s>
  </p>
  <p id="3930">
    <s id="3930:1" flag="alternateSource">ཉི་མ་བཅྭ་ལྔ་ཉིད་ལ་ནི། །ཟླ་བ་ཕྱེད་དུ་རབ་ཏུ་བསྟན། །</s>
  </p>
  <p id="3931">
    <s id="3931:1" flag="alternateSource">ཟླ་ཕྱེད་གཉིས་ལ་ཟླ་བ་ཞེས། །རྩིས་ཤེས་འཇིགས་པ་མེད་པས་བསྟན། །</s>
  </p>
  <p id="3932">
    <s id="3932:1" flag="alternateSource">དེ་བཞིན་ཟླ་བ་ཟླ་དྲུག་གིས། །སྒྲ་གཅན་གྱིས་ཀྱང་འཛིན་པ་ཡིན། །</s>
  </p>
  <p id="3933">
    <s id="3933:1" flag="alternateSource">དེ་ནས་ཟླ་བ་བཅུ་གཉིས་ལ། །ལོ་ཡི་སྒྲར་ནི་རབ་ཏུ་བསྒྲགས། །</s>
    <s id="3933:2">དེ་ནས་ལོ་ནི་བཅུ་གཉིས་ལ། །ལོ་ཆེན་ཞེས་ནི་དེ་ལ་བྱ། །</s>
  </p>
  <p id="3934">
    <s id="3934:1" flag="alternateSource">གཟའ་དང་རྒྱུ་སྐར་ཕྱིན་ཅི་ལོག །</s>
  </p>
  <p id="3935">
    <s id="3935:1" flag="alternateSource">ལྷ་མིན་དབང་པོ་ཐམས་ཅད་ཀྱང་། །</s>
    <s id="3935:2">དེ་ནས་ལོ་ནི་བཅུ་གཉིས་ལ། །འདིར་ནི་དགེ་དང་མི་དགེ་བྱེད། །</s>
  </p>
  <p id="3936">
    <s id="3936:1" flag="alternateSource">གང་ཚེ་ཡར་ངོར་ལྷ་མིན་དབང་། །སྒྲ་གཅན་རབ་ཏུ་སྣང་འགྱུར་ཞིང་། །ཟླ་བ་ཉི་མའི་དཀྱིལ་འཁོར་ནི། །མ་ལུས་རབ་ཏུ་ཟིན་གྱུར་ན། །</s>
  </p>
  <p id="3937">
    <s id="3937:1" flag="alternateSource">མཚོན་གྱི་ཚོགས་ནི་ཆེན་པོ་ཡང་། །ས་ཡི་སྟེང་དུ་སྣང་བར་འགྱུར། །</s>
  </p>
  <p id="3938">
    <s id="3938:1" flag="alternateSource">དེ་ལ་སོགས་པ་ཆེན་པོ་ནི། །དུས་དང་དུས་སུ་རབ་སྦྱོར་འགྱུར། །</s>
  </p>
  <p id="3939">
    <s id="3939:1" flag="alternateSource">རྣམ་པ་དུ་མ་མང་པོ་ཡི། །བགེགས་ནི་མི་བཟད་སྣང་བར་འགྱུར། །</s>
  </p>
  <p id="3940">
    <s id="3940:1" flag="alternateSource">དུས་ཀྱི་ཐ་མར་ཕྱིན་པ་ན། །</s>
  </p>
  <p id="3941">
    <s id="3941:1" flag="alternateSource">འཇིག་རྟེན་སྣོད་ནི་ཆོས་མིན་ལ། །</s>
    <s id="3941:2">རྒྱུ་སྐར་སྣྲུབས་ལ་གནས་པ་ལ། །ཟླ་བ་མ་ལུས་འཛིན་འགྱུར་ཞིང་། །མཚན་མོ་མ་ལུས་འཛིན་པ་ཉིད། །ཟླ་བ་འཛིན་པ་ནུབ་བཞིན་དང་། །</s>
    <s id="3941:3">གལ་ཏེ་ཉི་མ་ཉིན་པར་ནི། །ནུབ་བཞིན་དུ་ནི་འཛིན་འགྱུར་དང་། །</s>
    <s id="3941:4">ཉི་མ་དང་ནི་ཟླ་བ་ཉིད། །མཚན་ཕྱེད་དག་ཏུ་གཟུང་གྱུར་ནས</s>
  </p>
  <p id="3942">
    <s id="3942:1" flag="alternateSource">ལྷ་མིན་དབང་པོའི་གྲིབ་མ་ཡིས། །གལ་ཏེ་འཇིགས་ཤིང་ནུབ་གྱུར་ན། །</s>
  </p>
  <p id="3943">
    <s id="3943:1" flag="alternateSource">ཤར་ཕྱོགས་གནས་པའི་རྒྱལ་པོ་ནི། །སྡང་བས་གསོད་པར་ཐེ་ཚོམ་མེད། །</s>
  </p>
  <p id="3944">
    <s id="3944:1" flag="alternateSource">རང་ཉིད་འཆི་བའི་འཇིགས་པས་སམ། །གཞན་གྱིས་དེ་ནི་<ref folio="F.219.a"/>གསོད་པར་འགྱུར། །</s>
  </p>
  <p id="3945">
    <s id="3945:1" flag="alternateSource">ཀླ་ཀློ་ཡི་ནི་བདག་པོ་ཉིད། །ཤར་ཕྱོགས་སུ་ནི་གསོད་པར་བྱེད། །</s>
  </p>
  <p id="3946">
    <s id="3946:1" flag="alternateSource">ཨོ་ཌའི་ཡུལ་གྱི་མི་རྣམས་དང་། །དེ་ཚེ་རྡོ་རྗེ་ཞེས་བདག་ཀྱང་། །</s>
    <s id="3946:2">གལ་ཏེ་ཐ་སྐར་སྣར་མ་དང་། །དེ་བཞིན་དུ་ནི་བྲ་ཉེ་དང་། །སྨིན་དྲུག་དག་ལ་ཉི་ཟླ་ནི། །གང་ཚེ་འཛིན་པར་སྣང་འགྱུར་ན</s>
  </p>
  <p id="3947">
    <s id="3947:1" flag="alternateSource">རྣམ་པ་སྣ་ཚོགས་བད་ཀན་དང་། །མཁྲིས་པ་དང་ནི་རླུང་གྱུར་དང་། །</s>
    <s id="3947:2">དེ་བཞིན་འདྲེས་པར་གྱུར་པ་ནི། །གཞན་ཡང་ལུས་ཅན་ཀུན་ལ་འབྱུང་། །</s>
  </p>
  <p id="3948">
    <s id="3948:1" flag="alternateSource">བྱིས་པ་དག་ནི་ཐམས་ཅད་ལ། །རྣམ་པ་དུ་མའི་ནད་རྣམས་འབྱུང་། །</s>
  </p>
  <p id="3949">
    <s id="3949:1" flag="alternateSource">གལ་ཏེ་རྒྱུ་སྐར་མཆུ་དང་ནི། །གྲེ་དང་དེ་བཞིན་དབོ་ཉིད་དང་། །མེ་བཞི་ནག་པ་ས་རི་དང་། །ས་ག་དག་གི་རྒྱུ་སྐར་ནི། །དེ་ལ་ཉི་ཟླ་ཤར་བ་ན། །</s>
  </p>
  <p id="3950">
    <s id="3950:1" flag="alternateSource">འཛིན་པར་ཐེ་ཚོམ་མེད་འགྱུར་ཞིང་། །ཉི་ཟླ་གཉིས་ནི་ཤར་ཕྱོགས་སུ། །སྒྲ་གཅན་གྱིས་ནི་ཟིན་གྱུར་ན། །</s>
  </p>
  <p id="3951">
    <s id="3951:1" flag="alternateSource">ཤར་ཕྱོགས་མི་ཡི་བདག་པོ་དང་། །ལཱ་ཌ་ཡུལ་གྱི་བདག་པོ་དང་། །ཨངྒ་མ་ག་དྷཱ་རྒྱལ་པོ། །མིག་གི་ནད་ཀྱིས་འདེབས་པའམ། །</s>
    <s id="3951:2">བུ་རྣམས་འཆི་བར་འགྱུར་བའམ། །དེ་རྣམས་འཆི་བས་ཉེར་འཇིགས་འགྱུར། །</s>
  </p>
  <p id="3952">
    <s id="3952:1" flag="alternateSource">དགྲ་རྣམས་སྡང་བའི་སེམས་ལྡན་པའི། །ཚོགས་ཀྱང་དེ་ཚེ་འབྱུང་བར་འགྱུར། །</s>
  </p>
  <p id="3953">
    <s id="3953:1" flag="alternateSource">མགོ་དང་ལག་དང་ནབ་སོ་དང་། །དེ་བཞིན་རྒྱལ་དང་སྐག་ཉིད་དང་། །ཉི་མ་ཟླ་བ་འདི་དག་ལ། །སྒྲ་གཅན་གྱིས་ཟིན་སྣང་གྱུར་ན། །</s>
  </p>
  <p id="3954">
    <s id="3954:1" flag="alternateSource">མ་ག་དྷཱ་རྒྱལ་གནོད་འགྱུར་ཞིང་། །དེ་བཞིན་ཡུལ་མི་དག་ལའང་གནོད། །</s>
  </p>
  <p id="3955">
    <s id="3955:1" flag="alternateSource">བློན་པོ་ནད་འཇིགས་ཤེས་པར་བྱ། །</s>
  </p>
  <p id="3956">
    <s id="3956:1" flag="alternateSource">འཆིང་དང་ཉོན་མོངས་གྲོང་ཁྱེར་འགྱུར། །</s>
  </p>
  <p id="3957">
    <s id="3957:1" flag="alternateSource">ལྷ་མཚམས་དང་ནི་སྣྲོན་དག་ལ། །སྒྲ་གཅན་གྱིས་ཟིན་ཀུན་ལ་སྣང་། །</s>
  </p>
  <p id="3958">
    <s id="3958:1" flag="alternateSource">དེ་ཚེ་ནད་རྣམས་ཀུན་ཏུ་འགྲོ། །</s>
  </p>
  <p id="3959">
    <s id="3959:1" flag="alternateSource">ཡུལ་མི་ཀུན་ལའང་ནད་རྣམས་འབྱུང་། །</s>
  </p>
  <p id="3960">
    <s id="3960:1" flag="alternateSource">གསོད་དང་འཆིང་དང་ཉོན་མོངས་དང་། །གནོད་པ་རྣམ་པ་དུ་མ་འབྱུང་། །</s>
  </p>
  <p id="3961">
    <s id="3961:1" flag="alternateSource">འཆིང་དང་གཞན་གྱི་དམག་ཚོགས་ནི། །སྐྱེ་བོའི་གཙོ་ལ་དེ་དག་སྐྱེ། །</s>
  </p>
  <p id="3962">
    <s id="3962:1" flag="alternateSource">ཆུ་སྟོད་དང་ནི་གྲོ་བཞིན་དང་། །དེ་བཞིན་ཆུ་སྨད་ཁོ་ན་ལ། །ཉི་མའི་དཀྱིལ་འཁོར་དབུས་གནས་དང་། །ཟླ་བ་ལ་ནི་དམར་བར་སྣང་། །</s>
  </p>
  <p id="3963">
    <s id="3963:1" flag="alternateSource">གཟའ་ནི་འཛིན་པར་སྣང་གྱུར་པ། །རྟག་ཏུ་མུ་གེ་འབྱུང་བར་འགྱུར། །</s>
  </p>
  <p id="3964">
    <s id="3964:1" flag="alternateSource">གྲོ་བཞིན་མོན་གྲེའི་རྒྱུ་སྐར་དང་། །<ref folio="F.219.b"/></s>
    <s id="3964:2">དེ་བཞིན་དུ་ནི་ཁྲུམས་སྟོད་དང་། །གང་ཚེ་མོན་གྲུ་དག་ལ་ནི། །གལ་ཏེ་ཉི་ཟླ་གཟས་ཟིན་ཏེ། །</s>
  </p>
  <p id="3965">
    <s id="3965:1" flag="alternateSource">གཟའ་ནི་བྱུང་བར་ཤེས་གྱུར་ན། །</s>
  </p>
  <p id="3966">
    <s id="3966:1" flag="alternateSource">ཁ་དོག་ནག་པ་ལ་བརྟེན་ནས། །</s>
  </p>
  <p id="3967">
    <s id="3967:1" flag="alternateSource">མྱ་ངན་ཆེན་པོ་ཉོན་མོངས་དང་། །མུ་གེ་ཀུན་ཏུ་འབྱུང་བར་ནི། །ཡུལ་མི་ཀུན་ལ་འབྱུང་བ་དང་། །རྒྱལ་པོ་རྐུན་མའི་འཇིགས་ཆེན་འབྱུང་། །</s>
  </p>
  <p id="3968">
    <s id="3968:1" flag="alternateSource">ནམ་གྲུ་རྒྱུ་སྐར་ཉིད་དང་ནི། །གང་ཚེ་ཁྲུམས་སྨད་དག་ལ་ནི། །ཟླ་བ་ཉི་མའི་དཀྱིལ་འཁོར་དུ། །ཤར་ནས་སྒྲ་གཅན་འཛིན་པ་ན། །</s>
  </p>
  <p id="3969">
    <s id="3969:1" flag="alternateSource">ནུབ་ཕྱོགས་ནས་ནི་ཉི་མ་འཛིན། །</s>
  </p>
  <p id="3970">
    <s id="3970:1" flag="alternateSource">མ་ག་དྷཱར་ནི་མི་ཡི་བདག །སེམས་ཅན་རྒྱལ་པོའི་ཐབས་ཉམས་པར། །ཟླ་ཕྱེད་གཅིག་གིས་སྣང་བར་འགྱུར། །</s>
  </p>
  <p id="3971">
    <s id="3971:1" flag="alternateSource">རྟག་ཏུ་སྒྲ་གཅན་འགྲོ་བ་ཡི། །མཚན་མ་འདི་དག་བསྟན་པ་ཡིན། །</s>
  </p>
  <p id="3972">
    <s id="3972:1" flag="alternateSource">ཟླ་བ་ཉི་མའི་དཀྱིལ་འཁོར་གྱིས། །ཕྱོགས་ནི་གང་ནས་ཟིན་གྱུར་པ། །དེ་དང་དེ་ཡི་ཕྱོགས་དག་ཏུ། །དགེ་དང་མི་དགེ་འབྱུང་བར་འགྱུར། །</s>
  </p>
  <p id="3973">
    <s id="3973:1" flag="alternateSource">གང་ཉིད་ས་སྟེང་འགུལ་བ་ནི། །འཇིག་རྟེན་མཚན་མས་བསྟན་པ་དག །</s>
  </p>
  <p id="3974">
    <s id="3974:1" flag="alternateSource">དགེ་དང་མི་དགེ་དེ་དང་དེར། །དེ་བཞིན་གཟས་ཟིན་ཤེས་པར་བྱ། །</s>
  </p>
  <p id="3975">
    <s id="3975:1" flag="alternateSource">ཁུག་རྣ་སེར་བ་མཇུག་རིངས་ནི། །ཉི་མ་ལྔ་ཡི་བར་དུ་ཡོད། །</s>
  </p>
  <p id="3976">
    <s id="3976:1" flag="alternateSource">དེ་འོག་འཇིག་རྟེན་སེམས་ལས་འབྱུང་། །</s>
  </p>
  <p id="3977">
    <s id="3977:1" flag="alternateSource">ངོགས་ལ་སྤྱོད་ཅིང་གནས་པ་ཡི། །</s>
    <s id="3977:2">ཡུལ་མི་ཐམས་ཅད་འཇིག་འགྱུར་ཞིང་། །ནད་ཀྱི་གཞི་ནི་འབྱུང་བ་ཡིན། །</s>
  </p>
  <p id="3978">
    <s id="3978:1" flag="alternateSource">བྱང་ཕྱོགས་གང་གཱའི་འགྲམ་གྱི་ནི། །རྒྱལ་པོ་དག་ཀྱང་འཇིག་པར་འགྱུར། །</s>
  </p>
  <p id="3979">
    <s id="3979:1" flag="alternateSource">དེ་བཞིན་ཁ་བ་ཅན་གྱི་དབུས། །བགྲོད་དཀའ་ཁྲད་ཁྲོད་ལ་གནས་དང་། །ས་ཡི་བདག་པོ་ལ་གནས་དང་། །ཁོ་ར་ཡུག་ན་རྩེ་རྗེ་དང་། །</s>
    <s id="3979:2">བྱང་ཕྱོགས་གང་གཱའི་འགྲམ་དག་ན</s>
  </p>
  <p id="3980">
    <s id="3980:1" flag="alternateSource">དེ་ཚེ་འགྲམ་སྤྱོད་བདག་པོ་དག །</s>
  </p>
  <p id="3981">
    <s id="3981:1" flag="alternateSource">མྱ་ངན་གདུང་བ་དུ་མ་ཡིས། །སྐྱེ་བོའི་བདག་པོ་དེ་འཆིང་འགྱུར། །</s>
  </p>
  <p id="3982">
    <s id="3982:1" flag="alternateSource">རྒྱུ་སྐར་གང་ལ་ས་འགུལ་བ། །དེ་ལ་ཁུག་རྣ་ཡང་དག་བསྟན། །</s>
  </p>
  <p id="3983">
    <s id="3983:1" flag="alternateSource">ཕྱོགས་རྣམས་མ་ལུས་ཁུག་རྣ་ནི། །མི་བཟད་འོད་ནི་སྤངས་པ་དང་། །ཉིན་ཞག་ལྔ་ཡི་བར་དུ་ཡང་། །རྟག་ཏུ་ཉིན་ཞག་མང་པོར་ནི། །</s>
    <s id="3983:2">ཕན་ཚུན་ཆོས་ནི་མི་མཐོང་དང་། །མི་ཡི་སྤྱོད་ཡུལ་མཐོང་བ་མིན། །</s>
  </p>
  <p id="3984">
    <s id="3984:1" flag="alternateSource">མི་རྣམས་དག་ནི་ཕན་ཚུན་དུ། །དེར་ནི་མཐོང་བར་འགྱུར་མ་ཡིན། །</s>
  </p>
  <p id="3985">
    <s id="3985:1" flag="alternateSource">དེར་ནི་འཇིག་ཆེན་འབྱུང་བར་ཤེས། །</s>
  </p>
  <p id="3986">
    <s id="3986:1" flag="alternateSource">རྒྱལ་<ref folio="F.220.a"/>པོ་ཡུལ་འཁོར་བཅས་ཏེ་འཇིག །</s>
  </p>
  <p id="3987">
    <s id="3987:1" flag="alternateSource">སྐར་མདའ་འཁོར་ཡུག་དག་ཏུ་ནི། །གང་དག་ལས་ཀྱིས་བྱུང་གྱུར་པ། །ཕྱོགས་ཀྱི་མཐར་ནི་རབ་སྣང་བ། །གཉིས་དང་གསུམ་ནི་མི་བཟད་ཡིན། །</s>
  </p>
  <p id="3988">
    <s id="3988:1" flag="alternateSource">མཚན་མོ་དབང་པོའི་གཞུ་ཉིད་དང་། །བྱ་རོག་གལ་ཏེ་འདབ་མ་དཀར། །དཀར་བའམ་ཡང་ན་ཁ་དོག་ནག །</s>
  </p>
  <p id="3989">
    <s id="3989:1" flag="alternateSource">ཡང་ན་དཀར་དང་ནག་པར་མཐོང་། །</s>
  </p>
  <p id="3990">
    <s id="3990:1" flag="alternateSource">ཕྱིན་ལོག་འདབ་ཆགས་ཁ་དོག་དང་། །ཕྱིན་ཅི་ལོག་གི་དུས་སྒྲ་དང་། །</s>
    <s id="3990:2">ཕྱིན་ཅི་ལོག་གི་བྱ་རྣམས་ཡོད། །</s>
  </p>
  <p id="3991">
    <s id="3991:1" flag="alternateSource">གང་དུ་དེར་ནི་འཇིགས་ཆེན་འབྱུང་། །</s>
  </p>
  <p id="3992">
    <s id="3992:1" flag="alternateSource">རྐང་གཉིས་རྐང་པ་བཞི་ཉིད་དང་། །རྐང་མེད་དང་ནི་རྐང་མང་དང་། །</s>
    <s id="3992:2">འདབ་ཆགས་དུད་འགྲོ་སྲོག་ཆགས་རྣམས། །</s>
    <s id="3992:3">ཕྱིན་ཅི་ལོག་འགྱུར་འཇིགས་ཆེན་བྱུང་། །</s>
  </p>
  <p id="3993">
    <s id="3993:1" flag="alternateSource">ཁྱི་ནི་གྱེན་དུ་གདོང་བལྟས་ཏེ། །</s>
  </p>
  <p id="3994">
    <s id="3994:1" flag="alternateSource">ཡང་དང་ཡང་དུ་ཟུགས་གྱུར་པ། །ཉིན་པར་རམ་ནི་མཚན་མོ་རུ། །གང་དུ་དེར་ནི་འཇིགས་ཆེན་འབྱུང་། །</s>
  </p>
  <p id="3995">
    <s id="3995:1" flag="alternateSource">དེ་ལྟར་རྣམ་པ་དུ་མ་དང་། །རྣམ་མང་གང་དུ་རབ་བརྟགས་པ། །དེར་ནི་ཆར་མི་འབབ་པར་འགྱུར། །</s>
  </p>
  <p id="3996">
    <s id="3996:1" flag="alternateSource">རྒྱལ་པོའི་ཚོགས་ཀྱང་རྣམ་པར་འཇིག །</s>
  </p>
  <p id="3997">
    <s id="3997:1" flag="alternateSource">ཇི་ལྟར་སྐྱེ་བའི་སྐར་མ་ནི། །དགེ་དང་མི་དགེའི་སྲོག་ཆགས་ཡིན། །</s>
  </p>
  <p id="3998">
    <s id="3998:1" flag="alternateSource">དེ་བཞིན་མཚན་མ་གང་སྐྱེས་པ། །དགེ་དང་མི་དགེ་བྱེད་པ་ཡིན། །</s>
  </p>
  <p id="3999">
    <s id="3999:1" flag="alternateSource">སྔོན་གྱི་རྒྱུ་ནི་མ་ཡིན་པ། །རྒྱུ་མཚན་ཅུང་ཟད་མི་མཐོང་སྟེ། །</s>
  </p>
  <p id="4000">
    <s id="4000:1" flag="alternateSource">རྒྱུ་མེད་རབ་ཏུ་འཇུག་བྱེད་པའི། །བགེགས་འབྱུང་བ་ནི་ཡོད་མ་ཡིན། །</s>
  </p>
  <p id="4001">
    <s id="4001:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། སྐར་མའི་དཔྱད་ཀྱི་རྒྱུ་མཚན་ཤེས་པའི་ལེའུ་རབ་འབྱམ་ལས་བཅྭ་བརྒྱད་པ་རྫོགས་སོ།། །།</s>
  </p>
  <p id="4002">
    <s id="4002:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གཟའ་དང་རྒྱུ་སྐར་དང་སྐར་མ་དང་སྐར་མཁན་གྱི་ཚོགས་རྣམས་ལ་བཀའ་སྩལ་པ། </s>
    <s id="4002:2">ཀྱེ་ཀྱེ་གཟའ་དང་རྒྱུ་སྐར་ཀྱི་ཚོགས་རྣམས་ཁྱེད་ཅག་ཐམས་ཅད་ཉོན་ཅིག །</s>
  </p>
  <p id="4003">
    <s id="4003:1" flag="alternateSource">འཇམ་དཔལ་གཞོན་ནུར་གྱུར་པའི་ཆོ་གའི་རྒྱལ་པོ་འདི་ལས་འདའ་བར་མ་བྱེད་ཅིག །</s>
  </p>
  <p id="4004">
    <s id="4004:1" flag="alternateSource">སྔགས་དང་། རྒྱུད་དང་། དབང་བསྐུར་བ་དང་། དཀྱིལ་འཁོར་དང་། ཆོ་ག་རྣམས་དང་། བཟླས་པ་དང་། ངེས་པར་སྡོམ་པ་དང་། རིག་པ་སྒྲུབ་པ་ལ་འཇུག་པ་དང་། <ref folio="F.220.b"/>རིག་པ་འཛིན་པ་རྣམས་ཀྱི་ཆོ་ག་དང་། རྒྱུ་སྐར་ཀྱི་སྤྱོད་པ་དང་། རྩིས་མངོན་པར་ཤེས་པ་རྣམས་ཀྱི་ཆོ་གའི་རྒྱལ་པོ་དེ་ལ་ཁྱེད་ཅག་རྣམས་ཀྱིས་དེར་བགེགས་མ་བྱེད་ཅིག །</s>
  </p>
  <p id="4005">
    <s id="4005:1" flag="alternateSource">བསྟན་པ་ལ་རབ་ཏུ་ཞུགས་པ་རྣམས་ལ་ལྷའི་ཚོགས་ཐམས་ཅད་ཀྱིས་ཀྱང་དེ་ལ་སྲུང་བགྱིས་ཤིག ། </s>
    <s id="4005:2">སེམས་ཅན་མ་རུངས་པ་ཐམས་ཅད་ཀྱང་དགག་པར་གྱིས་ཤིག །བསྟན་པར་གྱིས་ཤིག །</s>
    <s id="4005:3">ཐམས་ཅད་ཀྱི་ཐམས་ཅད་དུ་གསོད་པར་མ་བྱེད་ཅིག །</s>
  </p>
  <p id="4006">
    <s id="4006:1" flag="alternateSource">སྟོབས་བཅུ་དང་ལྡན་པ་རྣམས་ཀྱི་བསྟན་པ་ལ་རྣམ་པར་གཞག་པར་གྱིས་ཤིག །</s>
    <s id="4006:2">དེ་ནས་བཅོམ་ལྡན་འདས་ཤཱཀྱ་ཐུབ་པས་སེམས་ཅན་ཐམས་ཅད་ཀྱི་མ་རུངས་པ་ཐམས་ཅད་བཟློག་པའི་ཕྱིར། དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་མངོན་པར་འཕགས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="4007">
    <s id="4007:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་སྙོམས་པར་ཞུགས་མ་ཐག་ཏུ། ཕྱོགས་བཅུའི་འཇིག་རྟེན་གྱི་ཁམས་ན་རྣམ་པར་བཞུགས་པའི་དེ་བཞིན་གཤེགས་པ་ཐམས་ཅད་བཅོམ་ལྡན་འདས་ཤཱཀྱ་ཐུབ་པ་གནས་གཙང་མའི་གཞལ་མེད་ཁང་ན་བཞུགས་པ་ལ་རྣམ་པར་བལྟ་བའི་ཕྱིར་ཉེ་བར་ལྷགས་པར་གྱུར་ཏོ། །</s>
  </p>
  <p id="4008">
    <s id="4008:1" flag="alternateSource">བསམ་གྱིས་མི་ཁྱབ་པའི་སངས་རྒྱས་ཉེ་བར་ལྷགས་པ་རང་རང་གི་བྱིན་གྱིས་བརླབས་ཀྱིས་བཅོམ་ལྡན་འདས་ཤཱཀྱ་ཐུབ་པ་ལ་བོས་ཏེ། </s>
  </p>
  <p id="4009">
    <s id="4009:1" flag="alternateSource">གསུངས་ཤིག་གསུངས་ཤིག་དཔའ་བོ་ཆེ། །</s>
  </p>
  <p id="4010">
    <s id="4010:1" flag="alternateSource">འཇིག་རྟེན་རྣམས་ལའང་ཕན་པའི་ཕྱིར། །སྔགས་རྒྱུད་ཆོ་ག་ཇི་ལྟ་བར། །སྔགས་རྣམས་ཀུན་ལ་རབ་འཇུག་ཕྱིར། །</s>
    <s id="4010:2">རིག་པའི་རྒྱལ་པོ་རྫུ་འཕྲུལ་ཆེ། །</s>
  </p>
  <p id="4011">
    <s id="4011:1" flag="alternateSource">སངས་རྒྱས་ཀུན་གྱིས་གསུངས་པ་ཡི། །</s>
    <s id="4011:2">གཙོ་མཆོག་ཡི་གེ་གཅིག་པ་ནི། །དུས་ཉམས་རྩོད་པའི་དུས་དག་ཏུ། །</s>
    <s id="4011:3">སྔགས་རྣམས་ཀུན་གྱི་རབ་མཆོག་ནི། །སངས་རྒྱས་ཀུན་གྱིས་གསུངས་པ་ཡིན། །</s>
  </p>
  <p id="4012">
    <s id="4012:1" flag="alternateSource">གཙུག་ཏོར་རྒྱལ་པོ་སྟོབས་པོ་ཆེ། །</s>
  </p>
  <p id="4013">
    <s id="4013:1" flag="alternateSource">འབྱུང་པོ་ཀུན་ནི་ཟློག་པར་བྱེད། །</s>
  </p>
  <p id="4014">
    <s id="4014:1" flag="alternateSource">གཟའ་དང་རྒྱུ་སྐར་མ་མོ་རྣམས། །མ་རུངས་སེམས་ལྡན་འགོག་པར་བྱེད། །</s>
  </p>
  <p id="4015">
    <s id="4015:1" flag="alternateSource">འཇིག་རྟེན་བགེགས་རྣམས་ཇི་སྙེད་དང་། །དེ་བཞིན་གཞན་ཡང་གདུག་སེམས་ལྡན། །</s>
  </p>
  <p id="4016">
    <s id="4016:1" flag="alternateSource">སེམས་ཅན་རྣམས་ནི་རྗེས་གཟུང་དང་། །ཟློས་པ་རྣམས་ནི་བདེ་བྱའི་<ref folio="F.221.a"/>ཕྱིར། །བསྟན་པ་འདི་ལ་ཆོ་ག་མཆོག །སྟོབས་ཆེན་འཁོར་ལོས་སྒྱུར་བ་ཡིན། །</s>
  </p>
  <p id="4017">
    <s id="4017:1" flag="alternateSource">གཙུག་ཏོར་རྒྱལ་པོ་མཐུ་བོ་ཆེ། །</s>
  </p>
  <p id="4018">
    <s id="4018:1" flag="alternateSource">ཀུན་ལ་དབང་ཕྱུག་དམ་པ་ནི། །</s>
    <s id="4018:2">གང་གི་དུས་ནི་འདི་ཡིན་པ། །དེ་བཞིན་གཤེགས་པ་ཁྱོད་ཀྱིས་གསུངས། །</s>
  </p>
  <p id="4019">
    <s id="4019:1" flag="alternateSource">དེ་སྐད་གསུངས་ནས་སངས་རྒྱས་རྣམས། །མི་གསུང་བར་ནི་བཞུགས་པར་གྱུར། །</s>
  </p>
  <p id="4020">
    <s id="4020:1" flag="alternateSource">དེ་ནས་སངས་རྒྱས་འདུས་པ་དེ་རྣམས་ཀྱིས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་དུ་སེམས་ཅན་ཐམས་ཅད་སྣོད་ཀྱི་འཇིག་རྟེན་རྣམས་གཅིག་ཏུ་འབར་བར་གྱུར་ལ། </s>
    <s id="4020:2">སངས་རྒྱས་ཀྱིས་བྱིན་གྱིས་བརླབས་ཀྱིས་སེམས་ཅན་གཅིག་ལ་ཡང་གནོད་པར་མ་གྱུར་ཏེ</s>
  </p>
  <p id="4021">
    <s id="4021:1" flag="alternateSource">སྣང་བ་ཆེན་པོ་ཡང་དག་པར་སྣང་བར་གྱུར་ཏོ། །</s>
  </p>
  <p id="4022">
    <s id="4022:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ལ་གཟིགས་ཏེ། </s>
  </p>
  <p id="4023">
    <s id="4023:1" flag="alternateSource">བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང་དེ་ན་གནས་པའི་ལྷའི་བུ་རྣམས་དང་ཉན་ཐོས་དང་རང་སངས་རྒྱས་ཐམས་ཅད་དང་བཅོམ་ལྡན་འདས་དང་འཁོར་ཆེན་པོ་འདུས་པ་ལ་བཀའ་སྩལ་པ། </s>
    <s id="4023:2">སངས་རྒྱས་བཅོམ་ལྡན་འདས་དང་ཉན་ཐོས་དང་རང་སངས་རྒྱས་ཐམས་ཅད་དང་བྱང་ཆུབ་སེམས་དཔའ་རྣམས་དགོངས་སུ་གསོལ། </s>
  </p>
  <p id="4024">
    <s id="4024:1" flag="alternateSource">ཡི་གེ་གཅིག་པ་འདི་ནི་རིག་པའི་འཁོར་ལོས་སྒྱུར་བ། དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་གོང་ནས་གོང་དུ་གནས་པ་བསྟན་པ་ཐོགས་པ་མེད་པ། </s>
    <s id="4024:2">དཔག་ཏུ་མེད་པའི་སྟོབས་དང་ཕ་རོལ་གནོན་པ། </s>
    <s id="4024:3">བཅོམ་ལྡན་འདས་གཙུག་ཏོར་གྱི་རྒྱལ་པོ་འཁོར་ལོས་སྒྱུར་བའི་ཆོ་ག་ཡང་ངས་བཤད་པར་བྱའོ། །</s>
  </p>
  <p id="4025">
    <s id="4025:1" flag="alternateSource">བསྟན་པ་ནུབ་པའི་དུས་སུ་རྩོད་པའི་དུས་འདི་ལ་བཅོམ་ལྡན་འདས་གཙུག་ཏོར་འཁོར་ལོས་སྒྱུར་བ་དེ་བསྟན་པ་འདི་ལ་སྲུང་བ་གཅིག་པུར་འགྱུར་ཞིང་དུས་ཐམས་ཅད་དུ་གྲུབ་པར་ཡང་འགྲོ་སྟེ</s>
  </p>
  <p id="4026">
    <s id="4026:1" flag="alternateSource">སངས་རྒྱས་ཐམས་ཅད་ཀྱི་བསྟན་པ་ནུབ་པའི་དུས་ཚོད་ལ་འདི་ཉིད་སངས་རྒྱས་བཅོམ་ལྡན་འདས་ཡིན་ཏེ། </s>
  </p>
  <p id="4027">
    <s id="4027:1" flag="alternateSource">བསྟན་པའི་དོན་བྱེད་པར་འགྱུར་རོ། །</s>
  </p>
  <p id="4028">
    <s id="4028:1" flag="alternateSource">ཡི་གེ་གཅིག་པོ་འདི་ལ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་མཛོད་འདུས་པར་འགྱུར་རོ། །</s>
  </p>
  <p id="4029">
    <s id="4029:1" flag="alternateSource">ཀྱེ་ལྷའི་ཚོགས་དང་སེམས་ཅན་ཐམས་<ref folio="F.221.b"/>ཅད་ཉོན་ཅིག །</s>
  </p>
  <p id="4030">
    <s id="4030:1" flag="alternateSource">བྷྲཱུཾ །_</s>
    <s id="4030:2">བཅོམ་ལྡན་འདི་ནི་ཐམས་ཅད་མཁྱེན། །</s>
  </p>
  <p id="4031">
    <s id="4031:1" flag="alternateSource">སངས་རྒྱས་སྔགས་གཟུགས་རྣམ་པར་གནས། །</s>
  </p>
  <p id="4032">
    <s id="4032:1" flag="alternateSource">སྟོན་པ་ཐུགས་རྗེ་ཆེ་དང་ལྡན། །</s>
  </p>
  <p id="4033">
    <s id="4033:1" flag="alternateSource">སེམས་ཅན་ཀུན་ལ་རྣམ་པར་སྤྱོད། །</s>
  </p>
  <p id="4034">
    <s id="4034:1" flag="alternateSource">སྔགས་རྣམས་བདག་པོ་དཔལ་དང་ལྡན། །</s>
  </p>
  <p id="4035">
    <s id="4035:1" flag="alternateSource">གཙུག་ཏོར་ལས་བྱུང་བསྟན་པ་ཡིན། །</s>
  </p>
  <p id="4036">
    <s id="4036:1" flag="alternateSource">སྙིང་རྗེ་དབང་ལ་བརྟེན་ནས་ནི། །འདི་ནི་ཡི་གེ་གཅིག་ཏུ་གནས། །</s>
  </p>
  <p id="4037">
    <s id="4037:1" flag="alternateSource">ཆོས་ཀྱི་དབྱིངས་ལ་བརྟེན་ནས་ནི། །འདི་ནི་སྣ་ཚོགས་གཟུགས་ལ་གནས། །</s>
  </p>
  <p id="4038">
    <s id="4038:1" flag="alternateSource">ཇི་ལྟར་སངས་རྒྱས་སྐུ་རྣམས་ནི། །སྐྱེ་བོ་རྣམས་ལ་སྐུ་གདུང་གྱུར། །</s>
  </p>
  <p id="4039">
    <s id="4039:1" flag="alternateSource">འཇིག་རྟེན་གྱིས་མཆོད་ཟང་ཟིང་བཅས། །</s>
  </p>
  <p id="4040">
    <s id="4040:1" flag="alternateSource">ཟང་ཟིང་མེད་པའང་ཁྱད་པར་དུ། །དམ་ཆོས་སྐུ་གདུང་དག་ཏུ་བསྟན། །</s>
  </p>
  <p id="4041">
    <s id="4041:1" flag="alternateSource">འཇིག་རྟེན་ཟང་ཟིང་མེད་པའི་རྒྱུ། །སྐུ་ནི་ཟང་ཟིང་བཅས་པར་གསུངས། །</s>
  </p>
  <p id="4042">
    <s id="4042:1" flag="alternateSource">ཐུབ་པའི་ཟླ་བ་ཟག་པ་མེད། །</s>
  </p>
  <p id="4043">
    <s id="4043:1" flag="alternateSource">ཟང་ཟིང་བཅས་དང་ཟང་ཟིང་མེད། །</s>
  </p>
  <p id="4044">
    <s id="4044:1" flag="alternateSource">འཇིག་རྟེན་རྒྱུར་ནི་གསུངས་པ་ཡིན། །</s>
  </p>
  <p id="4045">
    <s id="4045:1" flag="alternateSource">ཆོས་ཀྱི་དབྱིངས་ལ་བརྟེན་ནས་ནི། །ཐུགས་རྗེའི་དབང་གིས་སེམས་ཅན་ལ། །འཇིག་རྟེན་མགོན་པོ་འོད་བྱེད་པ། །སྔགས་ཀྱི་ཚུལ་གྱིས་བཞུགས་པ་ཡིན། །</s>
  </p>
  <p id="4046">
    <s id="4046:1" flag="alternateSource">སྣ་ཚོགས་གཟུགས་ཅན་ཐམས་ཅད་མཁྱེན། །</s>
  </p>
  <p id="4047">
    <s id="4047:1" flag="alternateSource">ས་སྟེང་འདི་ལ་སྣང་བ་ཡིན། །</s>
  </p>
  <p id="4048">
    <s id="4048:1" flag="alternateSource">སེམས་ཅན་རྣམས་ཀྱིས་སྔགས་སྒྲུབ་པ། །སངས་རྒྱས་རྣམས་ཀྱིས་གསུངས་པ་ཡིན། །</s>
  </p>
  <p id="4049">
    <s id="4049:1" flag="alternateSource">སྔགས་འདི་ཡོངས་སུ་མདོར་བསྡུ་ན། །</s>
  </p>
  <p id="4050">
    <s id="4050:1" flag="alternateSource">རང་གིས་ཆོ་གས་འདིར་བཟླས་ན། །</s>
  </p>
  <p id="4051">
    <s id="4051:1" flag="alternateSource">སྔགས་རྣམས་ཇི་ལྟར་འདོད་པ་བཞིན། །རྟག་ཏུ་འབྲས་བཅས་བྱེད་པར་འགྱུར། །</s>
  </p>
  <p id="4052">
    <s id="4052:1" flag="alternateSource">འདི་ཡི་ཆོ་ག་མདོར་བསྡུས་ནས། །</s>
  </p>
  <p id="4053">
    <s id="4053:1" flag="alternateSource">དུས་སུ་ཡང་ནི་བཤད་པར་བྱ། །</s>
  </p>
  <p id="4054">
    <s id="4054:1" flag="alternateSource">དུས་མཐར་ཐུབ་མཆོག་འཇིག་རྟེན་དུ། །དེ་བཞིན་གཤེགས་པ་ནུབ་པ་ན། །</s>
  </p>
  <p id="4055">
    <s id="4055:1" flag="alternateSource">དེ་ཡི་དུས་སུ་ཆོ་ག་འགྲུབ། །</s>
  </p>
  <p id="4056">
    <s id="4056:1" flag="alternateSource">སྔགས་འགྲུབ་པར་ནི་གསུངས་པ་ཡིན། །</s>
  </p>
  <p id="4057">
    <s id="4057:1" flag="alternateSource">དེ་ནས་བཅོམ་ལྡན་འདས་འཁོར་ལོས་སྒྱུར་བ་དེ་བཞིན་གཤེགས་པའི་གཙུག་ཏོར་གཞན་གྱི་ལས་ཀྱིས་སྦྱོར་བ་རྣམ་པར་འཇིག་པར་བྱེད་པ། མ་རྒྱལ་བ་ལས་རྒྱལ་བ། སྔགས་ཐམས་ཅད་ཀྱི་བདག་པོ། བྱང་ཆུབ་སེམས་དཔའ་ཐམས་ཅད་ཀྱིས་དོན་དུ་གཉེར་བ་གཙུག་ཏོར་འཁོར་ལོས་སྒྱུར་བའི་ཆོ་ག་ཡི་གེ་གཅིག་པ་སྔར་རྒྱ་ཆེར་བསྟན་ནས</s>
  </p>
  <p id="4058">
    <s id="4058:1" flag="alternateSource">ཡང་མདོར་ན་རེ་<ref folio="F.222.a"/>ཞིག་དང་པོ་བཟླས་པས་གང་དུ་གནས་པ་ལས། དཔག་ཚད་ལྔའི་ནང་ནས་མ་རུངས་པའི་གདོན་ཐམས་ཅད་འབྱེར་བར་འགྱུར་རོ། །</s>
  </p>
  <p id="4059">
    <s id="4059:1" flag="alternateSource">གྲུབ་པ་ཐམས་ཅད་ཀྱང་ནུས་པ་མེད་པར་འགྱུར་ཞིང་ལྷ་ཐམས་ཅད་ཀྱི་ནུས་པ་དང་བྲལ་བར་འགྱུར་རོ། །</s>
  </p>
  <p id="4060">
    <s id="4060:1" flag="alternateSource">སྒྲུབ་པ་པོའི་འདོད་པ་མ་གཏོགས་པར་ལྷ་ཐམས་ཅད་ཀྱང་གནས་པར་མི་འགྱུར་རོ། །</s>
  </p>
  <p id="4061">
    <s id="4061:1" flag="alternateSource">འཇིག་རྟེན་དང་འཇིག་རྟེན་ལས་འདས་པའི་སྒྲུབ་པ་པོ་གཞན་རྣམས་ཀྱིས་གྲུབ་པ་འཕྲོག་པར་བྱེད་ཅིང་། གཞན་གྱི་སྦྱོར་བས་གསང་སྔགས་བཅད་པ་དང་བཅོམ་པ་དང་ཕུར་བུས་བཏབ་པའང་ཐར་བར་བྱེད་དོ། །</s>
  </p>
  <p id="4062">
    <s id="4062:1" flag="alternateSource">བདག་གིས་གཞན་གྱི་རིག་སྔགས་གཅོད་པར་འདོད་ན། </s>
  </p>
  <p id="4063">
    <s id="4063:1" flag="alternateSource">རྩྭ་ཀུ་ཤ་སྔོན་པོ་ཆང་པ་གང་བླངས་ལ། ལན་བརྒྱ་རྩ་བརྒྱད་མངོན་པར་བསྔགས་པ་བྱས་ནས་མཚོན་གྱིས་བཅད་ན། </s>
  </p>
  <p id="4064">
    <s id="4064:1" flag="alternateSource">རིག་པ་གང་གི་ཕྱིར་དམིགས་ཏེ་བཅད་པ་དེ་གཅོད་པར་འགྱུར་རོ། །</s>
  </p>
  <p id="4065">
    <s id="4065:1" flag="alternateSource">གཟུགས་བརྙན་བྱས་ཏེ་འདིས་སེང་ལྡེང་གི་ཕུར་པས་སྙིང་ལ་བཏབ་ན་གནད་ལ་བབ་པར་འགྱུར་རོ། །</s>
  </p>
  <p id="4066">
    <s id="4066:1" flag="alternateSource">ལེ་བརྒན་དུ་བཙོས་པའི་སྐུད་པ་ལ་ལན་བདུན་བཟླས་བརྗོད་བྱས་ཏེ། </s>
  </p>
  <p id="4067">
    <s id="4067:1" flag="alternateSource">མདུད་པ་བོར་ན་བཅིང་བར་འགྱུར་རོ། །</s>
  </p>
  <p id="4068">
    <s id="4068:1" flag="alternateSource">ཁམ་ཕོར་ཁ་སྦྱར་གྱི་ནང་དུ་བརྒྱ་རྩ་བརྒྱད་བཟླས་ཏེ་ཁ་བཀབ་པ་བྱས་ན་རེངས་པར་འགྱུར་རོ། །</s>
  </p>
  <p id="4069">
    <s id="4069:1" flag="alternateSource">མཚོན་ཆས་སྙིང་དུམ་བུ་གཉིས་སུ་བྱས་ན་གཉིས་སུ་གས་པར་འགྱུར་རོ། །</s>
  </p>
  <p id="4070">
    <s id="4070:1" flag="alternateSource">སྐེ་ཚེ་ལ་དུག་དང་ཁྲག་གིས་བཏགས་པས་བསྐུ་བ་བྱས་ན་འཆི་བར་འགྱུར་རོ། །</s>
  </p>
  <p id="4071">
    <s id="4071:1" flag="alternateSource">ཀ་ར་བཱི་རའི་ལྕུག་མས་ཀུན་ཏུ་བརྡེག་ན་གནོད་པར་འགྱུར་རོ། །</s>
  </p>
  <p id="4072">
    <s id="4072:1" flag="alternateSource">གཞན་གྱི་རིག་པ་ཐམས་ཅད་ལ་མངོན་སྤྱོད་བྱ་བ་ནི་ཅི་དགར་བྱར་རུང་ངོ་། །</s>
  </p>
  <p id="4073">
    <s id="4073:1" flag="alternateSource">སྔར་གསུངས་པའི་ལས་ཐམས་ཅད་ལ་འོ་མས་ཁྲུས་བྱས་ནས་སྦྱིན་སྲེག་བྱས་ན་ཞི་བར་འགྱུར་རོ། །</s>
  </p>
  <p id="4074">
    <s id="4074:1" flag="alternateSource">མར་གྱི་སྦྱིན་སྲེག་གིས་ནི་ཐམས་ཅད་ཞི་བར་འགྱུར་ཞིང་ཉམས་རྟས་པ་བྱས་པར་ཡང་འགྱུར་རོ། །</s>
  </p>
  <p id="4075">
    <s id="4075:1" flag="alternateSource">ཁུ་ཚུར་བཅིངས་པས་སྔགས་ཐམས་ཅད་རེངས་པར་འགྱུར་རོ། །</s>
  </p>
  <p id="4076">
    <s id="4076:1" flag="alternateSource">ཡིད་ཀྱིས་ནི་དགྲོལ་བར་བསམས་པས་བཀྲོལ་བར་འགྱུར་རོ། །</s>
  </p>
  <p id="4077">
    <s id="4077:1" flag="alternateSource">སྔགས་སྒྲུབ་པར་འདོད་པས་ཀྱང་འདི་ཉིད་ཀྱིས་བཅིང་བ་བྱས་ཏེ་བསྒྲུབ་པར་བྱའོ། །</s>
  </p>
  <p id="4078">
    <s id="4078:1" flag="alternateSource">ཆོ་ག་གང་སྒྲུབ་པར་འདོད་པས་ཀྱང་དེ་ཉིད་འདིས་བསྒྲུབ་པར་བྱའོ། </s>
  </p>
  <p id="4079">
    <s id="4079:1" flag="alternateSource">སྔགས་སྒྲུབ་པ་དང་འདི་ཉིད་ཀྱི་<ref folio="F.222.b"/>སྔགས་ཀྱིས་སྤྱན་དྲང་བ་བྱ་བ་དང་ཡང་སླར་གཤེགས་སུ་གསོལ་བ་བྱ་བ་ཡིན་ནོ། །</s>
  </p>
  <p id="4080">
    <s id="4080:1" flag="alternateSource">གང་འདི་ཉིད་ཀྱིས་སྲུང་བར་བྱེད་པ་ཐུབ་པར་དཀའ་བར་འགྱུར་རོ། །</s>
  </p>
  <p id="4081">
    <s id="4081:1" flag="alternateSource">གང་གིས་སྔགས་འདི་མ་གྲུབ་བམ་ལན་མ་ཐོབ་ན་འདི་ཉིད་དང་ལྷན་ཅིག་ཏུ་བཟླས་བརྗོད་བྱས་ན། </s>
  </p>
  <p id="4082">
    <s id="4082:1" flag="alternateSource">མྱུར་དུ་འགྲུབ་བམ་ལན་ཐོབ་ཅིང་། </s>
    <s id="4082:2">གལ་ཏེ་མ་གྲུབ་བམ་ལན་མ་བྱིན་ན་དེ་རིང་པོར་མི་ཐོགས་པ་ཉིད་དུ་འཇིག་པར་འགྱུར་རོ། །</s>
  </p>
  <p id="4083">
    <s id="4083:1" flag="alternateSource">སྔགས་གང་ལ་དམིགས་ཏེ་</s>
  </p>
  <p id="4084">
    <s id="4084:1" flag="alternateSource">ཞོ་དང་སྦྲང་རྩི་དང་མར་གྱིས་ཏིལ་ལ་བཏགས་ཏེ་བརྒྱ་རྩ་བརྒྱད་སྦྱིན་སྲེག་དུས་གསུམ་དུ་ཞག་བདུན་བྱས་པ་དེ་འདིའི་དབང་དུ་འགྱུར་ཞིང་། གང་བརྗོད་པ་དེའི་ལས་བྱེད་པར་འགྱུར་བའམ་ལན་ཐོབ་པར་འགྱུར་རོ། །</s>
  </p>
  <p id="4085">
    <s id="4085:1" flag="alternateSource">ལྷ་དབང་དུ་བྱ་བར་འདོད་ན་ཐང་ཤིང་གི་ཡམ་ཤིང་གི་བརྒྱ་རྩ་བརྒྱད་སྦྱིན་སྲེག་བྱས་ན་ཞག་བདུན་གྱིས་དབང་དུ་འགྱུར་རོ། །</s>
  </p>
  <p id="4086">
    <s id="4086:1" flag="alternateSource">ཀླུ་དབང་དུ་བྱ་བར་འདོད་ན་མངར་གསུམ་གྱི་སྦྱིན་སྲེག་བྱའོ། །</s>
  </p>
  <p id="4087">
    <s id="4087:1" flag="alternateSource">དྲི་ཟ་དང་དྲི་ཟ་མོ་ཐམས་ཅད་དབང་དུ་བྱ་བར་འདོད་ན་ཤིང་མྱ་ངན་མེད་པ་དང་པྲི་ཡང་ཀུའི་ཡམ་ཤིང་ངམ་མེ་ཏོག་གི་སྦྱིན་སྲེག་བྱས་ན་དབང་དུ་འགྱུར་རོ། །</s>
  </p>
  <p id="4088">
    <s id="4088:1" flag="alternateSource">གནོད་སྦྱིན་མོ་དང་ཀླུ་མོའི་གདོན་རྣམས་ལ་ནི་སྐེ་ཚེས་བྱའོ། །</s>
  </p>
  <p id="4089">
    <s id="4089:1" flag="alternateSource">རྒྱལ་པོ་རྣམས་ལ་ནི་ཡུངས་དཀར་གྱི་བྱའོ། །</s>
  </p>
  <p id="4090">
    <s id="4090:1" flag="alternateSource">བྲམ་ཟེ་རྣམས་ལ་ནི་མེ་ཏོག་གི་སྦྱིན་སྲེག་བྱའོ། །</s>
  </p>
  <p id="4091">
    <s id="4091:1" flag="alternateSource">རྗེའུ་རིགས་ལ་ནི་ཞོ་དང་འོ་མ་དང་མར་གྱི་བྱའོ། །</s>
  </p>
  <p id="4092">
    <s id="4092:1" flag="alternateSource">དམངས་རིགས་ལ་ནི་ཕུབ་མའི་རྡུལ་གྱི་བྱའོ། །</s>
  </p>
  <p id="4093">
    <s id="4093:1" flag="alternateSource">བུད་མེད་ལ་ནི་ལན་ཚྭའི་སྦྱིན་སྲེག་བྱའོ། །</s>
  </p>
  <p id="4094">
    <s id="4094:1" flag="alternateSource">གདོལ་པ་ལ་ནི་མོན་སྲན་གྲེའུ་དང་ཛམ་བུ་ལི་ཀའི་སྦྱིན་སྲེག་བྱའོ། །</s>
  </p>
  <p id="4095">
    <s id="4095:1" flag="alternateSource">བུ་མོ་གཞོན་ནུ་མ་ལ་ནི་འབྲས་ཡོས་ཀྱི་སྦྱིན་སྲེག་བྱའོ། །</s>
  </p>
  <p id="4096">
    <s id="4096:1" flag="alternateSource">སེམས་ཅན་ཐམས་ཅད་ལ་ནི་མར་དང་ཏིལ་གྱི་སྦྱིན་སྲེག་བྱས་ན་དབང་དུ་བྱེད་དོ། །</s>
  </p>
  <p id="4097">
    <s id="4097:1" flag="alternateSource">ཐམས་ཅད་དུ་ཡང་དུས་གསུམ་དུ་ཞག་བདུན་དུ་བྱའོ་ཞེས་གསུངས་ནས། </s>
  </p>
  <p id="4098">
    <s id="4098:1" flag="alternateSource">རྒྱལ་བའི་མཆོག་ཅང་མི་གསུང་བར་གྱུར་ཏོ། །</s>
  </p>
  <p id="4099">
    <s id="4099:1" flag="alternateSource">ཐུབ་མཆོག་བདུན་པས་སྔགས་འདི་ནི། །དེ་ཚེ་ལྷ་ཡི་ཚོགས་ལ་གསུངས། །</s>
  </p>
  <p id="4100">
    <s id="4100:1" flag="alternateSource">འཇིག་རྟེན་ཆོས་ཤེས་གྲོལ་བ་དང་། །དེ་ཚེ་དེ་ནི་ཆགས་བྲལ་ཟློས། །</s>
  </p>
  <p id="4101">
    <s id="4101:1" flag="alternateSource">དེ་ཚེ་ཐུབ་པ་མཆོག་གིས་ནི། །སངས་རྒྱས་སྲས་པོ་ཐུ་བོ་ལྷ། །བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="4102">
    <s id="4102:1" flag="alternateSource">འཇམ་དཔལ་ལ་ནི་དེ་ཚེ་གསུང་། །</s>
  </p>
  <p id="4103">
    <s id="4103:1" flag="alternateSource">ལྷ་ཡི་ལྷ་ནི་བློ་ལྡན་པ། །<ref folio="F.223.a"/>མགོན་པོ་འཁོར་ལོའི་བདག་པོ་ཡི། །ཆོ་ག་འདི་ནི་རྒྱ་ཆེ་བས། །གང་གི་བསྐལ་པའི་ཚད་དུ་ཡང་། །རྒྱལ་བས་ཀྱང་ནི་བཤད་མི་ནུས། །</s>
  </p>
  <p id="4104">
    <s id="4104:1" flag="alternateSource">མི་རྣམས་ལ་ནི་ཕན་པའི་ཕྱིར། །ཆོ་ག་ཡི་ནི་ཕྱོགས་གཅིག་ཙམ། །མདོར་བསྡུས་ནས་ནི་བཤད་པ་ཡིན། །</s>
  </p>
  <p id="4105">
    <s id="4105:1" flag="alternateSource">དེ་ཚེ་དེ་སྐད་གསུངས་ནས་ནི། །དཔལ་ལྡན་འཇམ་དབྱངས་རྫུ་འཕྲུལ་ཆེ། །</s>
  </p>
  <p id="4106">
    <s id="4106:1" flag="alternateSource">གཙང་མའི་གནས་ཀྱི་སྟེང་བཞུགས་པའི། །སངས་རྒྱས་དེ་ལ་སྐུལ་བར་བྱེད། །</s>
  </p>
  <p id="4107">
    <s id="4107:1" flag="alternateSource">གསུངས་ཤིག་གསུངས་ཤིག་དཔའ་བོ་ཆེ། །</s>
  </p>
  <p id="4108">
    <s id="4108:1" flag="alternateSource">རྐང་གཉིས་དམ་པ་རྫོགས་སངས་རྒྱས། །</s>
    <s id="4108:2">དུས་མཐའ་འཇིགས་པའི་དུས་སུ་ནི། །མི་རྣམས་བདེ་བ་སྐྱེད་པའི་ཕྱིར། །</s>
    <s id="4108:3">མཐུ་ཆེན་སྔགས་ཀྱི་རྒྱལ་པོ་སྟེ། །</s>
  </p>
  <p id="4109">
    <s id="4109:1" flag="alternateSource">གཟི་བརྗིད་ཆེན་པོ་འདི་ཡིས་ནི། །</s>
    <s id="4109:2">རས་རིས་ཇི་ལྟར་གྲུབ་པར་འགྱུར། །</s>
  </p>
  <p id="4110">
    <s id="4110:1" flag="alternateSource">མྱུར་དུ་རས་རིས་འགྲུབ་པར་གསུངས། །</s>
  </p>
  <p id="4111">
    <s id="4111:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཡི་གེ་གཅིག་པ་འཁོར་ལོས་སྒྱུར་བ་འབྱུང་བའི་ལེའུ་རབ་འབྱམ་ལས་བཅུ་དགུ་པ་རྫོགས་སོ།། །།</s>
  </p>
  <p id="4112">
    <s id="4112:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གནས་གཙང་མའི་གཞལ་མེད་ཁང་ལ་གཟིགས་ནས། </s>
  </p>
  <p id="4113">
    <s id="4113:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="4113:2">འཇམ་དཔལ་ཉོན་ཅིག །</s>
  </p>
  <p id="4114">
    <s id="4114:1" flag="alternateSource">མདོར་ན་ཡི་གེ་གཅིག་པ་འཁོར་ལོས་སྒྱུར་བ་རྫུ་འཕྲུལ་ཆེན་པོའི་རས་རིས་ཀྱི་ཆོ་གར་འགྱུར་བ་རྒྱ་ཆེ་བ་ནི་སྔར་བསྟན་ཏོ། །</s>
  </p>
  <p id="4115">
    <s id="4115:1" flag="alternateSource">དེ་ནི་དུས་ཀྱི་ཐ་མའི་དུས་སུ་སེམས་ཅན་རྣམས་བརྩོན་འགྲུས་ཆུང་བར་འགྱུར་ཞིང་། ཤེས་རབ་ཆུང་བ་དང་། ཡིད་གཞུངས་པ་དམན་པའི་ཕྱིར་རས་རིས་ཀྱི་ཚད་རྒྱ་ཆེ་བའི་སྦྱོར་བ་སྒྲུབ་པ་ཉམས་པར་འགྱུར་བས། </s>
    <s id="4115:2">སེམས་ཅན་རྣམས་ལ་ཕན་པར་འདོད་པས་ཟློས་པ་པོས་ཇི་ལྟར་དངོས་གྲུབ་མཆོག་ཐོབ་པར་འགྱུར་བ་དེ་ལྟར་ངས་མདོར་བཤད་པར་བྱ་སྟེ</s>
  </p>
  <p id="4116">
    <s id="4116:1" flag="alternateSource">སྒྲུབ་པ་མཆོག་བྱེད་པར་འདོད་པས་རས་མ་ཉམས་པ་ཁ་ཚར་མ་བཅད་པ་སྐྲ་དང་བྲལ་བ་དག་ལ་ཚོན་མ་འདྲེས་པ་དག་གིས་བཅོམ་ལྡན་འདས་འདྲིར་གཞུག་པར་བྱ་སྟེ། </s>
  </p>
  <p id="4117">
    <s id="4117:1" flag="alternateSource">ཆོས་ཀྱི་རྒྱལ་པོ་ཆོས་ཀྱི་འཁོར་ལོ་རབ་ཏུ་བསྐོར་བ་འཇིག་རྟེན་ཐམས་ཅད་ཀྱི་བདག་པོ་སྐྱེས་བུ་དམ་པ་རྐང་གཉིས་<ref folio="F.223.b"/>རྣམས་ཀྱི་མཆོག །དེ་བཞིན་གཤེགས་པ་རིན་ཆེན་ཏོག་ཅེས་བྱ་བ་རྒྱལ་བའི་མཆོག་ཆོས་འཆད་པ་ཀུན་ནས་འབར་བའི་འོད་ཀྱི་དཀྱིལ་འཁོར་དང་ལྡན་པའོ། །</s>
  </p>
  <p id="4118">
    <s id="4118:1" flag="alternateSource">འོག་ཏུ་ནི་ཚངས་པ་དང་འཕགས་པ་ཕྱག་ན་རྡོ་རྗེ། སྟེང་དུ་ནི་ཕྲེང་བ་འཛིན་པའི་ལྷའི་བུ་གཉིས་འོག་ཏུ་སྒྲུབ་པ་པོ་དེའི་མདུན་དུ་དུས་གསུམ་དུ་ཨ་ག་རུ་སྲེག་ཅིང་འབུམ་ཕྲག་བཅུ་བཟླས་པ་བྱའོ། །</s>
  </p>
  <p id="4119">
    <s id="4119:1" flag="alternateSource">དེ་ནས་ལས་སུ་བྱ་བ་ནི་དང་པོ་འཁོར་ལོའི་སྒྲུབ་པ་བྱེད་པར་འདོད་ན། </s>
  </p>
  <p id="4120">
    <s id="4120:1" flag="alternateSource">ལྕགས་བཟང་པོའི་རང་བཞིན་ལས་རྩིབས་བཅུ་གཉིས་པའི་འཁོར་ལོ་བྱས་ཏེ། </s>
  </p>
  <p id="4121">
    <s id="4121:1" flag="alternateSource">ཆོ་འཕྲུལ་གྱི་ཟླ་ཕྱེད་ལ་བཅོམ་ལྡན་འདས་ཀྱི་སྤྱན་སྔར་དུས་གསུམ་དུ་ཨ་ག་རུའི་དུད་པས་བདུག་ཅིང་འབུམ་ཕྲག་བཅུ་བཟླས་པ་བྱའོ། །</s>
  </p>
  <p id="4122">
    <s id="4122:1" flag="alternateSource">ཐ་མར་ཟླ་བ་ཉ་བ་ལ་མཆོད་པ་རྒྱ་ཆེན་པོ་བྱས་ནས་ལག་པས་བཟུང་སྟེ། </s>
  </p>
  <p id="4123">
    <s id="4123:1" flag="alternateSource">ཇི་སྲིད་རབ་ཏུ་འབར་བའི་བར་དུ་བཟླས་པ་བྱའོ། །</s>
  </p>
  <p id="4124">
    <s id="4124:1" flag="alternateSource">དེ་བཟུང་ན་རིག་པ་འཛིན་པའི་འཁོར་ལོས་སྒྱུར་བར་འགྱུར་རོ། །</s>
  </p>
  <p id="4125">
    <s id="4125:1" flag="alternateSource">གང་གིས་མཐོང་བ་དེ་དང་ལྷན་ཅིག་ནམ་མཁའ་ལ་འགྲོ་བར་འགྱུར་རོ། །</s>
  </p>
  <p id="4126">
    <s id="4126:1" flag="alternateSource">དེ་ནས་གདུགས་བསྒྲུབ་པར་འདོད་ན། </s>
  </p>
  <p id="4127">
    <s id="4127:1" flag="alternateSource">གདུགས་ཁ་དོག་སྣ་ཚོགས་པ་སར་པ་བྱས་ལ་གསེར་གྱི་འཁོར་ལོས་མཚན་པ་ཀ་ཤི་ཀའི་གོས་འཕྱང་བ། </s>
    <s id="4127:2">དེ་ཉིད་ཀྱི་ཆོ་གས་མགོ་ལ་གདུགས་བཟུང་བར་བྱས་ཏེ། </s>
  </p>
  <p id="4128">
    <s id="4128:1" flag="alternateSource">བཟླས་པ་བྱས་ན་རིག་པ་རང་ཉིད་ཉེ་བར་བཞུགས་པར་འགྱུར་རོ། །</s>
  </p>
  <p id="4129">
    <s id="4129:1" flag="alternateSource">འདི་ཉིད་ཀྱིས་བཅོམ་ལྡན་འདས་ཀྱི་སྤྱན་སྔར་དུས་གསུམ་དུ་ཨ་ག་རུའི་དུད་པས་བདུགས་ཏེ། </s>
  </p>
  <p id="4130">
    <s id="4130:1" flag="alternateSource">འབུམ་ཕྲག་བཅུ་བཟླས་པ་བྱས་ལ། </s>
    <s id="4130:2">ཐ་མར་ཟླ་བ་ཉ་བ་ལ་མཆོད་པ་རྒྱ་ཆེན་པོ་བྱས་ནས་ལག་པས་བཟུང་སྟེ། </s>
  </p>
  <p id="4131">
    <s id="4131:1" flag="alternateSource">ཇི་སྲིད་དུ་རབ་ཏུ་འབར་བའི་བར་དུ་བཟླས་པ་བྱའོ། །</s>
  </p>
  <p id="4132">
    <s id="4132:1" flag="alternateSource">དེ་ཐོགས་ན་རིག་པ་འཛིན་པའི་འཁོར་ལོས་སྒྱུར་བར་འགྱུར་རོ། །</s>
  </p>
  <p id="4133">
    <s id="4133:1" flag="alternateSource">ཟླ་བ་རེ་རེ་ཞིང་ཟླ་བ་ཉ་བ་དང་ཆོ་འཕྲུལ་གྱི་ཟླ་བ་ཕྱེད་ལྔའི་བར་གྱིས་འགྲུབ་པར་འགྱུར་རོ། །</s>
  </p>
  <p id="4134">
    <s id="4134:1" flag="alternateSource">འདི་གྲུབ་པ་ཙམ་གྱིས་ཆོས་ཐམས་ཅད་མངོན་སུམ་དུ་འགྱུར་རོ། །</s>
  </p>
  <p id="4135">
    <s id="4135:1" flag="alternateSource">མངོན་པར་ཤེས་པ་ཐམས་ཅད་རབ་ཏུ་ཐོབ་པར་འགྱུར་རོ། །</s>
  </p>
  <p id="4136">
    <s id="4136:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་མངོན་པར་དགྱེས་པ་དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་རྗེས་སུ་བསྔགས་པ་<ref folio="F.224.a"/>འགྲུབ་པར་འགྱུར་རོ། །</s>
  </p>
  <p id="4137">
    <s id="4137:1" flag="alternateSource">འཇིག་རྟེན་གྱི་ཁམས་གཞན་དག་གི་འཁོར་ལོས་སྒྱུར་བ་སྟོང་གི་གཡོག་འཁོར་དང་ལྡན་པར་འགྱུར་རོ། །</s>
  </p>
  <p id="4138">
    <s id="4138:1" flag="alternateSource">དེ་ནས་གཙུག་ཏོར་འཁོར་ལོས་སྒྱུར་བ་བསྒྲུབ་པར་འདོད་ན། </s>
  </p>
  <p id="4139">
    <s id="4139:1" flag="alternateSource">གསེར་དང་། དངུལ་དང་། ཟངས་མ་དང་། ནོར་བུའི་རང་བཞིན་གྱི་དབྱུག་པ་ཁྲུ་གང་ཙམ་བྱས་ལ་ཇི་སྲིད་རབ་ཏུ་འབར་བའི་བར་དུ་བཟླས་པ་བྱས་ནས་</s>
  </p>
  <p id="4140">
    <s id="4140:1" flag="alternateSource">དེ་བླང་ན་ནམ་མཁའ་ལ་འགྲོ་སྟེ</s>
  </p>
  <p id="4141">
    <s id="4141:1" flag="alternateSource">ཐམས་ཅད་ལ་ཆོས་སྟོན་པར་འགྱུར་རོ། །</s>
  </p>
  <p id="4142">
    <s id="4142:1" flag="alternateSource">བསྐལ་པ་ཆེན་པོར་འཚོ་བར་འགྱུར་རོ། །</s>
  </p>
  <p id="4143">
    <s id="4143:1" flag="alternateSource">ཅི་སྟེ་བུམ་པ་བཟང་པོ་བསྒྲུབ་པར་འདོད་ན། </s>
  </p>
  <p id="4144">
    <s id="4144:1" flag="alternateSource">གསེར་གྱི་བུམ་པ་བཟང་པོ་བྱས་ལ་འབྲུ་ཐམས་ཅད་དང་རིན་པོ་ཆེ་དང་སྨན་གྱིས་ཡོངས་སུ་བཀང་ལ། </s>
    <s id="4144:2">རས་དཀར་པོས་བཅིངས་ཏེ་</s>
  </p>
  <p id="4145">
    <s id="4145:1" flag="alternateSource">དེ་ལ་སྔགས་འདིས་བསྒྲུབ་པར་བྱ་སྟེ</s>
  </p>
  <p id="4146">
    <s id="4146:1" flag="alternateSource">ཆོ་འཕྲུལ་གྱི་ཟླ་ཕྱེད་གཅིག་ལ་བརྩམས་ན་གཉིས་པ་ལ་འགྲུབ་པར་འགྱུར་རོ། །</s>
  </p>
  <p id="4147">
    <s id="4147:1" flag="alternateSource">དེ་ལ་ལག་པ་རབ་ཏུ་བཅུག་ན་ཅི་འདོད་པ་དེ་ཐོབ་ཅིང་མི་ཟད་པར་ཡང་འགྱུར་རོ། །</s>
  </p>
  <p id="4148">
    <s id="4148:1" flag="alternateSource">ཇི་སྟེ་ནོར་བུ་རིན་པོ་ཆེ་བསྒྲུབ་པར་འདོད་ན་གསེར་གྱི་དབྱུག་པའམ། ནོར་བུ་བཟང་པོ་དང་ཤེལ་གྱི་ནོར་བུ་བྱས་ཏེ། </s>
  </p>
  <p id="4149">
    <s id="4149:1" flag="alternateSource">གོས་འཕྱང་བར་བྱས་ལ་ཆོ་ག་འདི་ཉིད་ཀྱིས་བསྒྲུབས་ན་གང་བསམས་པ་དེ་ཐམས་ཅད་འགྲུབ་པར་འགྱུར་ཏེ། </s>
  </p>
  <p id="4150">
    <s id="4150:1" flag="alternateSource">ལྷ་དང་མིའི་ནང་དུ་ཐོགས་པ་མེད་ཅིང་སྟོབས་དང་ཕ་རོལ་གནོན་པར་འགྱུར་རོ། །</s>
  </p>
  <p id="4151">
    <s id="4151:1" flag="alternateSource">ཅི་སྟེ་བཅོམ་ལྡན་འདས་ལ་བཟླས་པ་བྱེ་བ་བྱས་ན་རང་གི་ལུས་ཀྱིས་ནམ་མཁའ་ལ་འགྲོ་བར་འགྱུར་རོ། །</s>
  </p>
  <p id="4152">
    <s id="4152:1" flag="alternateSource">ལྷའི་ལུས་ཐོབ་ཅིང་བསྐལ་པ་ཆེན་པོར་འཚོ་བར་འགྱུར་རོ། །</s>
  </p>
  <p id="4153">
    <s id="4153:1" flag="alternateSource">གཞན་གང་ཡང་གཙུག་ཏོར་གྱི་རྒྱལ་པོ་གདུགས་དཀར་པོ་ལ་སོགས་པ་དེ་ཡང་འདིས་བཅོམ་ལྡན་འདས་ལ་འབུམ་ཕྲག་བཅུ་བཟླས་པ་བྱས་ན་ལས་རྣམས་བྱེད་པར་འགྱུར་རོ། །</s>
  </p>
  <p id="4154">
    <s id="4154:1" flag="alternateSource">དེ་ལྟར་ཐོགས་པ་མེད་པ་དེ་བཞིན་གཤེགས་པའི་གཙུག་ཏོར་གཞན་གྱི་རྟོག་པའི་ཆོ་གས་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་རིང་པོ་མི་ཐོགས་པར་འགྲུབ་པར་འགྱུར་རོ། །</s>
  </p>
  <p id="4155">
    <s id="4155:1" flag="alternateSource">བཅོམ་ལྡན་འདས་གཙུག་ཏོར་འཁོར་ལོས་སྒྱུར་བའི་རྒྱལ་པོ་ལ་འབུམ་ཕྲག་བཅུ་བཟླས་ན། </s>
  </p>
  <p id="4156">
    <s id="4156:1" flag="alternateSource">ཐམས་ཅད་ལ་འགྲུབ་པར་འགྱུར་བ་རིག་པ་དང་སྔགས་ཐམས་ཅད་ཀྱི་བདག་པོ་འཁོར་ལོས་སྒྱུར་བར་འགྱུར་རོ། །</s>
  </p>
  <p id="4157">
    <s id="4157:1" flag="alternateSource">ཇི་སྟེ་རྡོ་རྗེ་བསྒྲུབ་པར་འདོད་ན་ཙནྡན་དམར་<ref folio="F.224.b"/>པོ་ལ་རྡོ་རྗེ་རྩེ་གཅིག་པའམ་ཡང་ན་ལྕགས་བཟང་པོ་ལས་བྱས་ཏེ། </s>
  </p>
  <p id="4158">
    <s id="4158:1" flag="alternateSource">བའི་རྣམ་ལྔས་བཀྲུས་ལ་ཡར་གྱི་ངོའི་བཅྭ་ལྔ་ལ་རས་རིས་ཀྱི་མདུན་དུ་མཆོད་པ་ཆེན་པོ་བྱ་ཞིང་མར་གྱི་མར་མེ་བརྒྱ་སྦར་ལ་དྲིའི་ཆུས་རྡོ་རྗེ་བཀྲུས་ཏེ། </s>
  </p>
  <p id="4159">
    <s id="4159:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་བདག་ཉིད་ཕུལ་ནས། </s>
  </p>
  <p id="4160">
    <s id="4160:1" flag="alternateSource">གཙུག་ཏོར་གྱི་རྒྱལ་པོའི་འཁོར་རམ་གཟི་བརྗིད་ཕུང་པོའམ། གཙུག་ཏོར་གདུགས་དཀར་པོའི་སྔགས་འདིས་བསྲུང་བ་བྱས་ལ། དཀྱིལ་འཁོར་གྱི་ནང་དུ་གྲོགས་ལ་ཡང་བསྲུང་བ་བྱས་ནས་</s>
  </p>
  <p id="4161">
    <s id="4161:1" flag="alternateSource">རྡོ་རྗེ་ལག་པ་གཡས་པས་བླངས་ཏེ</s>
  </p>
  <p id="4162">
    <s id="4162:1" flag="alternateSource">ཐུན་དང་པོ་འདས་ཤིང་ཐུན་གཉིས་པ་ལ་ཉེ་བར་འདུག་སྟེ། </s>
  </p>
  <p id="4163">
    <s id="4163:1" flag="alternateSource">སེམས་རྩེ་གཅིག་པས་ཇི་སྲིད་རབ་ཏུ་འབར་བའི་བར་དུ་བཟླས་པ་བྱའོ། །</s>
  </p>
  <p id="4164">
    <s id="4164:1" flag="alternateSource">སྐབས་འདིར་རིག་པ་འཛིན་པ་ལྷ་དང་ཀླུ་དང་གནོད་སྦྱིན་ཐམས་ཅད་འདུས་ཏེ། </s>
  </p>
  <p id="4165">
    <s id="4165:1" flag="alternateSource">རིག་པ་འཛིན་པའི་རྒྱལ་པོ་ཐམས་ཅད་ཀྱང་འོང་བར་འགྱུར་རོ། །</s>
  </p>
  <p id="4166">
    <s id="4166:1" flag="alternateSource">དེ་དག་རིག་པ་འཛིན་པའི་བསྟོད་པ་བྱེད་ཅིང་ཁྱིམ་དུ་འགྲོ་བར་འགྱུར་རོ། །</s>
  </p>
  <p id="4167">
    <s id="4167:1" flag="alternateSource">རིག་པ་འཛིན་པའི་འཁོར་ལོས་སྒྱུར་བར་འགྱུར་རོ། །</s>
  </p>
  <p id="4168">
    <s id="4168:1" flag="alternateSource">ལུས་ཕྱག་ན་རྡོ་རྗེ་དང་འདྲ་ཞིང་ཕྱག་ན་རྡོ་རྗེ་དང་འདྲ་བར་མགྱོགས་པའི་མཚན་ཉིད་དུ་འགྱུར་རོ། །</s>
  </p>
  <p id="4169">
    <s id="4169:1" flag="alternateSource">སྐད་ཅིག་གིས་འོག་མིན་གྱི་ལྷའི་གནས་སུ་འགྲོ་བར་འགྱུར་རོ། །</s>
  </p>
  <p id="4170">
    <s id="4170:1" flag="alternateSource">བསྐལ་པར་གནས་པར་འགྱུར་རོ། །</s>
  </p>
  <p id="4171">
    <s id="4171:1" flag="alternateSource">བཅོམ་ལྡན་འདས་འཕགས་པ་བྱམས་པ་མཐོང་ཞིང་ཆོས་ཉན་པར་འགྱུར་རོ། །</s>
  </p>
  <p id="4172">
    <s id="4172:1" flag="alternateSource">ཤི་ནས་གང་དུ་འདོད་པ་དེར་སྐྱེ་བར་འགྱུར་རོ། །</s>
  </p>
  <p id="4173">
    <s id="4173:1" flag="alternateSource">གལ་ཏེ་ཕྱག་ན་རྡོ་རྗེའི་ཞབས་དྲུང་དུ་ཡང་སྐྱེ་བར་འགྱུར་རོ། །</s>
  </p>
  <p id="4174">
    <s id="4174:1" flag="alternateSource">ཅི་སྟེ་རལ་གྲི་བསྒྲུབ་པར་འདོད་ན་སྐྱོན་མེད་པའི་རལ་གྲི་བླངས་ནས་ཉིན་ཞག་གཅིག་སྨྱུང་བར་བྱས་ཏེ། </s>
  </p>
  <p id="4175">
    <s id="4175:1" flag="alternateSource">བཅོམ་ལྡན་འདས་ལ་མཆོད་པ་རྒྱ་ཆེན་པོ་བྱས་ནས་ཇི་སྲིད་དུ་རབ་ཏུ་འབར་བའི་བར་དུ་བཟླས་པ་བྱའོ། །</s>
  </p>
  <p id="4176">
    <s id="4176:1" flag="alternateSource">དེ་གྲུབ་ན་གཡོག་འཁོར་དང་བཅས་པ་ནམ་མཁའ་ལ་འགྲོ་བར་འགྱུར་རོ། །</s>
  </p>
  <p id="4177">
    <s id="4177:1" flag="alternateSource">སྐྲ་རྣ་ཆ་གདུབ་ཀོར་དང་འདྲ་བར་འཁྱིལ་བ་དང་། ལོ་བཅུ་དྲུག་པའི་ཆ་བྱད་ཅན་དང་མི་མཐུན་པའི་ཕྱོགས་མེད་ཅིང་། རིག་པ་འཛིན་པ་ཐམས་ཅད་ཀྱིས་མི་ཚུགས་པ་དང་བར་གྱི་བསྐལ་པར་འཚོ་བར་འགྱུར་རོ། །</s>
  </p>
  <p id="4178">
    <s id="4178:1" flag="alternateSource">ཅི་སྟེ་ལྡོང་རོས་བསྒྲུབ་པར་འདོད་ན་དཔའ་བོའི་ཚོང་གིས་ཉོས་ཏེ། </s>
  </p>
  <p id="4179">
    <s id="4179:1" flag="alternateSource">རྒྱལ་དང་ལྡན་པའི་དུས་སུ་<ref folio="F.225.a"/>ཞག་གསུམ་སྨྱུང་བ་བྱས་ཏེ། </s>
  </p>
  <p id="4180">
    <s id="4180:1" flag="alternateSource">དགེ་སློང་བཟང་པོའི་དགེ་འདུན་ལ་བཤོས་དྲངས་ནས་བཀའ་ལུང་སྩལ་པར་བསྐུལ་ལོ། །</s>
  </p>
  <p id="4181">
    <s id="4181:1" flag="alternateSource">སྒྲུབ་པ་པོ་ལ་དེར་རྗེས་སུ་གནང་ནས་རང་གི་གནས་སུ་རབ་ཏུ་ཞུགས་ཏེ། </s>
  </p>
  <p id="4182">
    <s id="4182:1" flag="alternateSource">མཆོད་པ་རྒྱ་ཆེན་པོ་བྱས་ནས་མར་གྱི་མར་མེ་སྟོང་རབ་ཏུ་སྦར་ནས་</s>
    <s id="4182:2">ཞག་གསུམ་སྨྱུང་བ་བྱས་ལ། </s>
    <s id="4182:3">སེམས་ཅན་ཐམས་ཅད་ལ་བྱམས་པ་བསྐྱེད་ནས་བདག་ཉིད་ཕུལ་ཏེ་ལྡོང་རོས་བླངས་ནས། </s>
  </p>
  <p id="4183">
    <s id="4183:1" flag="alternateSource">ཇི་སྲིད་གྲུབ་པ་རྣམ་གསུམ་ཐོབ་པ་དེ་སྲིད་དུ་བཟླས་པ་བྱས་ཏེ། </s>
  </p>
  <p id="4184">
    <s id="4184:1" flag="alternateSource">དྲོ་བ་དང་དུ་བ་འཐུལ་བ་དང་འབར་བས་སྔར་གང་བསམས་པ་ཉིད་དུ་གྲུབ་པར་འགྱུར་ཏེ། </s>
  </p>
  <p id="4185">
    <s id="4185:1" flag="alternateSource">དྲོ་བར་གྱུར་པས་དཔྲལ་བར་ཐིག་ལེ་བྱས་ན། </s>
  </p>
  <p id="4186">
    <s id="4186:1" flag="alternateSource">ལྷ་དང་། ཀླུ་དང་། གནོད་སྦྱིན་དང་། འབྱུང་པོ་ཐམས་ཅད་དང་། ཤ་ཟ་ལ་སོགས་པ་དང་། འཛམ་བུའི་གླིང་ན་གནས་པའི་སེམས་ཅན་བྲན་དུ་འགྱུར་ཞིང་གང་ཅུང་ཟད་ཐམས་ཅད་སྒྲུབ་པར་བྱེད་པར་འགྱུར་རོ། །</s>
  </p>
  <p id="4187">
    <s id="4187:1" flag="alternateSource">ལོ་སྟོང་གི་བར་དུ་འཚོ་བར་འགྱུར་རོ། །</s>
  </p>
  <p id="4188">
    <s id="4188:1" flag="alternateSource">དུ་བ་འཐུལ་བ་ལ་ནི་དཔྲལ་བར་ཐིག་ལེ་བྱས་ན་མི་སྣང་བར་འགྱུར་ཏེ། </s>
  </p>
  <p id="4189">
    <s id="4189:1" flag="alternateSource">གལ་ཏེ་འདོད་ན་ལྷ་རྣམས་ཀྱིས་ཀྱང་མི་མཐོང་བར་འགྱུར་རོ། །</s>
  </p>
  <p id="4190">
    <s id="4190:1" flag="alternateSource">སྐད་ཅིག་ཐང་ཅིག་ཡུད་ཙམ་ལ་སྣང་ཞིང་ཡང་མི་སྣང་བར་འགྱུར་རོ། །</s>
  </p>
  <p id="4191">
    <s id="4191:1" flag="alternateSource">མི་སྣང་བ་ཐམས་ཅད་ཀྱི་རྒྱལ་པོར་འགྱུར་ཞིང་ལོ་སུམ་སྟོང་གི་བར་དུ་འཚོ་བར་འགྱུར་རོ། །</s>
  </p>
  <p id="4192">
    <s id="4192:1" flag="alternateSource">འབར་བས་ནི་རིག་པ་འཛིན་པར་འགྱུར་ཏེ། </s>
  </p>
  <p id="4193">
    <s id="4193:1" flag="alternateSource">གཡོག་འཁོར་དང་བཅས་པ་ནམ་མཁའ་ལ་འགྲོ་བར་འགྱུར་རོ། །</s>
  </p>
  <p id="4194">
    <s id="4194:1" flag="alternateSource">རིག་པ་འཛིན་པའི་རྒྱལ་པོར་འགྱུར་ཏེ། </s>
  </p>
  <p id="4195">
    <s id="4195:1" flag="alternateSource">ལྷ་གཞོན་ནུའི་ལུས་སུ་འགྱུར་ཞིང་ལྷ་ཐམས་ཅད་ཀྱིས་ཀྱང་མི་ཐུལ་བར་འགྱུར་ན། </s>
  </p>
  <p id="4196">
    <s id="4196:1" flag="alternateSource">རིག་པ་འཛིན་པ་རྣམས་ཀྱིས་ལྟ་སྨོས་ཀྱང་ཅི་དགོས་ཏེ། </s>
  </p>
  <p id="4197">
    <s id="4197:1" flag="alternateSource">བསྐལ་པར་ཡང་གནས་པར་འགྱུར་རོ། །</s>
  </p>
  <p id="4198">
    <s id="4198:1" flag="alternateSource">དུས་བྱས་ནས་དགའ་ལྡན་གྱི་ལྷའི་རིས་སུ་སྐྱེ་བར་འགྱུར་རོ། །</s>
  </p>
  <p id="4199">
    <s id="4199:1" flag="alternateSource">ཇི་སྟེ་མདུང་རྩེ་གསུམ་བསྒྲུབ་པར་འདོད་ན་ལྕགས་བཟང་པོ་ལས་བྱས་པའི་མདུང་རྩེ་གསུམ་པ་བྱས་ཏེ། </s>
  </p>
  <p id="4200">
    <s id="4200:1" flag="alternateSource">ལོའི་བར་དུ་བཟླས་པ་བྱའོ། །</s>
  </p>
  <p id="4201">
    <s id="4201:1" flag="alternateSource">དེ་ནས་བྱེ་མའི་རང་བཞིན་གྱི་མཆོད་རྟེན་ཁྲུ་གང་ཙམ་གྱི་ཚད་བྱས་ཏེ། །</s>
  </p>
  <p id="4202">
    <s id="4202:1" flag="alternateSource">དེ་ལ་མཆོད་པ་ཆེན་པོ་བྱ་ཞིང་གཏོར་མ་རྒྱ་ཆེན་པོ་བཏང་ལ་ལག་པ་གཡས་པས་མདུང་རྩེ་གསུམ་པ་བླངས་ལ་སྐྱིལ་མོ་ཀྲུང་བཅས་ནས་ཇི་<ref folio="F.225.b"/>སྲིད་དུ་སྤྲོས་པ་ན། </s>
  </p>
  <p id="4203">
    <s id="4203:1" flag="alternateSource">འོད་ཟེར་སྟོང་བྱུང་བ་དེའི་བར་དུ་བཟླས་པ་བྱས་ན་སྐབས་འདིར་དབང་ཕྱུག་ཆེན་པོ་ལ་སོགས་པ་ལྷ་རྣམས་འབྱུང་བར་འགྱུར་རོ། །</s>
  </p>
  <p id="4204">
    <s id="4204:1" flag="alternateSource">རིག་པ་འཛིན་པ་ཐམས་ཅད་མེ་ཏོག་གི་ཆར་འབེབས་པ་དང་ལྷ་ཐམས་ཅད་ཀྱང་མེ་ཏོག་གི་ཆར་རབ་ཏུ་འབེབས་པར་འགྱུར་རོ། །</s>
  </p>
  <p id="4205">
    <s id="4205:1" flag="alternateSource">དེ་ནས་དེ་ཐམས་ཅད་ཀྱིས་ཡོངས་སུ་བསྐོར་ནས། </s>
  </p>
  <p id="4206">
    <s id="4206:1" flag="alternateSource">གང་དག་གིས་མཐོང་བ་དང་གང་མཐོང་བ་དེ་དང་ལྷན་ཅིག་ཏུ་ནམ་མཁའ་ལ་འགྲོ་བར་འགྱུར། </s>
  </p>
  <p id="4207">
    <s id="4207:1" flag="alternateSource">རིག་པ་འཛིན་པའི་རྒྱལ་པོ་མིག་གསུམ་པར་འགྱུར་ཏེ། </s>
  </p>
  <p id="4208">
    <s id="4208:1" flag="alternateSource">དབང་ཕྱུག་ཆེན་པོ་གཉིས་པ་དང་འདྲ་བའོ། །</s>
  </p>
  <p id="4209">
    <s id="4209:1" flag="alternateSource">རིག་པ་འཛིན་པ་ཐམས་ཅད་ཀྱིས་ཕྱག་བྱས་ཤིང་། བསྐལ་པ་ཆེན་པོར་གནས་པར་འགྱུར་ལ། བལྟས་པ་ཙམ་གྱིས་གདུག་པའི་སེམས་དང་ལྡན་པ་རྣམས་ལྟུང་བར་འགྱུར་རོ། །</s>
  </p>
  <p id="4210">
    <s id="4210:1" flag="alternateSource">ལྷ་དང་བཅས་པའི་འཇིག་རྟེན་གང་གིས་ཀྱང་མི་ཚུགས་པར་འགྱུར་ན། </s>
  </p>
  <p id="4211">
    <s id="4211:1" flag="alternateSource">རིག་པ་འཛིན་པ་རྣམས་ཀྱིས་ལྟ་སྨོས་ཀྱང་ཅི་དགོས། </s>
  </p>
  <p id="4212">
    <s id="4212:1" flag="alternateSource">ཤི་འཕོས་ནས་བདེ་བ་ཅན་དུ་སྐྱེ་བར་འགྱུར་རོ། །</s>
  </p>
  <p id="4213">
    <s id="4213:1" flag="alternateSource">ཇི་སྟེ་རོ་ལངས་བསྒྲུབ་པར་འདོད་ན། </s>
  </p>
  <p id="4214">
    <s id="4214:1" flag="alternateSource">ཡན་ལག་རྨ་མེད་པའི་སྐྱེས་བུའི་རོ་བླངས་ཏེ། </s>
  </p>
  <p id="4215">
    <s id="4215:1" flag="alternateSource">སེང་ལྡེང་གི་ཕུར་བུ་བཞེས་བཏབ་ལ་བྲང་གི་སྟེང་དུ་རིན་པོ་ཆེའི་ཕྱེ་མས་གཏོར་ཅིང་མཆོད་ན། </s>
  </p>
  <p id="4216">
    <s id="4216:1" flag="alternateSource">དེའི་ལྕེའི་རྩེ་མོ་ལ་ནོར་བུ་རིན་པོ་ཆེ་སྣང་བར་འགྱུར་ཏེ། </s>
  </p>
  <p id="4217">
    <s id="4217:1" flag="alternateSource">དེ་བླངས་ན་རིག་པ་འཛིན་པའི་འཁོར་ལོས་སྒྱུར་བར་འགྱུར་རོ། །</s>
  </p>
  <p id="4218">
    <s id="4218:1" flag="alternateSource">མཚོན་གང་དག་ཡིད་ལ་བསམས་པ་ཙམ་གྱིས་དེ་དག་འབྱུང་བར་འགྱུར་རོ། །</s>
  </p>
  <p id="4219">
    <s id="4219:1" flag="alternateSource">འོད་དཔག་ཚད་བརྒྱ་ཙམ་དུ་སྣང་བར་འགྱུར་རོ། །</s>
  </p>
  <p id="4220">
    <s id="4220:1" flag="alternateSource">འདོད་ན་དུས་བྱེད་པར་ཡང་འགྱུར་རོ། །</s>
  </p>
  <p id="4221">
    <s id="4221:1" flag="alternateSource">གང་དུ་འདོད་པ་དེར་འགྲོ་བར་འགྱུར་རོ། །</s>
  </p>
  <p id="4222">
    <s id="4222:1" flag="alternateSource">འཇིག་རྟེན་གྱི་ཁམས་གཞན་དག་ཏུ་ཡང་རིག་པ་འཛིན་པའི་འཁོར་ལོས་སྒྱུར་བར་ཡང་འགྱུར་རོ། །</s>
  </p>
  <p id="4223">
    <s id="4223:1" flag="alternateSource">ཤི་འཕོས་ནས་ཀྱང་དྲི་མ་མེད་པའི་འཇིག་རྟེན་གྱི་ཁམས་སུ་སྐྱེ་བར་འགྱུར་རོ། །</s>
  </p>
  <p id="4224">
    <s id="4224:1" flag="alternateSource">རོ་ལངས་གཉིས་པ་སྒྲུབ་པ་ནི་རྨ་མེད་པའི་ལུས་ཀྱི་རོ་བླངས་ལ། རྒྱ་ཤུག་གི་ཤིང་གི་ཕུར་བུས་བཏབ་ལ་དེའི་ཁར་ལྕགས་ཀྱི་ཕྱེ་མས་གཏོར་ཞིང་བྱིན་ན</s>
  </p>
  <p id="4225">
    <s id="4225:1" flag="alternateSource">དེའི་ལྕེ་འབྱིན་པར་འགྱུར་ཏེ། </s>
  </p>
  <p id="4226">
    <s id="4226:1" flag="alternateSource">དེ་བཅད་ན་གཡོག་འཁོར་བརྒྱ་དང་བཅས་ཏེ་ནམ་མཁའ་ལ་འགྲོ་བར་འགྱུར། </s>
  </p>
  <p id="4227">
    <s id="4227:1" flag="alternateSource">བར་གྱི་བསྐལ་པར་གནས་པར་<ref folio="F.226.a"/>འགྱུར། </s>
  </p>
  <p id="4228">
    <s id="4228:1" flag="alternateSource">རི་རབ་ཀྱི་རྩེ་མོར་རྩེ་ཞིང་དགའ་བར་འགྱུར། </s>
  </p>
  <p id="4229">
    <s id="4229:1" flag="alternateSource">གང་གི་ཚེ་འཆི་བ་དེའི་ཚེ་ཕྱོགས་གཅིག་གི་རྒྱལ་པོར་འགྱུར་རོ། །</s>
  </p>
  <p id="4230">
    <s id="4230:1" flag="alternateSource">ཇི་སྟེ་ལྕགས་ཀྱུ་བསྒྲུབ་པར་འདོད་ན། </s>
  </p>
  <p id="4231">
    <s id="4231:1" flag="alternateSource">རྩྭ་ཀུ་ཤའི་རང་བཞིན་གྱི་ལྕགས་ཀྱུ་བྱ་སྟེ། </s>
  </p>
  <p id="4232">
    <s id="4232:1" flag="alternateSource">ཐབ་མོ་བ་མདོག་ནག་པོའི་ལག་པའི་མཐིལ་གྱིས་བའི་རྣམ་ལྔས་བཀྲུས་ཏེ། </s>
  </p>
  <p id="4233">
    <s id="4233:1" flag="alternateSource">མཚན་མོ་གཅིག་སྨྱུང་བ་བྱས་ནས་ལྕགས་ཀྱུ་ཁྲུ་གང་གི་ཚད་དུ་བྱས་ལ། མཆོད་པ་རྒྱ་ཆེན་པོ་བྱས་ནས་ཕྱག་ན་རྡོ་རྗེ་ལ་མར་གྱི་མར་མེ་བརྒྱ་སྦར་བར་བྱའོ། །</s>
  </p>
  <p id="4234">
    <s id="4234:1" flag="alternateSource">རྡོ་རྗེ་ལྕགས་ཀྱུ་དང་བདག་ཉིད་ལ་གདུགས་དཀར་པོས་བསྲུང་བར་བྱའོ། །</s>
  </p>
  <p id="4235">
    <s id="4235:1" flag="alternateSource">གཟི་བརྗིད་ཕུང་པོས་ནི་དཀྱིལ་འཁོར་བཅིང་བར་བྱའོ། །</s>
  </p>
  <p id="4236">
    <s id="4236:1" flag="alternateSource">ཕུར་བུ་ལ་ལན་བདུན་མངོན་པར་བསྔགས་པ་བྱས་ཏེ། </s>
  </p>
  <p id="4237">
    <s id="4237:1" flag="alternateSource">ཕྱོགས་བཞིར་གཏོར་ལ་ཕུར་བུས་བཏབ་ན་འོག་ཏུ་བཅིང་བ་བྱས་ཤིང་གནས་ཡོངས་སུ་གཟུང་བ་བྱས་པར་ཡང་འགྱུར་རོ། །</s>
  </p>
  <p id="4238">
    <s id="4238:1" flag="alternateSource">དེ་ནས་ཐུན་གཉིས་པ་ལ་རྩེ་གཅིག་པའི་ཡིད་ཀྱིས་སྐྱིལ་མོ་ཀྲུང་བཅས་ལ། ལྕགས་ཀྱུ་ལ་མེ་ཏོག་དང་དྲི་དང་བདུག་པས་མཆོད་ན་དེ་བསྲུང་བ་བྱས་པ་ཡིན་ནོ། །</s>
  </p>
  <p id="4239">
    <s id="4239:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ནས། </s>
  </p>
  <p id="4240">
    <s id="4240:1" flag="alternateSource">སྐབས་འདིར་ལྕགས་ཀྱུ་ལག་པས་བཟུང་ནས་ཇི་སྲིད་དུ་དམྱལ་བའི་སེམས་ཅན་རྣམས་འཚེ་བ་ཉེ་བར་ཞི་བའི་བར་དུ་བཟླས་ལ། </s>
    <s id="4240:2">སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ན་</s>
  </p>
  <p id="4241">
    <s id="4241:1" flag="alternateSource">ནམ་མཁའ་ལ་འགྲོ་བར་འགྱུར་རོ། །</s>
  </p>
  <p id="4242">
    <s id="4242:1" flag="alternateSource">རིག་པ་འཛིན་པའི་རྒྱལ་པོ་འགྲོ་བ་ལ་ཐོགས་པ་མེད་པ་ལྕགས་ཀྱུ་ལག་ན་ཐོགས་པ་ལྷ་ཐམས་ཅད་དང་ཀླུ་དང་གནོད་སྦྱིན་ལ་སོགས་པ་ཡང་ཐག་རིང་པོ་ཉིད་ནས་མཐོང་ན་</s>
  </p>
  <p id="4243">
    <s id="4243:1" flag="alternateSource">ཕྱག་འཚལ་བར་བྱེད་དོ། །</s>
  </p>
  <p id="4244">
    <s id="4244:1" flag="alternateSource">བསྐལ་པར་གནས་པར་འགྱུར་རོ། །</s>
  </p>
  <p id="4245">
    <s id="4245:1" flag="alternateSource">གང་གི་ཚེ་འཆི་བ་དེའི་ཚེ་ཕྱག་ན་རྡོ་རྗེའི་གནས་སུ་འགྲོ་ཞིང་ཕྱག་ན་རྡོ་རྗེ་མཐོང་བར་འགྱུར་རོ། །</s>
  </p>
  <p id="4246">
    <s id="4246:1" flag="alternateSource">གལ་ཏེ་རས་རིས་སྒྲུབ་པར་གྱུར་ན། </s>
  </p>
  <p id="4247">
    <s id="4247:1" flag="alternateSource">དེ་འབར་བ་ན་རིག་པ་འཛིན་པར་འགྱུར། </s>
  </p>
  <p id="4248">
    <s id="4248:1" flag="alternateSource">ཆོ་ག་གང་བསྒྲུབ་པར་འདོད་ཀྱང་དེའི་སྔགས་ཀྱི་མིང་བཟུང་ལ་འབུམ་བཟླ་ཞིང་། </s>
    <s id="4248:2">དེ་ནས་ནུབ་གཅིག་སྨྱུང་བ་བྱས་ཏེ། </s>
  </p>
  <p id="4249">
    <s id="4249:1" flag="alternateSource">མཆོད་པ་རྒྱ་ཆེན་པོ་བྱས་ལ། ཤིང་ཨརྐའི་མེ་རབ་ཏུ་སྦར་ཏེ་ཏིལ་དག་ལ་ཞོ་དང་མར་གྱིས་བཏགས་པའི་སྦྱིན་སྲེག་སྟོང་<ref folio="F.226.b"/>རྩ་བརྒྱད་བྱས་ན། </s>
  </p>
  <p id="4250">
    <s id="4250:1" flag="alternateSource">སྦྱིན་སྲེག་གི་མཐར་འོངས་ནས་ནོར་གང་འདོད་པ་དེ་སྟེར་བར་འགྱུར་ཞིང་མངག་གཞུག་པ་དབང་དུ་བྱེད་པ་བཞིན་དུ་ཉེ་བར་གནས་པར་འགྱུར་རོ། །</s>
  </p>
  <p id="4251">
    <s id="4251:1" flag="alternateSource">ཇི་སྟེ་དབང་ཕྱུག་ཆེན་པོ་དབང་དུ་བྱེད་པར་འདོད་ན། </s>
  </p>
  <p id="4252">
    <s id="4252:1" flag="alternateSource">དབང་ཕྱུག་ཆེན་པོ་ལ་མཆོད་པ་རྒྱ་ཆེན་པོ་བྱས་ལ། </s>
    <s id="4252:2">ལྷོ་ཕྱོགས་སུ་ཡུད་ཙམ་གྱིས་ཤིང་ཨརྐའི་མེ་རབ་ཏུ་སྦར་ལ་སྦྱིན་སྲེག་སྟོང་རྩ་བརྒྱད་བྱས་པ་ན། </s>
  </p>
  <p id="4253">
    <s id="4253:1" flag="alternateSource">ཧ་ཧ་ཞེས་པའི་སྒྲ་བྱུང་བར་གྱུར་ན་འཇིགས་པར་མི་བྱ། </s>
  </p>
  <p id="4254">
    <s id="4254:1" flag="alternateSource">དེ་ནས་དེ་འོང་བར་འགྱུར་ཏེ། </s>
  </p>
  <p id="4255">
    <s id="4255:1" flag="alternateSource">བདག་གིས་ཅི་ཞིག་བྱ་ཞེས་སྨྲ་བར་འགྱུར་རོ། །</s>
  </p>
  <p id="4256">
    <s id="4256:1" flag="alternateSource">དབང་ཕྱུག་ཆེན་པོའི་རིག་པ་ཐམས་ཅད་བདག་ལ་གྲུབ་པར་གྱུར་ཅིག་ཅེས་སྨྲས་པ་དང་། </s>
    <s id="4256:2">མཆོག་གང་འདོད་པ་དེ་སྟེར་བར་འགྱུར་ཏེ། </s>
  </p>
  <p id="4257">
    <s id="4257:1" flag="alternateSource">དེ་བཞིན་དུ་གྱུར་ཅིག་ཅེས་བྱས་ནས་མི་སྣང་བར་འགྱུར་རོ། །</s>
  </p>
  <p id="4258">
    <s id="4258:1" flag="alternateSource">དེ་བཞིན་དུ་ཁྱབ་འཇུག་དང་ཚངས་པ་ལ་སོགས་པ་གང་ཡང་འགུགས་པར་འགྱུར་ཏེ། </s>
  </p>
  <p id="4259">
    <s id="4259:1" flag="alternateSource">མཆོག་གང་འདོད་པ་དེའང་འདི་བཞིན་ཏེ། </s>
  </p>
  <p id="4260">
    <s id="4260:1" flag="alternateSource">ཆོ་ག་འདི་བཞིན་དུ་བྱས་ལ་ལེགས་པར་བསྲུང་བ་ཡང་བྱའོ། །</s>
  </p>
  <p id="4261">
    <s id="4261:1" flag="alternateSource">ཅི་སྟེ་གནོད་སྦྱིན་མོ་དགུག་པར་འདོད་ན། </s>
  </p>
  <p id="4262">
    <s id="4262:1" flag="alternateSource">དེའི་མིང་བཟུང་ལ་ཞག་བདུན་དུ་ཤིང་མྱ་ངན་མེད་ཀྱི་མེ་ཏོག་གིས་སྦྱིན་སྲེག་བྱས་ན་འོང་ཞིང་མཆོག་སྟེར་བར་བྱེད་དོ། །</s>
  </p>
  <p id="4263">
    <s id="4263:1" flag="alternateSource">ཞག་བདུན་གྱིས་མ་དང་སྲིང་མོ་དང་ཆུང་མ་གང་འདོད་པ་དེའི་ཆ་བྱད་དུ་ངེས་པར་འོང་བར་འགྱུར་རོ། །</s>
  </p>
  <p id="4264">
    <s id="4264:1" flag="alternateSource">ཇི་སྟེ་མི་འོང་ན་མགོ་འགས་པར་འགྱུར་རོ། །</s>
  </p>
  <p id="4265">
    <s id="4265:1" flag="alternateSource">ཀླུ་མོ་དབང་དུ་བྱེད་པར་འདོད་ན་ཀླུ་ཤིང་གི་མེ་ཏོག་གིས་ཆོ་ག་འདི་བཞིན་དུ་བྱའོ། །</s>
  </p>
  <p id="4266">
    <s id="4266:1" flag="alternateSource">སྲིན་མོ་དགུག་པར་འདོད་ན། </s>
  </p>
  <p id="4267">
    <s id="4267:1" flag="alternateSource">ཟླ་བ་གསུམ་དུ་ཞོ་དང་འབྲས་ཆན་གྱི་སྦྱིན་སྲེག་བྱའོ། །</s>
  </p>
  <p id="4268">
    <s id="4268:1" flag="alternateSource">སྦྱིན་སྲེག་གི་མཐར་ཞག་གཅིག་སྨྱུང་བ་བྱས་ལ། བཅོམ་ལྡན་འདས་ལ་མཆོད་ཅིང་གནོད་སྦྱིན་ལ་གཏོར་མ་ཆན་རྣམས་སྦྱིན་པར་བྱས་ཤིང་གནོད་སྦྱིན་དགུག་པར་བྱའོ་ཞེས་ཡིད་ལ་བྱེད་ཅིང་། །</s>
    <s id="4268:2">ཨ་མྲའི་ཤིང་གི་ཡམ་ཤིང་ཞོ་དང་སྦྲང་རྩི་དང་མར་གྱིས་བཏགས་པ་སྟོང་རྩ་བརྒྱད་སྦྱིན་སྲེག་བྱས་ན</s>
  </p>
  <p id="4269">
    <s id="4269:1" flag="alternateSource">སྐབས་འདིར་ལུས་ངན་པོ་ལ་སོགས་པའི་གནོད་སྦྱིན་འོང་བར་འགྱུར་ལ། </s>
    <s id="4269:2">དེ་དག་ལ་ཤིང་ཨརྐའི་མེ་ཏོག་གི་མཆོད་ཡོན་བྱིན་ན་དེ་དག་ཅི་ཞིག་བྱ་ཞེས་སྨྲ་བར་འགྱུར་རོ། །</s>
  </p>
  <p id="4270">
    <s id="4270:1" flag="alternateSource">དེས་བརྗོད་པར་བྱ་བ་ནི་<ref folio="F.227.a"/>ཉིན་རེ་ཞིང་གནོད་སྦྱིན་ལུང་བཞིན་དུ་བྱེད་པ་དགོས་སོ་ཞེས་བརྗོད་པར་བྱ་སྟེ། </s>
  </p>
  <p id="4271">
    <s id="4271:1" flag="alternateSource">དེས་གནོད་སྦྱིན་རེ་རེ་སྟེར་བར་འགྱུར་རོ། །</s>
  </p>
  <p id="4272">
    <s id="4272:1" flag="alternateSource">དེས་ལུང་བསྒོ་བར་བྱ་བ་ནི་དཔག་ཚད་བརྒྱ་ནས་བུད་མེད་རྣམས་འདིར་འོང་བར་གྱིས་ལ་ཐོ་རངས་དེ་ཉིད་དུ་ཁྱེར་ཅིག་ཅེས་པ་དང་འཁོར་བརྒྱ་ལ་ཡང་འབྲས་ཆན་བྱིན་ཅིག་ཅེས་བརྗོད་ན</s>
  </p>
  <p id="4273">
    <s id="4273:1" flag="alternateSource">རྒྱབ་ཏུ་ཁུར་ནས་གང་དུ་འདོད་པ་དེར་འགྲོ་ཞིང་ཁྱེར་བར་འགྱུར་རོ། །</s>
  </p>
  <p id="4274">
    <s id="4274:1" flag="alternateSource">ལུང་སྩལ་བ་ཐམས་ཅད་བྱེད་པར་འགྱུར་རོ། །</s>
  </p>
  <p id="4275">
    <s id="4275:1" flag="alternateSource">ཅི་སྟེ་ཕྱག་ན་རྡོ་རྗེ་བསྒྲུབ་པར་འདོད་ན་</s>
  </p>
  <p id="4276">
    <s id="4276:1" flag="alternateSource">བཞི་འགྱུར་དང་བདུན་འགྱུར་གྱི་སྔོན་དུ་བསྙེན་པ་བྱས་ལ། </s>
    <s id="4276:2">ཆོ་འཕྲུལ་གྱི་ཟླ་བ་ཕྱེད་པོ་མ་ལུས་པ་ལ་རབ་ཏུ་རྒྱ་ཆེ་བའི་མཆོད་པ་བྱས་ལ་ཇི་སྲིད་ཟླ་བ་ཉ་བའི་བར་དུ་སྟེ། </s>
  </p>
  <p id="4277">
    <s id="4277:1" flag="alternateSource">ཟླ་བ་ཉ་བའི་བར་དུ་མཆོད་པ་བྱས་ལ་དགེ་སློང་གི་དགེ་འདུན་ཁྱད་པར་ཅན་དག་ལ་བཤོས་གསོལ་ནས། </s>
  </p>
  <p id="4278">
    <s id="4278:1" flag="alternateSource">འཕགས་པ་རྡོ་རྗེ་འཛིན་ཁོ་ན་ལ་རྗེས་སུ་ཡི་རང་བར་བྱེད་དུ་གཞུག་གོ། །</s>
  </p>
  <p id="4279">
    <s id="4279:1" flag="alternateSource">དེ་ནས་མཆོད་པ་རྒྱ་ཆེན་པོ་བྱས་ནས་དང་པོའི་ཐུན་འདས་ཏེ་གཉིས་པའི་ཐུན་ལ་སྐྱིལ་མོ་ཀྲུང་བཅས་ཏེ་འདུག་ལ། སེམས་རྩེ་གཅིག་པས་རྡོ་རྗེ་འཛིན་བལྟ་བར་བྱའོ། །</s>
  </p>
  <p id="4280">
    <s id="4280:1" flag="alternateSource">ཞེས་སེམས་ལ་ཀུན་ཏུ་བརྟགས་ཏེ། </s>
  </p>
  <p id="4281">
    <s id="4281:1" flag="alternateSource">གུ་གུལ་གྱི་རིལ་བུ་རྒྱ་ཤུག་གི་འབྲས་བུའི་ཚད་ཙམ་གྱི་མཚན་མོ་ཐུན་གཅིག་ཏུ་སྦྱིན་སྲེག་བྱའོ། །</s>
  </p>
  <p id="4282">
    <s id="4282:1" flag="alternateSource">དེ་ནས་བཅོམ་ལྡན་འདས་ཀྱི་ཡུལ་བསྐྱོད་པར་འགྱུར་ཞིང་། ས་འགུལ་བ་དང་སྤྲིན་གྱི་སྒྲ་སྒྲོགས་པར་འགྱུར་བ་དང་། རིག་པ་འཛིན་པ་ཐམས་ཅད་མེ་ཏོག་གི་ཆར་རབ་ཏུ་འབེབས་པར་འགྱུར་རོ། །</s>
  </p>
  <p id="4283">
    <s id="4283:1" flag="alternateSource">སྐབས་འདིར་བཅོམ་ལྡན་འདས་ཕྱག་ན་རྡོ་རྗེ་རིག་པ་ཐམས་ཅད་ཀྱིས་ཡོངས་སུ་བསྐོར་བ་དང་རིག་པ་མཆོག་ལ་སོགས་པའི་རིག་པའི་རྒྱལ་པོས་ཡོངས་སུ་བསྐོར་བ་བྱོན་པར་འགྱུར་རོ། །</s>
  </p>
  <p id="4284">
    <s id="4284:1" flag="alternateSource">ལྷ་ཐམས་ཅད་དང་། ཀླུ་ཐམས་ཅད་དང་། གནོད་སྦྱིན་ཐམས་ཅད་དང་། དྲི་ཟ་དང་མིའམ་ཅིས་བྱང་ཆུབ་སེམས་དཔའ་ཡོངས་སུ་བསྐོར་བ་བྱོན་པར་འགྱུར་རོ། །</s>
  </p>
  <p id="4285">
    <s id="4285:1" flag="alternateSource">དེའི་མོད་ལ་དམྱལ་བའི་སེམས་ཅན་རྣམས་ཀྱི་ཤིན་ཏུ་དྲག་པའི་ཚོར་བའི་སྡུག་བསྔལ་ཉེ་བར་ཞི་བར་འགྱུར་རོ། །</s>
  </p>
  <p id="4286">
    <s id="4286:1" flag="alternateSource">དྲིའི་ཆུས་མཆོད་ཡོན་དབུལ་ཞིང་ཕྱག་འཚལ་ཏེ་འདུག་པར་བྱའོ། །</s>
  </p>
  <p id="4287">
    <s id="4287:1" flag="alternateSource">དེ་ནས་རྡོ་རྗེ་འཛིན་གྱིས་གསུངས་པ་ནི་མཆོག་ཅི་ཞིག་སྦྱིན་པར་བྱ། </s>
  </p>
  <p id="4288">
    <s id="4288:1" flag="alternateSource"><ref folio="F.227.b"/>རིག་པ་འཛིན་པའི་འཁོར་ལོས་སྒྱུར་བ་ཉིད་དམ་ས་འོག་ཏུ་འགྲོ་བའམ་རྒྱལ་སྲིད་དམ་མི་སྣང་བར་འགྲོ་བའམ་གང་འདོད་པ་དེ་ཉིད་བཅོམ་ལྡན་འདས་ལས་ཐོབ་པར་འགྱུར་རོ། །</s>
  </p>
  <p id="4289">
    <s id="4289:1" flag="alternateSource">གང་འདོད་པའི་རིག་པ་འཛིན་པའི་འཁོར་ལོས་སྒྱུར་བ་ཉིད་དང་རིག་པ་འཛིན་པ་ཐམས་ཅད་ཀྱི་འཁོར་ལོས་སྒྱུར་བ་རྡོ་རྗེའི་སྐུ་དང་། </s>
    <s id="4289:2">ཕྱག་ན་རྡོ་རྗེ་དང་འདྲ་བ་དང་བསམས་པ་ཙམ་གྱིས་མཚན་མ་ཐམས་ཅད་འབྱུང་བར་འགྱུར་རོ། །</s>
  </p>
  <p id="4290">
    <s id="4290:1" flag="alternateSource">བསྐལ་པ་ཆེན་པོར་གནས་པར་འགྱུར་རོ། །</s>
  </p>
  <p id="4291">
    <s id="4291:1" flag="alternateSource">གང་གི་ཚེ་འཛིན་པ་དེའི་ཚེ་རྡོ་རྗེའི་གནས་སུ་འགྲོ་བར་འགྱུར་རོ། །</s>
  </p>
  <p id="4292">
    <s id="4292:1" flag="alternateSource">རིག་པ་འཛིན་པ་གཞན་དག་གི་ཡང་ཆོ་ག་འདི་བཞིན་ཏེ། </s>
  </p>
  <p id="4293">
    <s id="4293:1" flag="alternateSource">མདོར་ན་ཕྱག་ན་རྡོ་རྗེའི་ཆོ་ག་གང་ཡིན་པ་དང་། འཕགས་པ་སྤྱན་རས་གཟིགས་དབང་ཕྱུག་གི་ཆོ་ག་གང་ཡིན་པ་དང་། བཅོམ་ལྡན་འདས་ཀྱིས་གསུངས་པའི་ཆོ་ག་གང་ཡིན་པ་དང་། ཚངས་པའི་ཆོ་ག་གང་ཡིན་པ་དང་། དབང་ཕྱུག་ཆེན་པོའི་ཆོ་ག་གང་ཡིན་པ་དང་། མདོར་ན་འཇིག་རྟེན་དང་འཇིག་རྟེན་ལས་འདས་པའི་སྒྲུབ་པ་གང་ཡིན་པ་དེ་དག་ཀྱང་འདི་ཉིད་ཀྱིས་སྒྲུབ་པ་བྱས་ན་</s>
  </p>
  <p id="4294">
    <s id="4294:1" flag="alternateSource">འགྲུབ་པར་འགྱུར་རོ། །</s>
  </p>
  <p id="4295">
    <s id="4295:1" flag="alternateSource">སྔགས་གང་གིས་སྒྲུབ་པ་བྱས་ཀྱང་མ་གྲུབ་པ་ནི་འདིས་ལུས་ལ་བཟླས་པ་བྱས་ན། </s>
  </p>
  <p id="4296">
    <s id="4296:1" flag="alternateSource">ནུབ་བདུན་གྱིས་ངེས་པར་མཐོང་བ་སྦྱིན་པར་བྱེད་དོ། །</s>
  </p>
  <p id="4297">
    <s id="4297:1" flag="alternateSource">ཇི་སྟེ་མི་སྦྱིན་ན་ནི་རྣམ་པར་ཉམས་པར་འགྱུར་རོ། །</s>
  </p>
  <p id="4298">
    <s id="4298:1" flag="alternateSource">དབང་ཕྱུག་ཆེན་པོ་ལ་སོགས་པའི་ལྷའི་མདུན་དུ་གལ་ཏེ་ཟློས་པ་བྱེད་ན་ནུབ་བདུན་གྱི་ནང་དུ་མཐོང་བ་སྦྱིན་པར་བྱེད་དོ། །</s>
  </p>
  <p id="4299">
    <s id="4299:1" flag="alternateSource">གལ་ཏེ་སྦྱིན་པར་མི་བྱེད་ན་མགོ་ཚལ་པ་བདུན་ཕྲག་གསུམ་དུ་འགས་པར་འགྱུར་རོ། །</s>
  </p>
  <p id="4300">
    <s id="4300:1" flag="alternateSource">ཟླ་བ་དང་ཉི་མ་གཟས་ཟིན་པ་ན་མར་དང་ཤུ་དག་དང་མིག་སྨན་དང་དག་བྱེད་དང་སོ་ཤིང་དང་མཆོད་ཕྱིར་ཐོགས་དང་བ་བླ་དང་ལྡོང་རོས་ལ་སོགས་པ་བསྒྲུབ་པར་བྱའོ། །</s>
  </p>
  <p id="4301">
    <s id="4301:1" flag="alternateSource">ཇི་སྟེ་རྫས་རྣམས་བསྒྲུབ་པར་འདོད་ན། </s>
  </p>
  <p id="4302">
    <s id="4302:1" flag="alternateSource">ལྡོང་རོས་བླངས་ཏེ་</s>
  </p>
  <p id="4303">
    <s id="4303:1" flag="alternateSource">མིའི་འོ་མ་དང་སྦྱར་བ་བྱས་ལ་རིལ་བུ་ལྔར་བྱ་ཞིང་། </s>
    <s id="4303:2">ཨ་ག་རུའི་སྣོད་ཁ་སྦྱར་གྱི་ནང་དུ་བཅུག་ཅིང་ཡུངས་ཀར་དང་ལྷན་ཅིག་བསྒྲུབ་པར་བྱའོ། །</s>
  </p>
  <p id="4304">
    <s id="4304:1" flag="alternateSource">ཟླ་བ་དང་ཉི་མ་གཟས་ཟིན་པའི་དུས་སུ་གཏོར་མའི་ཆོ་ག་བྱས་ཏེ། </s>
  </p>
  <p id="4305">
    <s id="4305:1" flag="alternateSource">གང་གི་ཚེ་ཡུངས་ཀར་ཙི་ཏི་ཙི་ཏི་ཞེས་སྒྲ་འདོན་པ་དེའི་ཚེ་གྲུབ་པ་དང་པོ་ཡིན་ཏེ། </s>
  </p>
  <p id="4306">
    <s id="4306:1" flag="alternateSource"><ref folio="F.228.a"/>སྐྱེ་བོ་ཐམས་ཅད་དབང་དུ་འགྱུར་ལ་དེའི་ཚེ་འདི་ཐམས་ཅད་དབང་དུ་བྱེད་པར་འགྱུར་ཏེ། </s>
  </p>
  <p id="4307">
    <s id="4307:1" flag="alternateSource">གང་སྨྲས་པ་དེ་ཐམས་ཅད་བྱེད་དོ། །</s>
  </p>
  <p id="4308">
    <s id="4308:1" flag="alternateSource">ཇི་སྟེ་དུ་བ་འཐུལ་བར་བྱེད་ན་མི་སྣང་བར་བྱེད་པ་ཐམས་ཅད་ཀྱི་རྒྱལ་པོར་འགྱུར་རོ། །</s>
  </p>
  <p id="4309">
    <s id="4309:1" flag="alternateSource">བར་གྱི་བསྐལ་པར་འཚོ་བར་འགྱུར་རོ། །</s>
  </p>
  <p id="4310">
    <s id="4310:1" flag="alternateSource">གང་གི་ཚེ་འབར་བར་གྱུར་པ་དེའི་ཚེ་ནི་ལྷ་གཞོན་ནུའི་གཟུགས་སུ་འགྱུར་ཞིང་། ཉི་མ་འཆར་ཀའི་གཟི་བརྗིད་དང་ལྡན་ལ་རིག་པ་འཛིན་པའི་རྒྱལ་པོར་འགྱུར། </s>
  </p>
  <p id="4311">
    <s id="4311:1" flag="alternateSource">བསྐལ་པ་ཆེན་པོར་འཚོ་བར་འགྱུར། </s>
  </p>
  <p id="4312">
    <s id="4312:1" flag="alternateSource">དེ་བཞིན་དུ་གི་ཝང་དང་བ་བླ་ལ་སོགས་པ་ལའང་བསྒྲུབ་པར་བྱའོ། །</s>
  </p>
  <p id="4313">
    <s id="4313:1" flag="alternateSource">ཅི་སྟེ་མིག་སྨན་བསྒྲུབ་པར་འདོད་ན། </s>
  </p>
  <p id="4314">
    <s id="4314:1" flag="alternateSource">ལིག་བུ་མིག་དང་ཨུཏྤ་ལ་སྔོན་པོ་དང་རུ་རྟ་དང་ཙནྡན་དག་གཅིག་ཏུ་བྱས་ཏེ། </s>
  </p>
  <p id="4315">
    <s id="4315:1" flag="alternateSource">ཟངས་མའི་སྣོད་དུ་གཞག་ལ་ཟླ་བ་གཟས་ཟིན་པའི་དུས་སུ་ཅི་སྲིད་དུ་བ་འཐུལ་བ་དེ་སྲིད་ཀྱི་བར་དུ་བཟླས་པ་བྱའོ། །</s>
  </p>
  <p id="4316">
    <s id="4316:1" flag="alternateSource">དེ་ནས་མིག་ལ་བསྐུས་ན་མི་སྣང་བར་འགྱུར་ཏེ། </s>
  </p>
  <p id="4317">
    <s id="4317:1" flag="alternateSource">ཅི་ལྟར་འདོད་པའི་གཟུགས་དང་མི་སྣང་བར་བྱེད་པ་ཐམས་ཅད་ཀྱི་རྒྱལ་པོར་འགྱུར་རོ། །</s>
  </p>
  <p id="4318">
    <s id="4318:1" flag="alternateSource">ཇི་སྟེ་རལ་གྲི་བསྒྲུབ་པར་འདོད་ན་</s>
  </p>
  <p id="4319">
    <s id="4319:1" flag="alternateSource">རལ་གྲི་མ་ཉམས་པ་བླངས་ལ། མར་ངོའི་ཚེས་བརྒྱད་དམ་བཅུ་བཞི་ལ་རས་རིས་ལ་མཆོད་པ་རྒྱ་ཆེན་པོ་དང་གཏོར་མ་བཏང་ཞིང་བསྲུང་བ་བྱས་ན</s>
  </p>
  <p id="4320">
    <s id="4320:1" flag="alternateSource">རལ་གྲི་ལག་པ་གཡས་པས་བཟུང་སྟེ། </s>
  </p>
  <p id="4321">
    <s id="4321:1" flag="alternateSource">ཇི་སྲིད་འོད་འཕྲོ་བ་དང་འབར་བ་དེ་སྲིད་ཀྱི་བར་དུ་བཟླས་པ་བྱས་ན། </s>
  </p>
  <p id="4322">
    <s id="4322:1" flag="alternateSource">གལ་ཏེ་འོད་འཕྲོ་ན་ནི་རིག་པ་འཛིན་པ་གཅིག་པུར་འགྱུར་རོ། །</s>
  </p>
  <p id="4323">
    <s id="4323:1" flag="alternateSource">འབར་བས་ནི་དེ་རིག་པ་འཛིན་པ་རྣམས་ཀྱི་རྒྱལ་པོར་འགྱུར་བ་དང་། སྟོབས་དང་ཕ་རོལ་གནོན་པ་ཐོགས་པ་མེད་པ་དང་གང་གིས་མཐོང་བ་དང་གང་མཐོང་བ་དེ་དང་ལྷན་ཅིག་ནམ་མཁའ་ལ་འགྲོ་བར་འགྱུར་རོ། །</s>
  </p>
  <p id="4324">
    <s id="4324:1" flag="alternateSource">ཅི་སྟེ་རྡོ་རྗེ་བསྒྲུབ་པར་འདོད་ན་ལྕགས་བཟང་པོའི་རང་བཞིན་ལས་རྡོ་རྗེ་བྱས་ཏེ། </s>
  </p>
  <p id="4325">
    <s id="4325:1" flag="alternateSource">སོར་བཅུ་དྲུག་པ་རྩེ་མོ་གཉི་ག་ཡང་རྩེ་གསུམ་པ་ཙནྡན་དམར་པོས་བྱུགས་ལ། </s>
    <s id="4325:2">ཆོ་འཕྲུལ་གྱི་ཟླ་ཕྱེད་ཀྱི་ཚེས་ནས་བརྩམས་ནས་</s>
  </p>
  <p id="4326">
    <s id="4326:1" flag="alternateSource">རས་རིས་ལ་མཆོད་པ་རྒྱ་ཆེན་པོ་བྱས་ཏེ་</s>
  </p>
  <p id="4327">
    <s id="4327:1" flag="alternateSource">བཟླས་པ་བྱ་ཞིང་། </s>
    <s id="4327:2">ཚེས་ནས་ཉི་མ་རེ་རེ་ཞིང་རེ་རེས་བསྐྱེད་པའི་དགེ་སློང་དག་ལ་བཤོས་དྲང་བར་བྱའོ། །</s>
  </p>
  <p id="4328">
    <s id="4328:1" flag="alternateSource">ཐ་མར་ནུབ་གསུམ་སྨྱུང་བ་བྱས་ལ་སྐུ་གདུང་དང་བཅས་པའི་མཆོད་རྟེན་གྱི་མདུན་དུ་<ref folio="F.228.b"/>རས་རིས་རབ་ཏུ་བཞག་ཅིང་། མཆོད་པ་རྒྱ་ཆེན་པོ་བྱས་ལ། མར་གྱི་མར་མེ་བརྒྱ་རབ་ཏུ་སྦར་ཞིང་</s>
    <s id="4328:2">ཀུ་ཤའི་ཁྲེས་ལ་ཉེ་བར་འདུག་པར་བྱའོ། །</s>
  </p>
  <p id="4329">
    <s id="4329:1" flag="alternateSource">ལག་པ་གཉིས་ཀྱིས་རྡོ་རྗེ་བཟུང་ལ་ཇི་སྲིད་འབར་བ་དེའི་བར་དུ་བཟླས་པ་བྱ་ཞིང་། དེ་བཟུང་ན་དེ་འཁོར་དང་བཅས་པ་ནམ་མཁའ་ལ་འགྲོ་བར་འགྱུར། </s>
  </p>
  <p id="4330">
    <s id="4330:1" flag="alternateSource">རིག་པ་འཛིན་པའི་འཁོར་ལོས་སྒྱུར་བར་འགྱུར། </s>
  </p>
  <p id="4331">
    <s id="4331:1" flag="alternateSource">ཕྱག་ན་རྡོ་རྗེ་དང་འདྲ་བར་ཕ་རོལ་གནོན་པར་འགྱུར། </s>
  </p>
  <p id="4332">
    <s id="4332:1" flag="alternateSource">བསྐལ་པ་ཆེན་པོར་འཚོ་བར་འགྱུར། </s>
  </p>
  <p id="4333">
    <s id="4333:1" flag="alternateSource">ལུས་ཞིག་ནས་ཕྱག་ན་རྡོ་རྗེའི་གནས་སུ་འགྲོ་བར་འགྱུར་རོ། །</s>
  </p>
  <p id="4334">
    <s id="4334:1" flag="alternateSource">དེ་བཞིན་དུ་མདུང་རྩེ་དང་འཁོར་ལོ་དང་མདའ་དང་མདུང་ལ་སོགས་པ་མཚོན་ཐམས་ཅད་དང་མཆིལ་ལྷམ་དང་སོ་ཤིང་དང་མཆོད་ཕྱིར་ཐོགས་ལ་སོགས་པ་གཞན་གྱི་ཆོ་གའི་བྱ་བས་བསྒྲུབ་པར་བྱ་ཞིང་། </s>
    <s id="4334:2">ཐམས་ཅད་ཀྱང་གྲུབ་པ་རྣམ་པ་གསུམ་ཡིན་ནོ། །</s>
  </p>
  <p id="4335">
    <s id="4335:1" flag="alternateSource">ཞི་བ་བྱེད་པར་འདོད་པ་ལ་པདྨའི་རྣམ་པ་འདྲ་བའི་ཐབ་ཁུང་བྱས་ལ། མཆོད་སྦྱིན་ལ་འོས་པའི་ཡན་ལག་གིས་མེ་རབ་ཏུ་སྦར་ལ་བླུགས་གཟར་གྱིས་ཟས་མཆོག་དང་ཞོ་དང་སྦྲང་རྩི་དང་མར་དང་སྦྱར་བའི་སྦྱིན་སྲེག་སྟོང་རྩ་བརྒྱད་ཞག་གསུམ་བྱས་ན</s>
  </p>
  <p id="4336">
    <s id="4336:1" flag="alternateSource">བདག་དང་གཞན་ཞི་བར་འགྱུར་རོ། །</s>
  </p>
  <p id="4337">
    <s id="4337:1" flag="alternateSource">ཞག་བདུན་གྱིས་ནི་གྲོང་ངམ་གྲོང་ཁྱེར་གྱི་འཆི་བ་མང་པོའི་ཉེ་བར་འཚེ་བ་ཞི་བར་འགྱུར་རོ། །</s>
  </p>
  <p id="4338">
    <s id="4338:1" flag="alternateSource">ཤིང་ཤ་མའི་ཡམ་ཤིང་ལ་ཞོ་དང་སྦྲང་རྩི་དང་མར་གྱིས་བཏགས་པའི་སྦྱིན་སྲེག་སྟོང་རྩ་བརྒྱད་ཀྱང་བྱའོ། །</s>
  </p>
  <p id="4339">
    <s id="4339:1" flag="alternateSource">ཡང་ན་ཤིང་ཨུ་དུམ་བཱ་རའི་ཡམ་ཤིང་ལ་ཞོ་དང་སྦྲང་རྩི་དང་མར་གྱིས་བཏགས་པའི་སྦྱིན་སྲེག་སྟོང་རྩ་བརྒྱད་ཀྱང་བྱའོ། །</s>
  </p>
  <p id="4340">
    <s id="4340:1" flag="alternateSource">ཆར་མི་འབབ་པ་ལ་ནི་མངར་གསུམ་གྱི་སྦྱིན་སྲེག་བྱས་ན་ཐམས་ཅད་དུ་མཆོག་ཏུ་ཞི་བ་ཆེན་པོར་འགྱུར་རོ། །</s>
  </p>
  <p id="4341">
    <s id="4341:1" flag="alternateSource">སློང་མོའི་ཟས་ཟ་ཞིང་ཆོ་འཕྲུལ་ཆེན་པོའི་ཟླ་ཕྱེད་ཀྱི་ཟླ་བ་ཉའི་བར་དུ་ནུབ་གསུམ་སྨྱུང་བ་བྱས་ལ། </s>
    <s id="4341:2">ཟླ་བ་གཟས་ཟིན་པ་ན་བ་ནག་མོའི་འོ་མ་ལ་ལན་བརྒྱ་རྩ་བརྒྱད་མངོན་པར་བསྔགས་ཏེ་</s>
  </p>
  <p id="4342">
    <s id="4342:1" flag="alternateSource">འཐུངས་ན་</s>
  </p>
  <p id="4343">
    <s id="4343:1" flag="alternateSource">བཅུད་ཀྱིས་ལེན་གྱི་ཡོན་ཏན་དང་ལྡན་པར་འགྱུར་རོ། །</s>
  </p>
  <p id="4344">
    <s id="4344:1" flag="alternateSource">རྩྭ་དཱུར་བའི་འཇག་མ་ལ་ཞོ་དང་སྦྲང་རྩི་དང་མར་གྱིས་བཏགས་པས་སྟོང་རྩ་བརྒྱད་ནུབ་བཅུའི་བར་དུ་སྦྱིན་སྲེག་བྱས་ན་</s>
  </p>
  <p id="4345">
    <s id="4345:1" flag="alternateSource">དུས་མ་ཡིན་པར་འཆི་བ་རབ་ཏུ་ཞི་ཞིང་ཚེ་རིང་བར་འགྱུར་རོ། །</s>
  </p>
  <p id="4346">
    <s id="4346:1" flag="alternateSource">རྒྱལ་མཚན་དང་དུང་ལ་སོགས་པ་ལ་མངོན་པར་བསྔགས་ན། </s>
  </p>
  <p id="4347">
    <s id="4347:1" flag="alternateSource">མཐོང་བ་<ref folio="F.229.a"/>དང་ཐོས་པས་ཕ་རོལ་གྱི་སྡེ་དཔུང་གིས་མི་གཡོ་བར་བྱས་པར་འགྱུར་རོ། །</s>
  </p>
  <p id="4348">
    <s id="4348:1" flag="alternateSource">བུམ་པ་སར་པ་འབྲུ་ཐམས་ཅད་དང་སྤོས་ཆུས་བཀང་བ་ལ་ལན་བརྒྱ་རྩ་བརྒྱད་བཟླས་བརྗོད་བྱས་པས་ལོག་འདྲེན་གྱིས་གཙེས་ཤིང་ཟིན་པ་བཀྲུས་ཏེ་དབང་བསྐུར་ན་དཔལ་དང་ལྡན་པར་འགྱུར་རོ། །</s>
  </p>
  <p id="4349">
    <s id="4349:1" flag="alternateSource">འདིས་དབང་བསྐུར་ན་སྡིག་པ་ཀུན་ལས་གྲོལ་བར་འགྱུར་ཏེ། </s>
  </p>
  <p id="4350">
    <s id="4350:1" flag="alternateSource">དཀྱིལ་འཁོར་གྱི་ལས་དང་གདོན་གྱི་ལས་རྣམས་ཀྱང་བྱེད་པར་འགྱུར་རོ། །</s>
  </p>
  <p id="4351">
    <s id="4351:1" flag="alternateSource">རྨ་བྱའི་མཇུག་མ་ལ་ལན་འབུམ་བཟླས་བརྗོད་བྱས་ན་དུག་ཐམས་ཅད་སེལ་བར་འགྱུར་རོ། །</s>
  </p>
  <p id="4352">
    <s id="4352:1" flag="alternateSource">དེ་ཉིད་ཀྱིས་རིམས་དང་མིག་གི་ནད་དང་གཟེར་ཐབས་ལ་སོགས་པ་སེལ་བར་བྱེད་དོ། །</s>
  </p>
  <p id="4353">
    <s id="4353:1" flag="alternateSource">སྲུང་བའི་སྐུད་པས་ནི་ནད་ཐམས་ཅད་ལས་གྲོལ་བར་འགྱུར་རོ། །</s>
  </p>
  <p id="4354">
    <s id="4354:1" flag="alternateSource">ཕྱག་རྒྱ་དང་ལྡན་པའི་ཇི་སྐད་གསུངས་པའི་སྔགས་ཀྱིས་སེང་ལྡེང་གི་ཡམ་ཤིང་ལ་ཞོ་དང་སྦྲང་རྩི་དང་མར་གྱིས་བཏགས་པའི་སྦྱིན་སྲེག་སྟོང་རྩ་བརྒྱད་བྱས་ན་</s>
  </p>
  <p id="4355">
    <s id="4355:1" flag="alternateSource">ལྷ་མ་ཡིན་གྱི་སྔགས་འཇོམས་པར་བྱེད་དོ། །</s>
  </p>
  <p id="4356">
    <s id="4356:1" flag="alternateSource">དུས་གསུམ་དུ་ཉིན་མཚན་ཉི་ཤུ་རྩ་གཅིག་ལ་འབྲས་ཐུག་པོ་ཆེ་ལ་ཞོ་དང་སྦྲང་རྩི་དང་མར་གྱིས་བཏགས་པའི་སྦྱིན་སྲེག་སྟོང་རྩ་བརྒྱད་བྱས་ན་ལོངས་སྤྱོད་ཐོབ་པར་འགྱུར་རོ། །</s>
  </p>
  <p id="4357">
    <s id="4357:1" flag="alternateSource">ལྷ་དབང་དུ་བྱ་བར་འདོད་ན་</s>
  </p>
  <p id="4358">
    <s id="4358:1" flag="alternateSource">ཨ་ག་རུའི་ཡམ་ཤིང་ལ་ཞོ་དང་སྦྲང་རྩི་དང་མར་གྱིས་བཏགས་པའི་སྦྱིན་སྲེག་དུས་གསུམ་དུ་ཉིན་ཞག་ཉི་ཤུ་རྩ་གཅིག་ལ་སྟོང་རྩ་བརྒྱད་བྱའོ། །</s>
  </p>
  <p id="4359">
    <s id="4359:1" flag="alternateSource">འབྲས་ཐུག་པོ་ཆེ་ལ་ཞོ་དང་སྦྲང་རྩི་དང་མར་གྱིས་བཏགས་པ་གཅིག་ཏུ་བྱས་པས་སྦྱིན་སྲེག་བྱས་ན་ཟས་མི་ཟད་པར་འགྱུར་རོ། །</s>
  </p>
  <p id="4360">
    <s id="4360:1" flag="alternateSource">གནོད་སྦྱིན་དབང་དུ་བྱེད་ན་གུ་གུལ་གྱི་རིལ་བུ་ལ་ཞོ་དང་སྦྲང་རྩི་དང་མར་གྱིས་བཏགས་པའི་སྦྱིན་སྲེག་སྟོང་རྩ་བརྒྱད་བྱའོ། །</s>
  </p>
  <p id="4361">
    <s id="4361:1" flag="alternateSource">ཤིང་མྱ་ངན་མེད་ཀྱི་ཡམ་ཤིང་གི་ནི་གནོད་སྦྱིན་མོ་རྣམས་ལ་བྱའོ། །</s>
  </p>
  <p id="4362">
    <s id="4362:1" flag="alternateSource">ཀླུ་རྣམས་ལ་ནི་ཀླུ་ཤིང་གི་མེ་ཏོག་གིས་བྱའོ། །</s>
  </p>
  <p id="4363">
    <s id="4363:1" flag="alternateSource">འཕགས་པ་ཕྱག་ན་རྡོ་རྗེ་ལ་ནི་ཨ་ཀ་རུའི་ཡམ་ཤིང་གིས་བྱའོ། །</s>
  </p>
  <p id="4364">
    <s id="4364:1" flag="alternateSource">རིག་པ་འཛིན་པ་ལ་ནི་པོ་སོན་ཆའི་ཤིང་གི་ཡམ་ཤིང་གིས་སོ། །</s>
  </p>
  <p id="4365">
    <s id="4365:1" flag="alternateSource">ཨ་ག་རུའི་ཡམ་ཤིང་ལ་ཏུ་རུ་སྐའི་འབྲུ་མར་གྱིས་བཏགས་པས་ནི་དྲི་ཟ་ལ་སྦྱིན་སྲེག་བྱའོ། །</s>
  </p>
  <p id="4366">
    <s id="4366:1" flag="alternateSource">ཡི་དགས་རྣམས་ལ་ནི་བིལ་བའི་ཤིང་གི་ཡམ་ཤིང་གིས་སོ། །</s>
  </p>
  <p id="4367">
    <s id="4367:1" flag="alternateSource">མིའམ་ཅི་རྣམས་ལ་ནི་སྲ་རྩི་པོག་གི་སྦྱིན་སྲེག་གིས་སོ། །</s>
  </p>
  <p id="4368">
    <s id="4368:1" flag="alternateSource"><ref folio="F.229.b"/>ལོག་འདྲེན་ཐམས་ཅད་ལ་ནི་ཞག་བདུན་དུ་སྦྱིན་སྲེག་བརྒྱ་རྩ་བརྒྱད་བྱའོ། །</s>
  </p>
  <p id="4369">
    <s id="4369:1" flag="alternateSource">རྒྱལ་པོའི་བུ་ལ་ནི་ཡུངས་ཀར་ཏིལ་མར་གྱིས་བཏགས་པ་དུས་གསུམ་དུ་ཞག་བདུན་ལ་སྦྱིན་སྲེག་བརྒྱ་རྩ་བརྒྱད་བྱ་ཞིང་། </s>
    <s id="4369:2">ཉི་མ་ལ་མངོན་དུ་ཕྱོགས་ནས་</s>
  </p>
  <p id="4370">
    <s id="4370:1" flag="alternateSource">བཟླས་བརྗོད་འབུམ་བྱས་ན་</s>
  </p>
  <p id="4371">
    <s id="4371:1" flag="alternateSource">སྡིག་པ་ཐམས་ཅད་ལས་རབ་ཏུ་གྲོལ་བར་འགྱུར་རོ། །</s>
  </p>
  <p id="4372">
    <s id="4372:1" flag="alternateSource">རིག་པ་ཐམས་ཅད་ཚིམ་པར་བྱེད་པར་འདོད་ན་བ་གཅིན་དང་ནས་ཀྱི་ཁ་ཟས་ཟ་ཞིང་རྩྭ་ཨུ་ཤི་ར་ལས་གཟུགས་བརྙན་བྱས་ཏེ། </s>
  </p>
  <p id="4373">
    <s id="4373:1" flag="alternateSource">མེ་ཏོག་དཀར་པོས་མཆོད་ཅིང་འོ་མ་བརྒྱ་རྩ་བརྒྱད་ཀྱིས་སྦྱིན་སྲེག་བྱས་ནས་འོ་མས་ཁྲུས་བྱས་ཏེ། </s>
  </p>
  <p id="4374">
    <s id="4374:1" flag="alternateSource">བཟླས་པ་བརྒྱ་རྩ་བརྒྱད་བཟླས་ཤིང་ཨ་ག་རུའི་དུད་པས་བདུགས་ན་ཚིམ་ཞིང་རྒྱས་པར་བྱས་པར་འགྱུར་རོ། །</s>
  </p>
  <p id="4375">
    <s id="4375:1" flag="alternateSource">ལན་གཅིག་བཟླས་པས་བདག་བསྲུང་བ་བྱས་པར་འགྱུར་རོ། །</s>
  </p>
  <p id="4376">
    <s id="4376:1" flag="alternateSource">ལན་གཉིས་བཟླས་པས་གཞན་བསྲུང་བ་བྱས་པར་འགྱུར་རོ། །</s>
  </p>
  <p id="4377">
    <s id="4377:1" flag="alternateSource">ལན་གསུམ་བཟླས་པ་བྱས་པས་རྫས་བསྲུང་བ་བྱས་པར་འགྱུར་རོ། །</s>
  </p>
  <p id="4378">
    <s id="4378:1" flag="alternateSource">ལུས་ཆད་པ་དང་ཞོམ་པ་དང་དུག་གིས་རེག་པ་དང་ཕུར་བུས་བཏབ་པ་རྣམས་ལ་རྟས་པར་བྱེད་པར་འདོད་ན་སྨན་ཨུ་ཤི་ར་ལས་གཟུགས་བརྙན་དུ་བྱས་ཏེ། </s>
  </p>
  <p id="4379">
    <s id="4379:1" flag="alternateSource">མེ་ཏོག་དཀར་པོས་མཆོད་ལ་འདིས་གཙུག་ཏོར་གྱི་རྒྱལ་པོའི་རས་རིས་ཀྱི་མདུན་དུ་ཡུངས་ཀར་གྱི་རྒྱལ་པོ་ལ་ཞོ་དང་སྦྲང་རྩི་དང་མར་གྱིས་བཏགས་ལ་སྦྱིན་སྲེག་སྟོང་རྩ་བརྒྱད་བྱས་ན་</s>
  </p>
  <p id="4380">
    <s id="4380:1" flag="alternateSource">རིག་པ་ཉེ་བར་དམིགས་ནས་</s>
  </p>
  <p id="4381">
    <s id="4381:1" flag="alternateSource">ཕུར་བུ་འབྱུང་བར་འགྱུར་རོ། །</s>
  </p>
  <p id="4382">
    <s id="4382:1" flag="alternateSource">ཇི་སྲིད་དུ་བཟླས་ཀྱང་རིག་པ་འབྲས་བུ་མེད་པར་ཤེས་ན་གི་ཝང་གིས་གྲོ་ག་ལ་བྲིས་ཏེ། </s>
  </p>
  <p id="4383">
    <s id="4383:1" flag="alternateSource">གྲོ་ག་དེ་ལ་བརྒྱ་རྩ་བརྒྱད་མངོན་པར་བསྔགས་པ་བྱས་ནས། </s>
  </p>
  <p id="4384">
    <s id="4384:1" flag="alternateSource">བཅོམ་ལྡན་འདས་ལ་མཆོད་པ་རྒྱ་ཆེན་པོ་བྱས་ལ། བཅོམ་ལྡན་འདས་འདི་དང་ལྷན་ཅིག་སྟོང་རྩ་བརྒྱད་བཟླས་ལ། </s>
    <s id="4384:2">ཀུ་ཤའི་སྟན་དེ་ཉིད་དུ་གཉིད་ལོག་ན་རྨི་ལམ་དུ་འོངས་ཏེ་</s>
  </p>
  <p id="4385">
    <s id="4385:1" flag="alternateSource">འབྲས་བུ་མེད་པའི་རྒྱུ་སྟོན་པར་འགྱུར་རོ། །</s>
  </p>
  <p id="4386">
    <s id="4386:1" flag="alternateSource">ཅི་སྟེ་མེ་ཏོག་པདྨ་བསྒྲུབ་པར་འདོད་ན། </s>
  </p>
  <p id="4387">
    <s id="4387:1" flag="alternateSource">ཙནྡན་དམར་པོ་ལས་པདྨ་བྱས་ཏེ། </s>
  </p>
  <p id="4388">
    <s id="4388:1" flag="alternateSource">མཆོད་པ་རྒྱ་ཆེན་པོ་བྱས་ནས་</s>
    <s id="4388:2">ཞག་གསུམ་སྨྱུང་བ་བྱས་ཏེ། </s>
  </p>
  <p id="4389">
    <s id="4389:1" flag="alternateSource">པདྨ་ལག་པ་གཡས་པས་བཟུང་ལ་ཇི་སྲིད་འབར་བ་དེ་སྲིད་ཀྱི་བར་དུ་བཟླས་པ་བྱས་ན། </s>
  </p>
  <p id="4390">
    <s id="4390:1" flag="alternateSource">གཡོག་འཁོར་ཉི་ཤུ་དང་ནམ་མཁའ་ལ་འགྲོ་བར་འགྱུར། </s>
  </p>
  <p id="4391">
    <s id="4391:1" flag="alternateSource">རིག་པ་འཛིན་པའི་འཁོར་ལོས་སྒྱུར་<ref folio="F.230.a"/>བར་འགྱུར། </s>
  </p>
  <p id="4392">
    <s id="4392:1" flag="alternateSource">ཐོགས་པ་མེད་པར་འགྲོ་བར་འགྱུར། </s>
  </p>
  <p id="4393">
    <s id="4393:1" flag="alternateSource">གང་གི་ཚེ་འཆི་བ་དེའི་ཚེ་བདེ་བ་ཅན་དུ་སྐྱེ་བར་འགྱུར་རོ། །</s>
  </p>
  <p id="4394">
    <s id="4394:1" flag="alternateSource">ཅི་སྟེ་རྡོ་རྗེ་བསྒྲུབ་པར་འདོད་ན། </s>
  </p>
  <p id="4395">
    <s id="4395:1" flag="alternateSource">གྲོག་མཁར་གྱི་ས་དང་བྱེ་མ་བསྲེས་ནས་རྡོ་རྗེ་བྱས་ལ། </s>
    <s id="4395:2">བསླངས་པའི་ཁ་ཟས་ཀྱིས་འཚོ་ཞིང་མི་སྨྲ་བའི་དཀའ་ཐུབ་དང་ལམ་འགོག་པར་བྱེད་ཅིང་རྡོ་རྗེ་བཟུང་སྟེ། </s>
  </p>
  <p id="4396">
    <s id="4396:1" flag="alternateSource">མྱུར་དུ་བཟླས་པ་འབུམ་བྱའོ། །</s>
  </p>
  <p id="4397">
    <s id="4397:1" flag="alternateSource">རྡོ་རྗེ་ནི་རྩེ་གཅིག་པར་བྱས་ཏེ། </s>
  </p>
  <p id="4398">
    <s id="4398:1" flag="alternateSource">རྡོ་རྗེ་དེ་ཡུངས་ཀར་གྱི་ནང་དུ་གཞག་ལ། ཡུངས་ཀར་དེ་ཇི་སྲིད་དུ་ཙི་ཏི་ཙི་ཏིའི་སྒྲ་སྒྲོགས་པ་དེ་སྲིད་དུ་བཟླས་པ་བྱས་ན་རྡོ་རྗེ་འགྲུབ་པར་འགྱུར་རོ། །</s>
  </p>
  <p id="4399">
    <s id="4399:1" flag="alternateSource">རྡོ་རྗེ་དེ་བླངས་ནས་ལས་ཐམས་ཅད་བྱེད་པར་འགྱུར་ཏེ། </s>
  </p>
  <p id="4400">
    <s id="4400:1" flag="alternateSource">རིའི་རྩེ་མོ་ཡང་ཕྱེ་མར་བྱེད་ལ་ཀླུའི་ཤིང་ཡང་སྐེམ་པར་བྱེད་ཅིང་ཆུ་བོ་ཡང་རྒྱུན་ཕྱོགས་ལས་ཟློག་པར་བྱེད་དོ། །</s>
  </p>
  <p id="4401">
    <s id="4401:1" flag="alternateSource">ཀླུ་རྣམས་འབྱེར་བར་བྱེད་དོ། །</s>
  </p>
  <p id="4402">
    <s id="4402:1" flag="alternateSource">དུག་རྣམས་དུག་མེད་པར་བྱེད་དོ། །</s>
  </p>
  <p id="4403">
    <s id="4403:1" flag="alternateSource">སྲོག་ཆགས་ཐམས་ཅད་རེངས་པར་བྱེད་དོ། །</s>
  </p>
  <p id="4404">
    <s id="4404:1" flag="alternateSource">རྨོངས་པར་བྱེད་དོ། །</s>
  </p>
  <p id="4405">
    <s id="4405:1" flag="alternateSource">ལྟུང་བར་བྱེད་དོ། །</s>
  </p>
  <p id="4406">
    <s id="4406:1" flag="alternateSource">སྔགས་ཕྱེ་མར་བྱེད་དོ། །</s>
  </p>
  <p id="4407">
    <s id="4407:1" flag="alternateSource">ཤིང་རྟ་ལ་སོགས་པ་ཡང་རེངས་པར་བྱེད་དོ། །</s>
  </p>
  <p id="4408">
    <s id="4408:1" flag="alternateSource">དེ་ལ་སོགས་པའི་ལས་ཐམས་ཅད་བྱེད་པར་འདི་ཉིད་ཀྱི་རྩེ་གསུམ་པའི་རྡོ་རྗེས་སྒྲུབ་པར་བྱེད་དེ། </s>
  </p>
  <p id="4409">
    <s id="4409:1" flag="alternateSource">གཙུག་སྤྱོད་ཀྱིས་ཀྱང་མངོན་སུམ་དུ་བགེགས་བྱེད་པར་མི་ནུས་སོ། །</s>
  </p>
  <p id="4410">
    <s id="4410:1" flag="alternateSource">འདིའི་ཆོ་གས་རྟག་ཏུ་བཟླས་པ་བྱེད་པའི་དུས་སུ་སངས་རྒྱས་ཀྱི་སྤྱན་གྱི་སྔགས་ཀྱིས་ཐོག་མ་དང་ཐ་མར་ལན་རེ་རེ་བཟླས་པ་བྱེད་ན། </s>
  </p>
  <p id="4411">
    <s id="4411:1" flag="alternateSource">དེ་དག་ཞི་བ་ཉིད་དུ་འགྱུར་ཞིང་གྲུབ་པ་ཡང་མངོན་སུམ་དུ་འགྱུར་རོ། །</s>
  </p>
  <p id="4412">
    <s id="4412:1" flag="alternateSource">དེ་ནས་རྒྱ་མཚོ་ཆེན་པོར་འབབ་པའི་ཆུ་བོ་ལ་ཡི་གེ་གཅིག་པས་པདྨ་འབུམ་དོར་ན། </s>
  </p>
  <p id="4413">
    <s id="4413:1" flag="alternateSource">དཔལ་རང་འོངས་ནས་མཆོག་དང་རྒྱལ་སྲིད་ཀྱང་སྦྱིན་པར་བྱེད་དེ། </s>
  </p>
  <p id="4414">
    <s id="4414:1" flag="alternateSource">ཅི་སྟེ་འབྲུ་གཅིག་པ་དང་བཅས་པའི་པདྨ་འབུམ་ཕྲག་གསུམ་དོར་ནས་ཀུན་ལ་དབང་བའི་རྒྱལ་པོར་འགྱུར་རོ། །</s>
  </p>
  <p id="4415">
    <s id="4415:1" flag="alternateSource">ལྔ་འབུམ་བཟླས་ན་འཛམ་བུའི་གླིང་གི་བདག་པོར་འགྱུར་རོ། །</s>
  </p>
  <p id="4416">
    <s id="4416:1" flag="alternateSource">ས་འོག་ཏུ་འཇུག་པའི་སྒོར་རྐང་པ་བཞག་སྟེ། </s>
  </p>
  <p id="4417">
    <s id="4417:1" flag="alternateSource">འབུམ་ཕྲག་གསུམ་བཟླས་ན་འཁྲུལ་འཁོར་ཐམས་ཅད་བཅོམ་ནས་དོགས་པ་མེད་པར་འགྱུར་ཞིང་། </s>
    <s id="4417:2">ཞུགས་ནས་ཀྱང་བཅུད་ཀྱིས་ལེན་ཐམས་ཅད་འབྱིན་པར་འགྱུར་རོ། །</s>
  </p>
  <p id="4418">
    <s id="4418:1" flag="alternateSource">ཇི་སྟེ་དེ་ཉིད་དུ་འདུག་ནའང་ཁྱབ་འཇུག་གི་འཁོར་ལོའི་འཇིགས་པ་<ref folio="F.230.b"/>མེད་པར་འགྱུར་རོ། །</s>
  </p>
  <p id="4419">
    <s id="4419:1" flag="alternateSource">ཅི་སྟེ་འཁོར་ལོ་ནང་དུ་བྱུང་ན་ཡང་སྔགས་དྲན་པ་ཙམ་གྱིས་ཐལ་བར་འགྱུར་རོ། །</s>
  </p>
  <p id="4420">
    <s id="4420:1" flag="alternateSource">བསམས་པ་ཙམ་གྱིས་ཕྱིར་གསོ་བར་ཡང་ནུས་སོ། །</s>
  </p>
  <p id="4421">
    <s id="4421:1" flag="alternateSource">ནམ་ཡང་ཕྱིས་རབ་ཏུ་འཇུག་པར་ཡང་མི་འགྱུར་རོ། །</s>
  </p>
  <p id="4422">
    <s id="4422:1" flag="alternateSource">ཡར་ངོ་དེ་དང་དེའི་ཚེས་གཅིག་ནས་བརྩམས་ཏེ། </s>
  </p>
  <p id="4423">
    <s id="4423:1" flag="alternateSource">དུས་གསུམ་དུ་སྣ་མའི་མེ་ཏོག་ལ་ལན་གཅིག་བཟླས་ནས། </s>
  </p>
  <p id="4424">
    <s id="4424:1" flag="alternateSource">བཅོམ་ལྡན་འདས་ཀྱི་ཞབས་ཀྱི་མཐེ་བོའི་དྲུང་དུ་གཞག་པ་བྱས་ནས། </s>
  </p>
  <p id="4425">
    <s id="4425:1" flag="alternateSource">ཅི་ཙམ་ན་ཞབས་ཀྱི་མཐོ་བོ་ནས་འོད་ཟེར་བྱུང་ནས། </s>
  </p>
  <p id="4426">
    <s id="4426:1" flag="alternateSource">སྒྲུབ་པ་པོ་དེའི་ལུས་ལ་ཞུགས་པར་འགྱུར་གྱི་བར་དུ་བྱས་ན། </s>
  </p>
  <p id="4427">
    <s id="4427:1" flag="alternateSource">དེའི་མོད་ཁོ་ན་ལ་སྐྲ་འཁྱིལ་ཞིང་འཁོར་དང་ལྡན་པར་ཡང་འགྱུར་རོ། །</s>
  </p>
  <p id="4428">
    <s id="4428:1" flag="alternateSource">འཁོར་དང་བཅས་པ་ནམ་མཁའ་ལ་འགྲོ་ཞིང་རིག་པ་འཛིན་པའི་རྒྱལ་པོར་ཡང་འགྱུར་རོ། །</s>
  </p>
  <p id="4429">
    <s id="4429:1" flag="alternateSource">བསྐལ་པར་ཡང་གནས་པར་འགྱུར་རོ། །</s>
  </p>
  <p id="4430">
    <s id="4430:1" flag="alternateSource">དེ་ནས་རྒྱ་མཚོའི་ངོགས་སུ་རས་རིས་ནུབ་ཕྱོགས་སུ་བསྟན་ཏེ་བཞག་ལ་ཀླུ་ཤིང་གིས་མེ་རབ་ཏུ་སྦར་ནས། </s>
  </p>
  <p id="4431">
    <s id="4431:1" flag="alternateSource">རྒྱ་མཚོ་ལ་དམིགས་ནས་ཀླུ་ཤིང་གི་མེ་ཏོག་གིས་སྦྱིན་སྲེག་འབུམ་བྱས་ན། </s>
  </p>
  <p id="4432">
    <s id="4432:1" flag="alternateSource">རྒྱ་མཚོའི་རླབས་འབྱུང་བར་འགྱུར་ཏེ། </s>
  </p>
  <p id="4433">
    <s id="4433:1" flag="alternateSource">དེ་ནི་གྲུབ་པའི་མཚན་མ་ཡིན་པས་འཇིགས་པར་མི་བྱའོ། །</s>
  </p>
  <p id="4434">
    <s id="4434:1" flag="alternateSource">ཇི་སྲིད་རྒྱ་མཚོ་ལས་བྲམ་ཟེའི་གཟུགས་ཀྱིས་འོང་བར་འགྱུར་རོ། །</s>
  </p>
  <p id="4435">
    <s id="4435:1" flag="alternateSource">བདག་གིས་ཅི་ཞིག་བྱ་ཞེས་སྨྲ་བ་ན་ཁྱོད་ངའི་དབང་དུ་གྱིས་ཤིག་ཅེས་སྨྲ་བར་བྱའོ། །</s>
  </p>
  <p id="4436">
    <s id="4436:1" flag="alternateSource">དེ་ནས་གང་ཅི་བསྒོ་བ་དེ་ཐམས་ཅད་བྱེད་པར་འགྱུར་རོ། །</s>
  </p>
  <p id="4437">
    <s id="4437:1" flag="alternateSource">ས་ལ་པདྨ་འདབ་མ་སྟོང་དང་ལྡན་པ་བྲིས་ཏེ། </s>
  </p>
  <p id="4438">
    <s id="4438:1" flag="alternateSource">དེའི་སྟེང་དུ་འདུག་ནས་བརྒྱ་ཕྲག་སྟོང་བཟླས་པ་བྱས་ན་པདྨ་དེ་ས་ལས་འཕགས་ནས་གཡོག་འཁོར་སྟོང་དང་བཅས་པ་ནམ་མཁའ་ལ་འགྲོ་བར་འགྱུར་རོ། །</s>
  </p>
  <p id="4439">
    <s id="4439:1" flag="alternateSource">བསྐལ་པ་ཆེན་པོར་གནས་པའི་རིག་པ་འཛིན་པའི་རྒྱལ་པོར་ཡང་འགྱུར་རོ། །</s>
  </p>
  <p id="4440">
    <s id="4440:1" flag="alternateSource">ལམ་གཅོད་པར་བྱེད་པར་ཡང་མི་ནུས་སོ། །</s>
  </p>
  <p id="4441">
    <s id="4441:1" flag="alternateSource">འོད་དཔག་ཚད་ལྔར་སྣང་བར་བྱེད་པར་འགྱུར་རོ། །</s>
  </p>
  <p id="4442">
    <s id="4442:1" flag="alternateSource">ཆོ་འཕྲུལ་ཆེན་པོའི་ཟླ་བ་ཕྱེད་ལ་སྣ་མའི་མེ་ཏོག་དང་ལྡན་པས་རེ་རེ་ཞིང་བཟླས་ཤིང་། བཅོམ་ལྡན་འདས་ཀྱི་གཙུག་ཏོར་གྱི་སྟེང་དུ་འབུམ་ཕྲག་གཅིག་ཕུལ་ན། </s>
  </p>
  <p id="4443">
    <s id="4443:1" flag="alternateSource">ཇི་སྲིད་གཙུག་ཏོར་ནས་འོད་ཟེར་འབྱུང་བར་འགྱུར་ཏེ། </s>
  </p>
  <p id="4444">
    <s id="4444:1" flag="alternateSource">སྒྲུབ་པ་པོའི་ལུས་ལ་ཞུགས་ཀྱི་བར་དུ་བྱས་ན་དེའི་མོད་ཁོ་ན་ལ་མངོན་པར་ཤེས་པ་<ref folio="F.231.a"/>ལྔ་ཐོབ་པར་འགྱུར་རོ། །</s>
  </p>
  <p id="4445">
    <s id="4445:1" flag="alternateSource">འབུམ་ཕྲག་བཅུ་བཟླས་པ་བྱས་ན་ཇི་ལྟ་ཇི་ལྟར་རབ་ཏུ་སྦྱར་བ་སྟེ་དེ་ལྟ་དེ་ལྟར་ལས་བྱེད་པར་འགྱུར་རོ། །</s>
  </p>
  <p id="4446">
    <s id="4446:1" flag="alternateSource">བཅོམ་ལྡན་འདས་འདི་ཉིད་དང་ལྷན་ཅིག་གལ་ཏེ་རིག་པ་ཟློ་བར་བྱེད་ན་དེ་ངེས་པར་འོང་བར་འགྱུར་རོ། །</s>
  </p>
  <p id="4447">
    <s id="4447:1" flag="alternateSource">མངོན་སུམ་དུ་བཟླས་ན་ཡང་འོང་བར་འགྱུར་རོ། །</s>
  </p>
  <p id="4448">
    <s id="4448:1" flag="alternateSource">གལ་ཏེ་འོང་བར་མི་བྱེད་ན་དེའི་མགོ་འགས་པའམ་སྐེམ་པར་འགྱུར་རོ། །</s>
  </p>
  <p id="4449">
    <s id="4449:1" flag="alternateSource">ཡི་གེ་གཅིག་པ་འདི་ནི་གཞན་ཅི་ཞིག་ཡིན་ཏེ། </s>
  </p>
  <p id="4450">
    <s id="4450:1" flag="alternateSource">གཙུག་ཏོར་འཁོར་ལོས་སྒྱུར་བ་དེ་བཞིན་གཤེགས་པ་འདི་ཉིད་མངོན་སུམ་ཡིན་ཏེ། </s>
  </p>
  <p id="4451">
    <s id="4451:1" flag="alternateSource">ལྷ་དང་བཅས་པའི་འཇིག་རྟེན་ན་སྔགས་དང་རིག་པ་ཐམས་ཅད་ཀྱི་རྒྱལ་པོ་དེ་བཞིན་གཤེགས་པ་ཉིད་དོ། །</s>
  </p>
  <p id="4452">
    <s id="4452:1" flag="alternateSource">གདུགས་དཀར་པོ་དང་གཟི་བརྗིད་ཕུང་པོ་ལ་སོགས་པ་ནི་འདིའི་གཡོག་འཁོར་ཡིན་ཏེ། </s>
  </p>
  <p id="4453">
    <s id="4453:1" flag="alternateSource">གཙུག་ཏོར་གྱི་རྒྱལ་པོ་ཐམས་ཅད་ཀྱིས་ཀྱང་བསྒྲུབ་པར་བྱ་བ་ཡིན་ཏེ། </s>
  </p>
  <p id="4454">
    <s id="4454:1" flag="alternateSource">ཆོ་ག་ཐམས་ཅད་འདི་ཉིད་ལ་སྦྱར་བར་བྱ་ཞིང་། </s>
    <s id="4454:2">གཙུག་ཏོར་གྱི་རྒྱལ་པོ་ཐམས་ཅད་ཀྱིས་ཀྱང་འདི་བསྒྲུབ་པར་བྱའོ། །</s>
  </p>
  <p id="4455">
    <s id="4455:1" flag="alternateSource">ཆོ་ག་ཐམས་ཅད་ཀྱིས་ཀྱང་འདི་བསྒྲུབ་པར་བྱའོ། །</s>
  </p>
  <p id="4456">
    <s id="4456:1" flag="alternateSource">དངོས་གྲུབ་དམ་པ་འདོད་པས་ཀྱང་གནས་མ་ཡིན་པར་སྦྱར་བར་མི་བྱའོ། །</s>
  </p>
  <p id="4457">
    <s id="4457:1" flag="alternateSource">གལ་ཏེ་སྦྱོར་བར་བྱེད་ན་གྲུབ་པ་དམ་པར་འགྱུར་བ་མ་ཡིན་ཞིང་། </s>
    <s id="4457:2">མདོར་ན་ལྷ་ཐམས་ཅད་ཀྱང་འདིས་འགུགས་པར་བྱེད་དོ། །</s>
  </p>
  <p id="4458">
    <s id="4458:1" flag="alternateSource">དེ་ནས་གཏེར་འབྱིན་པར་འདོད་ན་གང་དུ་གཏེར་ཡོད་པ་དེར་སོང་ལ། </s>
    <s id="4458:2">རྩ་བ་མི་གནག་པའི་བུམ་པ་བླངས་ནས་དྲི་ཞིམ་པོ་ཐམས་ཅད་ཀྱི་ལྡེ་གུས་བྱུགས་ཏེ། </s>
  </p>
  <p id="4459">
    <s id="4459:1" flag="alternateSource">ཙནྡན་དཀར་པོ་དང་ཆུའི་ནང་དུ་བཅུག་སྟེ། </s>
  </p>
  <p id="4460">
    <s id="4460:1" flag="alternateSource">སྟོང་རྩ་བརྒྱད་མངོན་པར་བསྔགས་པ་བྱས་ནས་གལ་ཏེ་གཏེར་ཡོད་ན་ས་དེ་རང་བྱེ་བར་འགྱུར་རོ། །</s>
  </p>
  <p id="4461">
    <s id="4461:1" flag="alternateSource">གལ་ཏེ་གཏེར་དེ་མི་གང་ཙམ་ན་ཡོད་ན་ཆུས་གཏོར་ལ་ཁྲུ་གང་ཙམ་བརྐོས་ལ་བླང་བར་བྱའོ། །</s>
  </p>
  <p id="4462">
    <s id="4462:1" flag="alternateSource">ཅི་སྟེ་སེང་གེ་བསྒྲུབ་པར་འདོད་ན་གྲོག་མཁར་གྱི་ས་དང་གི་ཝང་གི་ལྡེ་གུས་བསྲེས་པའི་གོང་བུ་ལས་བྱས་ནས་བཞག་སྟེ། </s>
  </p>
  <p id="4463">
    <s id="4463:1" flag="alternateSource">མཆོད་པ་རྒྱ་ཆེན་པོ་བྱས་ལ་ཇི་སྲིད་འགུལ་བ་དེ་སྲིད་ཀྱི་བར་དུ་བཟླས་པ་བྱས་ན་འགྲུབ་པར་འགྱུར་ཏེ་འགུལ་བ་ན་འགྲུབ་པར་འགྱུར་རོ། །</s>
  </p>
  <p id="4464">
    <s id="4464:1" flag="alternateSource">རྒྱབ་ཏུ་ཞོན་ན་རྣ་ཆ་གདུབ་ཀོར་དང་འདྲ་ཞིང་འཁྱིལ་བའི་སྐྲ་དང་བདག་དང་བཅས་པའི་འཁོར་ལྔ་བཅུ་དང་ནམ་མཁའ་ལ་<ref folio="F.231.b"/>འགྲོ་བར་འགྱུར་རོ། །</s>
  </p>
  <p id="4465">
    <s id="4465:1" flag="alternateSource">ཚངས་པ་ཇི་ལྟ་བར་ལོ་སྟོང་ཕྲག་དགུར་འཚོ་བར་འགྱུར། </s>
  </p>
  <p id="4466">
    <s id="4466:1" flag="alternateSource">རིག་པ་འཛིན་པ་ཐམས་ཅད་ཀྱིས་མི་ཐུབ་པར་འགྱུར་རོ། །</s>
  </p>
  <p id="4467">
    <s id="4467:1" flag="alternateSource">དེ་བཞིན་དུ་གླང་པོ་ཆེ་དང་མ་ཧེ་བསྒྲུབ་པར་བྱའོ། །</s>
  </p>
  <p id="4468">
    <s id="4468:1" flag="alternateSource">གང་གི་ཚེ་སེང་གེ་སེང་གེའི་སྒྲ་སྒྲོགས་པ་དེའི་ཚེ་ལྷ་རྣམས་སྟན་ལས་ས་ལ་ལྟུང་བར་འགྱུར་རོ། །</s>
  </p>
  <p id="4469">
    <s id="4469:1" flag="alternateSource">པདྨའི་མཚོར་ཕྱིན་ནས་པདྨ་འབུམ་གྱིས་མཆོད་ན་ས་ཀུན་གྱི་རྒྱལ་ཐབས་ཐོབ་པར་འགྱུར་རོ། །</s>
  </p>
  <p id="4470">
    <s id="4470:1" flag="alternateSource">ཤིང་ཀ་ར་བཱི་རའི་ཏོག་ཁ་མ་འབུས་པའི་སྦྱིན་སྲེག་འབུམ་བྱས་ན་རྒྱལ་པོའི་བུ་མོ་ཐོབ་པར་འགྱུར་རོ། །</s>
  </p>
  <p id="4471">
    <s id="4471:1" flag="alternateSource">སྣ་མའི་མེ་ཏོག་འབུམ་གྱིས་རྒྱ་མཚོར་འགྲོ་བའི་ཆུ་བོ་ལ་སྔགས་དང་བཅས་པས་གཏོར་ན། </s>
  </p>
  <p id="4472">
    <s id="4472:1" flag="alternateSource">གང་འདོད་པའི་བུ་མོ་ཐོབ་པར་འགྱུར་ཞིང་གྲུབ་པ་མཆོག་ཐམས་ཅད་ཀྱང་འགྲུབ་པར་འགྱུར་རོ། །</s>
  </p>
  <p id="4473">
    <s id="4473:1" flag="alternateSource">གཙུག་ཏོར་འཁོར་ལོས་སྒྱུར་བ་འདིའི་སྔགས་ཀྱིས་ནི་དེ་གང་དུ་འོངས་པ་དེར་དབང་པོ་ཡང་དེ་ལ་སྟན་སྟོབས་པར་འགྱུར་རོ། །</s>
  </p>
  <p id="4474">
    <s id="4474:1" flag="alternateSource">ལྷའི་རྒྱལ་པོ་ཐམས་ཅད་ཀྱིས་ཀྱང་རིང་པོ་ནས་མཐོང་ན་འཇིགས་པས་དགའ་བར་འགྱུར་རོ། །</s>
  </p>
  <p id="4475">
    <s id="4475:1" flag="alternateSource">ལྷ་རྣམས་ཀྱི་རྒྱལ་པོ་ཐམས་ཅད་དུ་ཡང་འགྱུར་རོ། །</s>
  </p>
  <p id="4476">
    <s id="4476:1" flag="alternateSource">དེ་ལྟར་རྒྱ་ཆེར་བཅོམ་ལྡན་འདས་ཤཱཀྱ་སེང་གེ་མི་མཆོག་གིས་གསུངས་པ་ཡིན་ནོ། །</s>
  </p>
  <p id="4477">
    <s id="4477:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག ། བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། </s>
    <s id="4477:2">ཡི་གེ་གཅིག་པའི་འཁོར་ལོས་སྒྱུར་བའི་ལས་ཀྱི་ཆོ་ག་དང་རས་རིས་བསྟན་པའི་ལེའུ་རབ་འབྱམ་ལས་ཉི་ཤུ་པ་རྫོགས་སོ།། །།</s>
  </p>
  <p id="4478">
    <s id="4478:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ནས། </s>
  </p>
  <p id="4479">
    <s id="4479:1" flag="alternateSource">དེ་ན་གནས་པའི་ལྷའི་ཚོགས་ཐམས་ཅད་དང་། སངས་རྒྱས་དང་བྱང་ཆུབ་སེམས་དཔའ་དང་། རང་སངས་རྒྱས་དང་། ཉན་ཐོས་དང་། འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="4479:2">འཇམ་དཔལ་བསྟན་པ་འདི་ནི་དེ་བཞིན་གཤེགས་པ་ཐམས་ཅད་ཀྱི་ནོར་དུ་གྱུར་པ། ཆོས་ཀྱི་མཛོད་འཇིག་རྟེན་པ་རྣམས་ཀྱི་བསམ་པ་འབྲས་བུ་དང་བཅས་པ་བྱེད་པའི་ཕྱིར་ནོར་བུ་རིན་པོ་ཆེ་ལྟ་བུར་གྱུར་པའོ། །</s>
  </p>
  <p id="4480">
    <s id="4480:1" flag="alternateSource">དུས་ཀྱི་ཐ་མའི་དུས་དེའི་ཚེ་དེ་བཞིན་གཤེགས་པ་རྣམས་ཡོངས་སུ་མྱ་ངན་ལས་འདས་ཤིང་སངས་<ref folio="F.232.a"/>རྒྱས་ཀྱི་ཞིང་དག་སྟོངས་པ་ན་དམ་པའི་ཆོས་ཀྱི་ཚུལ་ནུབ་པའི་དུས་ཚོད་ན། </s>
  </p>
  <p id="4481">
    <s id="4481:1" flag="alternateSource">དེ་བཞིན་གཤེགས་པ་ཐམས་ཅད་ཀྱི་སྔགས་ཀྱི་མཛོད་ཡང་དག་པར་བསྲུང་བའི་ཕྱིར་གཞོན་ནུ་ཁྱོད་ཀྱི་སྔགས་དང་རྒྱུད་རྣམས་ཀྱི་ཆོ་གའི་རྒྱལ་པོ་ནི་ཐུན་མོང་དུ་གྱུར་ཅིང་གཏེར་དུ་གྱུར་པར་འགྱུར་བ་ཡིན་ཏེ</s>
  </p>
  <p id="4482">
    <s id="4482:1" flag="alternateSource">སེམས་ཅན་ཐམས་ཅད་ཀྱི་བསམས་པ་ཡོངས་སུ་རྫོགས་པར་བྱ་བའི་ཕྱིར་ཆོ་ག་བཞིན་དུ་བཟླས་པ་བྱས་ན་ཐོབ་པ་ཡིན་ནོ། །</s>
  </p>
  <p id="4483">
    <s id="4483:1" flag="alternateSource">འཇམ་དཔལ་དེ་བཞིན་གཤེགས་པ་ཐམས་ཅད་ཀྱི་སྔགས་དང་རྒྱུད་རྣམས་ཀྱི་འདི་ནི་སྙིང་པོར་གྱུར་པ་ཡིན་ཏེ། </s>
  </p>
  <p id="4484">
    <s id="4484:1" flag="alternateSource">གཞོན་ནུ་ཁྱོད་ཀྱི་ཆོ་གའི་རྒྱལ་པོ་འདི་ནི་མཆོག་ཏུ་གྱུར་པ་ཡིན་ནོ། །</s>
  </p>
  <p id="4485">
    <s id="4485:1" flag="alternateSource">ཡི་གེ་གཅིག་པའི་འཁོར་ལོས་སྒྱུར་བ་འདི་བཟླས་པས་ནི་དེ་བཞིན་གཤེགས་པ་ཐམས་ཅད་ཀྱི་རིག་པའི་རྒྱལ་པོ་བཟླས་པར་འགྱུར་རོ། །</s>
  </p>
  <p id="4486">
    <s id="4486:1" flag="alternateSource">འཇམ་དཔལ་གཞན་ཡང་ཁྱོད་ཀྱི་ཆོ་གའི་རྒྱལ་པོ་གཏེར་དུ་གྱུར་པ། སྙིང་པོར་གྱུར་པ། མཆོག་ཏུ་གྱུར་པ། གཙོ་བོར་གྱུར་པ། ཡི་གེ་གཅིག་པ་སྔོན་བྱུང་བར་འགྱུར་རོ། །</s>
  </p>
  <p id="4487">
    <s id="4487:1" flag="alternateSource">འདས་པའི་དུས་དང་འདས་པའི་དུས་ཚོད་དུ་གང་གཱའི་ཀླུང་གི་བྱེ་མ་དྲུག་ཅུ་རྩ་གཉིས་སྙེད་ཀྱི་དེ་བཞིན་གཤེགས་པ་དང་ཚེ་དང་ཡེ་ཤེས་དཔག་ཏུ་མེད་པ་རྣམ་པར་ངེས་པའི་དབང་པོའི་རྒྱལ་པོ་ཞེས་བྱ་བ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། བླ་ན་</s>
  </p>
  <p id="4488">
    <s id="4488:1" flag="alternateSource">མེད་པ། སྐྱེས་བུ་འདུལ་བའི་ཁ་ལོ་སྒྱུར་བ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་གང་གིས་དྲན་པ་ཙམ་མམ་མཚན་འཛིན་པས་ཀྱང་མཚམས་མེད་པ་ལྔའི་ལས་ཀྱང་ཟད་པར་འགྱུར་རོ། །</s>
  </p>
  <p id="4489">
    <s id="4489:1" flag="alternateSource">གང་གི་མཚན་ཐོས་པ་ཙམ་གྱིས་ཀྱང་སེམས་ཅན་མང་པོ་ངེས་པར་བྱང་ཆུབ་ལ་གཞོལ་བར་འགྱུར་ན་སྔགས་འགྲུབ་པ་ལྟ་སྨོས་ཀྱང་ཅི་དགོས། </s>
  </p>
  <p id="4490">
    <s id="4490:1" flag="alternateSource">སྔགས་ཟློས་པ་ཐམས་ཅད་ཀྱིས་ཀྱང་ངེས་པར་ཚེ་དང་ཡེ་ཤེས་དཔག་ཏུ་མེད་པ་རྣམ་པར་ངེས་པའི་དབང་པོའི་རྒྱལ་པོ་བཅོམ་ལྡན་འདས་དེ་བཞིན་གཤེགས་པ་འདི་ལ་དང་པོར་ངག་གིས་ཀྱང་ཕྱག་བྱས་ཏེ</s>
  </p>
  <p id="4491">
    <s id="4491:1" flag="alternateSource">བཅོམ་ལྡན་འདས་ཚེ་དང་ཡེ་ཤེས་དཔག་ཏུ་མེད་པ་རྣམ་པར་ངེས་པའི་དབང་པོའི་རྒྱལ་པོ་དེ་བཞིན་<ref folio="F.232.b"/>གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་ལ་ཕྱག་འཚལ་ལོ། །</s>
  </p>
  <p id="4492">
    <s id="4492:1" flag="alternateSource">དེ་བཞིན་དུ་དེ་ནས་འོད་དཔག་མེད་དང་རིན་ཆེན་ཏོག་ལ་ཕྱག་བྱའོ། །</s>
  </p>
  <p id="4493">
    <s id="4493:1" flag="alternateSource">དེ་ནས་སངས་རྒྱས་ཐམས་ཅད་ལ་ཕྱག་བྱས་ནས་ཅི་འདོད་པའི་སྔགས་བཟླས་པ་བྱས་ན་མྱུར་དུ་གྲུབ་པ་སྩོལ་བར་འགྱུར་ཏེ། </s>
  </p>
  <p id="4494">
    <s id="4494:1" flag="alternateSource">གང་གི་ཕྱིར་ཞེ་ན། </s>
  </p>
  <p id="4495">
    <s id="4495:1" flag="alternateSource">དེ་བཞིན་གཤེགས་པ་གསུམ་གྱི་མཚན་ཡོངས་སུ་བསྒྲགས་པ་དང་ཕྱག་འཚལ་བས་ནི་བསོད་ནམས་ཆེན་པོ་འཕེལ་བའི་ཕྱིར་དང་། དེ་བཞིན་གཤེགས་པ་ཐམས་ཅད་ལ་ཡང་ཕྱག་འཚལ་བས་ནི་ངེས་པར་བྱང་ཆུབ་ལ་གཞོལ་བ་དང་དགེ་བའི་ཚོགས་འདི་ཡོངས་སུ་རྫོགས་པར་འགྱུར་ཏེ</s>
  </p>
  <p id="4496">
    <s id="4496:1" flag="alternateSource">བྱང་ཆུབ་སེམས་དཔའི་གྲངས་སུ་འགྲོ་ཞིང་དེའི་སྔགས་ཀྱང་མྱུར་དུ་འགྲུབ་པ་སྩོལ་བར་འགྱུར་རོ། །</s>
  </p>
  <p id="4497">
    <s id="4497:1" flag="alternateSource">ཚེ་དང་ཡེ་ཤེས་དཔག་ཏུ་མེད་པ་རྣམ་པར་ངེས་པའི་དབང་པོའི་རྒྱལ་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཡི་གེ་གཅིག་པའི་སྔགས་འདི་གསུངས་ཏེ། </s>
  </p>
  <p id="4498">
    <s id="4498:1" flag="alternateSource">དེ་བཞིན་གཤེགས་པ་ཐམས་ཅད་ཀྱི་སྙིང་པོ་སྔགས་དང་རྒྱུད་ཐམས་ཅད་ཀྱི་མངོན་པར་འདོད་པ། </s>
    <s id="4498:2">སྔགས་ཐམས་ཅད་ཀྱི་དོན་སྒྲུབ་པར་བྱེད་པ། འཇམ་པའི་དབྱངས་ཁྱོད་ཀྱི་ཆོ་གའི་རྒྱལ་པོ་མཆོག་ཏུ་གཙང་བ་དང་གཙང་བ་དམ་པ་དང་འཇིག་རྟེན་རྣམས་ལ་ཕན་པའི་ཕྱིར་རབ་ཏུ་སྦྱར་བར་བྱའོ། །</s>
  </p>
  <p id="4499">
    <s id="4499:1" flag="alternateSource">སློབ་མ་མ་ཡིན་པ་དང་ཆོས་དང་མི་ལྡན་པ་དང་དེ་བཞིན་དུ་སྟོན་པ་དང་བསྟན་པ་ལ་མ་དད་པ་དང་གཞན་གྱིས་ཕམ་པ་དང་མ་རུངས་པ་དང་ང་རྒྱལ་ཅན་དང་སྟོན་པ་དང་བསྟན་པ་ལ་ཉེས་པ་ཚོལ་བ་ལ་ནི་ནམ་ཡང་རབ་ཏུ་སྦྱར་བར་མི་བྱའོ། །</s>
  </p>
  <p id="4500">
    <s id="4500:1" flag="alternateSource">རྒྱལ་བའི་སྲས་ལ་རབ་ཏུ་མི་དང་བ་དང་ཉན་ཐོས་དང་རང་སངས་རྒྱས་རྣམས་ལ་ཡང་མཆོད་པ་དང་རྗེས་སུ་གཟུང་བ་མི་བཟོད་པ་དེ་ལ་ནི་ངས་སྦྱིན་པར་མི་བྱའོ། །</s>
  </p>
  <p id="4501">
    <s id="4501:1" flag="alternateSource">དེ་ལ་ནི་སྔགས་གྲུབ་པ་མི་སྣང་སྟེ། </s>
  </p>
  <p id="4502">
    <s id="4502:1" flag="alternateSource">དད་ཅིང་ཞི་བའི་སེམས་ལྡན་དང་། །སངས་རྒྱས་བསྟན་ལ་རབ་ཏུ་དང་། །བྱང་ཆུབ་སེམས་ལ་རྟག་ཏུ་ནི། །མཆོད་དང་རྗེས་བཟུང་དེ་གཙོར་བྱེད། །</s>
  </p>
  <p id="4503">
    <s id="4503:1" flag="alternateSource">དེ་ལ་སྔགས་འདི་འགྲུབ་འགྱུར་ཞེས། །ཆོ་ག་འདིར་ནི་ཡང་དག་བསྟན། །</s>
  </p>
  <p id="4504">
    <s id="4504:1" flag="alternateSource">སྔགས་ཆེན་ཡི་གེ་གཅིག་པ་ནི། །འཇམ་པའི་དབྱངས་ཀྱིས་ངེས་པར་སྦྱར། །</s>
  </p>
  <p id="4505">
    <s id="4505:1" flag="alternateSource">འཇིག་<ref folio="F.233.a"/>རྟེན་མགོན་འདིས་སྔགས་འདི་ནི། །རེ་བ་སྐྱེད་བྱེད་སྩོལ་བ་ཡིན། །</s>
  </p>
  <p id="4506">
    <s id="4506:1" flag="alternateSource">སངས་རྒྱས་ཀུན་གྱི་སྙིང་པོ་ཡིན། །</s>
  </p>
  <p id="4507">
    <s id="4507:1" flag="alternateSource">སྔགས་རྣམས་མ་ལུས་འབྱུང་བའི་གནས། །</s>
  </p>
  <p id="4508">
    <s id="4508:1" flag="alternateSource">བདུན་ཅུ་རྩ་དྲུག་བྱེ་བ་ནི། །རང་བྱུང་ཉིད་ཀྱིས་སྔོན་གསུངས་པ། །ལུས་ཅན་སྡིག་པས་རྨོངས་རྣམས་ལ། །སྔགས་རྣམས་དགེ་བའི་དོན་དུ་ཡིན། །</s>
  </p>
  <p id="4509">
    <s id="4509:1" flag="alternateSource">དེ་བཞིན་གཤེགས་རྣམས་ཀུན་གྱི་སྔགས། །</s>
  </p>
  <p id="4510">
    <s id="4510:1" flag="alternateSource">སྟོན་པའི་གཟུགས་སུ་ཡང་དག་གནས། །</s>
  </p>
  <p id="4511">
    <s id="4511:1" flag="alternateSource">དེ་དག་ལ་འདི་སྙིང་པོར་འགྱུར། །</s>
  </p>
  <p id="4512">
    <s id="4512:1" flag="alternateSource">རིག་པའི་རྒྱལ་པོ་རྫུ་འཕྲུལ་ཆེ། །</s>
  </p>
  <p id="4513">
    <s id="4513:1" flag="alternateSource">ཡི་གེ་གཅིག་པོར་རྟག་པར་གནས། །</s>
  </p>
  <p id="4514">
    <s id="4514:1" flag="alternateSource">ཐེར་ཟུག་ཏུ་ཡང་འདི་རབ་འཇུག །</s>
  </p>
  <p id="4515">
    <s id="4515:1" flag="alternateSource">འདིར་ནི་ཆོས་ཀྱི་མཐར་གནས་ཏེ། །</s>
  </p>
  <p id="4516">
    <s id="4516:1" flag="alternateSource">འགྲོ་ལ་ཕན་ཕྱིར་སངས་རྒྱས་ཡིན། །</s>
  </p>
  <p id="4517">
    <s id="4517:1" flag="alternateSource">ཆོས་ཀྱི་ཚུལ་ལ་ཡང་དག་གནས། །</s>
  </p>
  <p id="4518">
    <s id="4518:1" flag="alternateSource">འདི་ནི་ཡི་གེ་གཅིག་པ་ཡིན། །</s>
  </p>
  <p id="4519">
    <s id="4519:1" flag="alternateSource">སྔགས་ནི་དོན་རྣམས་མ་ལུས་སྒྲུབ། །</s>
  </p>
  <p id="4520">
    <s id="4520:1" flag="alternateSource">རྒྱལ་པོ་མ་རུངས་ཟློག་བྱེད་ཡིན། །</s>
  </p>
  <p id="4521">
    <s id="4521:1" flag="alternateSource">ལས་ནི་སྣ་ཚོགས་བྱེད་པ་ཡིན། །</s>
  </p>
  <p id="4522">
    <s id="4522:1" flag="alternateSource">ལས་ཀུན་མ་ལུས་སྒྲུབ་པའོ། །</s>
  </p>
  <p id="4523">
    <s id="4523:1" flag="alternateSource">ལས་ནི་རྩ་བརྒྱད་སྟོང་པོ་རྣམས། །ངེས་པར་ཡང་ནི་བྱེད་པར་འགྱུར། །</s>
  </p>
  <p id="4524">
    <s id="4524:1" flag="alternateSource">ཆོ་ག་མཐོང་བའི་ལས་ཀྱིས་ནི། །ཕུན་སུམ་ཚོགས་པ་སྣ་ཚོགས་སྟེར། །</s>
  </p>
  <p id="4525">
    <s id="4525:1" flag="alternateSource">འཇམ་དཔལ་གྱི་ནི་སྙིང་པོ་ནི། །ཡི་གེ་མ་དང་ཡང་དག་ལྡན། །</s>
  </p>
  <p id="4526">
    <s id="4526:1" flag="alternateSource">ཡི་གེ་ཨུ་དང་རྟག་འགྲོ་ཞེས། །འཇིག་རྟེན་ན་ནི་རྟག་འཇུག་འགྱུར། །</s>
  </p>
  <p id="4527">
    <s id="4527:1" flag="alternateSource">ཚེ་དང་ཡེ་ཤེས་དཔག་མེད་རྒྱལ། །</s>
  </p>
  <p id="4528">
    <s id="4528:1" flag="alternateSource">དབང་པོས་ངེས་པའི་དོན་དུ་གསུངས། །</s>
  </p>
  <p id="4529">
    <s id="4529:1" flag="alternateSource">འཇམ་པའི་དབྱངས་ལ་སངས་རྒྱས་ཀྱིས། །དབང་གི་དོན་དུ་འདི་རབ་སྦྱིན། །</s>
  </p>
  <p id="4530">
    <s id="4530:1" flag="alternateSource">དེས་ན་དུས་མཐའི་འཇིག་རྟེན་འདིར། །སྟོན་པ་མྱ་ངན་འདས་པ་ན། །</s>
  </p>
  <p id="4531">
    <s id="4531:1" flag="alternateSource">ཆོ་ག་མཐོང་བའི་རྒྱུ་ཡིས་ནི། །མྱུར་དུ་གྲུབ་པར་འགྲོ་བར་འགྱུར། །</s>
  </p>
  <p id="4532">
    <s id="4532:1" flag="alternateSource">ཚེ་ནི་དཔག་མེད་ཅེས་བྱ་བས། །རྣམ་པར་བརྟགས་པར་གྱུར་པ་ཡིན། །</s>
  </p>
  <p id="4533">
    <s id="4533:1" flag="alternateSource">དེར་ནི་བཅོམ་ལྡན་སངས་རྒྱས་ཏེ། །</s>
  </p>
  <p id="4534">
    <s id="4534:1" flag="alternateSource">ཆོས་ཀྱི་འཁོར་ལོ་སྐོར་བྱེད་པ། །དཔག་མེད་བསྐལ་པར་གནས་པ་དང་། །</s>
    <s id="4534:2">ཚེ་ལ་དབང་བར་བྱིན་གྱིས་བརླབས། །</s>
    <s id="4534:3">དེ་ཉིད་ཕྱིར་ན་དེ་མཚན་གྱུར། །</s>
  </p>
  <p id="4535">
    <s id="4535:1" flag="alternateSource">དཔག་མེད་ཚེ་དང་ཡེ་ཤེས་དེས། །</s>
  </p>
  <p id="4536">
    <s id="4536:1" flag="alternateSource">འཇིག་རྟེན་ཀུན་གྱི་རྒྱལ་པོའི་དབང་། །རྫུ་འཕྲུལ་ཆེ་འདི་དེ་བཞིན་གཤེགས། །</s>
  </p>
  <p id="4537">
    <s id="4537:1" flag="alternateSource">དེ་ནི་སྔགས་མཆོག་གཙོ་འདི་བྱིན། །</s>
  </p>
  <p id="4538">
    <s id="4538:1" flag="alternateSource">སངས་རྒྱས་སྲས་པོ་བློ་དང་<ref folio="F.233.b"/>ལྡན། །</s>
  </p>
  <p id="4539">
    <s id="4539:1" flag="alternateSource">སྲས་ཀྱི་གཙོ་བོ་དམ་པ་ནི། །རྫུ་འཕྲུལ་ཆེ་ཞིང་སྟོབས་ཀྱང་ཆེ། །</s>
  </p>
  <p id="4540">
    <s id="4540:1" flag="alternateSource">དེ་ནས་སྲས་པོ་དེ་ཉིད་ཀྱིས། །འདི་ནི་ཀུན་ཏུ་བཟང་ལ་སྦྱོར། །</s>
  </p>
  <p id="4541">
    <s id="4541:1" flag="alternateSource">དེ་ནས་སངས་རྒྱས་སྲས་རྣམས་ལ། །དེ་ནི་དེ་བཞིན་གཤེགས་དག་གིས། །སྔགས་རྣམས་ཀྱི་ནི་མཆོག་གྱུར་པ། །</s>
    <s id="4541:2">ཆོས་ཀྱི་རྒྱལ་པོས་གསུངས་པ་ནི། །འབྱུང་པོ་རྣམས་ལ་ཕན་དོན་དུ། །སྔགས་རྣམས་མ་ལུས་གསུངས་པ་ཡིན། །</s>
  </p>
  <p id="4542">
    <s id="4542:1" flag="alternateSource">ཚེ་དང་ཡེ་ཤེས་དཔག་ཏུ་མེད་པ་རྣམ་པར་ངེས་པའི་དབང་པོའི་རྒྱལ་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཕྱག་འཚལ་ལོ། །</s>
  </p>
  <p id="4543">
    <s id="4543:1" flag="alternateSource">སཱ་ལའི་དབང་པོའི་རྒྱལ་པོ་ཚེ་དཔག་ཏུ་མེད་པ་དང་འོད་དཔག་ཏུ་མེད་པ་དང་རིན་ཆེན་ཏོག་ལ་སོགས་པ་སངས་རྒྱས་ཐམས་ཅད་ལ་ཕྱག་འཚལ་ལོ། །</s>
  </p>
  <p id="4544">
    <s id="4544:1" flag="alternateSource">དེ་རྣམས་ལ་ཕྱག་འཚལ་ནས་ལན་གསུམ་སྔགས་བཟླ་བར་བྱའོ། །</s>
  </p>
  <p id="4545">
    <s id="4545:1" flag="alternateSource">ཡི་གེ་གཅིག་པོ་དེ་གང་ཞེ་ན། </s>
  </p>
  <p id="4546">
    <s id="4546:1" flag="alternateSource">མུ། གྲོགས་པོ་དག་འདི་ནི་ཚེ་དང་ཡེ་ཤེས་དཔག་ཏུ་མེད་པ་རྣམ་པར་གདོན་མི་ཟ་བའི་དབང་པོའི་རྒྱལ་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་བཀོད་པ་དཔག་ཏུ་མེད་པ་དང་ལྡན་པའི་འཇིག་རྟེན་གྱི་ཁམས་སུ་བཞུགས་ཏེ་</s>
  </p>
  <p id="4547">
    <s id="4547:1" flag="alternateSource">གསུངས་པ་ནི་སེམས་ཅན་ཐམས་ཅད་ཀྱི་དོན་དང་ཕན་པ་དང་བདེ་བ་དང་འཇིག་རྟེན་ལ་སྙིང་བརྩེ་བའི་ཕྱིར་དང་སྐྱེ་བོའི་ཚོགས་ཆེན་པོའི་དོན་དང་མ་འོངས་པའི་སྐྱེ་བོ་དག་ལ་གཟིགས་ནས་</s>
  </p>
  <p id="4548">
    <s id="4548:1" flag="alternateSource">བསྟན་པ་ནུབ་པའི་དུས་ཚོད་དུ་མཁྱེན་ནས་</s>
  </p>
  <p id="4549">
    <s id="4549:1" flag="alternateSource">དུས་ཀྱི་ཐ་མ་ལ་དཀོན་མཆོག་གསུམ་ལ་གནོད་པ་བྱེད་པའི་མ་རུངས་པའི་རྒྱལ་པོ་བཟློག་པའི་ཕྱིར་དང་། དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་སྲས་ཀྱི་གཙོ་བོ་མཐུ་ཆེན་པོ་ཐོབ་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ལ་སྦྱིན་པའི་ཕྱིར་དང་སངས་རྒྱས་ཀྱི་བྱིན་གྱིས་བརླབས་ཀྱིས་ཀུན་ཏུ་བཟང་པོ་ལ་བྱིན་ནོ། །</s>
  </p>
  <p id="4550">
    <s id="4550:1" flag="alternateSource">བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་དེས་ཀྱང་འཇམ་དཔལ་གཞོན་ནུར་གྱུར་པ་ལ་བྱིན་ནོ། །</s>
  </p>
  <p id="4551">
    <s id="4551:1" flag="alternateSource">འཇམ་དཔལ་གཞོན་ནུར་གྱུར་པ་དེས་ཀྱང་སེམས་ཅན་ཐམས་ཅད་རྗེས་སུ་གཟུང་བའི་ཕྱིར་སྙིང་རྗེ་ཆེན་པོའི་དབང་གིས་སྙིང་གི་གནས་སུ་རང་གི་ལུས་ལ་བཞག་གོ །</s>
  </p>
  <p id="4552">
    <s id="4552:1" flag="alternateSource">མ་འོངས་པའི་དུས་ལ་བལྟོས་ནས་དུས་ཀྱི་ཐ་མ་བསྟན་པ་ནུབ་པའི་དུས་ཚོད་ལ་<ref folio="F.234.a"/>དེ་བཞིན་གཤེགས་པའི་ཐ་མ་བདག་གིས་ཀྱང་བསྟན་ཏེ། </s>
  </p>
  <p id="4553">
    <s id="4553:1" flag="alternateSource">རྩོད་པའི་དུས་དང་བསྟན་པ་འཇིག་པའི་དུས་སུ་ངའི་བསྟན་པ་ཡང་དག་པར་བསྲུང་བའི་དོན་བྱེད་པར་འགྱུར་རོ། །</s>
  </p>
  <p id="4554">
    <s id="4554:1" flag="alternateSource">འདིའི་ཆོ་ག་གཞན་ཡང་མདོར་བསྡུས་ནས་བརྗོད་པར་བྱ་བ་ནི་འཇམ་པའི་དབྱངས་གཞོན་ནུ་ཉོན་ཅིག །</s>
  </p>
  <p id="4555">
    <s id="4555:1" flag="alternateSource">བདག་ཉིད་ཆེན་པོའི་ཆོ་ག་རྒྱ་ཆེ་བ་འདིའི་ཆོ་གའི་རྒྱལ་པོའི་དབང་པོ་བརྗོད་པར་བྱ་སྟེ། </s>
  </p>
  <p id="4556">
    <s id="4556:1" flag="alternateSource">དང་པོར་རེ་ཞིག་རིའི་རྩེ་མོར་འཛེགས་ཏེ། </s>
  </p>
  <p id="4557">
    <s id="4557:1" flag="alternateSource">འབུམ་ཕྲག་སུམ་ཅུ་བཟླས་པ་བྱས་ན་སྔར་བསྙེན་པ་བྱས་པར་འགྱུར་རོ། །</s>
  </p>
  <p id="4558">
    <s id="4558:1" flag="alternateSource">འོ་མས་འཚོ་ཞིང་མི་སྨྲ་བའི་བརྟུལ་ཞུགས་དང་སྔགས་གཞན་ལ་མི་རྟེན་པ་དང་། གཞན་ལ་མི་སེམས་པ་དང་། སྐྱབས་གསུམ་ཡོངས་སུ་བླངས་པ་དང་། བྱང་ཆུབ་ཏུ་སེམས་བསྐྱེད་པ་དང་། ཁྲིམས་ལྔའི་སྡོམ་པ་ཡང་དག་པར་བླངས་པ་དང་། བྱང་ཆུབ་སེམས་དཔའི་སྡོམ་པ་ཡང་དག་པར་བླངས་པས་བཟླས་པ་བྱས་ལ་དེས་ལས་རྣམས་བྱ་བ་སྟེ། </s>
  </p>
  <p id="4559">
    <s id="4559:1" flag="alternateSource">དང་པོར་རེ་ཞིག་རས་ལ་རི་མོ་བྱ་བ་ནི་རི་མོ་མཁན་གསོ་སྦྱོང་བྱས་ལ་ཚོན་མ་འདྲེས་པ་དག་གིས་བྲིའོ། །གཙང་མའི་རས་ཀྱི་དུམ་བུ་གང་ཡང་རུང་བའམ་དར་ལ་ཙནྡན་དང་ག་པུར་དང་གུར་གུམ་གྱི་ཆུས་གཏོར་ལ། </s>
    <s id="4559:2">གཙང་བའི་ས་ཕྱོགས་སུ་གཙང་བའི་རི་མོ་བྱེད་པ་དཀར་གསུམ་ཟ་ཞིང་གོས་དཀར་པོ་གྱོན་པས་ཟླ་བ་ཉ་བའི་བཅྭ་ལྔ་ལ་ཉི་མ་འཆར་བའི་དུས་སུ་རྣམ་པར་དག་པའི་རྒྱུ་སྐར་ལ་ཉི་མ་ཕྱེད་པའི་བར་དུ་བྲི་བར་བྱ་སྟེ་</s>
  </p>
  <p id="4560">
    <s id="4560:1" flag="alternateSource">དེ་ནས་བྲི་བ་སྤང་བར་བྱའོ། །</s>
  </p>
  <p id="4561">
    <s id="4561:1" flag="alternateSource">དེ་བཞིན་དུ་ཉིན་རེ་ཞིང་ཡང་ཡོངས་སུ་རྫོགས་ཀྱི་བར་དུ་བྱའོ། །</s>
  </p>
  <p id="4562">
    <s id="4562:1" flag="alternateSource">དང་པོར་རེ་ཞིག་རས་ལ་ཚེ་དཔག་ཏུ་མེད་པའི་འཇིག་རྟེན་གྱི་ཁམས་བྲི་བར་བྱའོ། །</s>
  </p>
  <p id="4563">
    <s id="4563:1" flag="alternateSource">རས་ཁྲུ་གང་ཙམ་མམ་བདེ་བར་གཤེགས་པའི་མཐོ་གང་གི་ཚད་དམ། རས་ཁྲུ་བཞི་པ་ལ་ཁོར་ཡུག་ཏུ་ཚེ་དཔག་ཏུ་མེད་པའི་འཇིག་རྟེན་གྱི་ཁམས་བྲིའོ། །པདྨ་རཱ་ག་དང་ཨིནྡྲ་ནཱི་ལ་དང་ཤེལ་དང་རིན་པོ་ཆེ་མརྒད་ཀྱི་རས་རིས་ཀྱི་འོག་གི་ཕྱོགས་སུ་མཛེས་པར་བྱའོ། །</s>
  </p>
  <p id="4564">
    <s id="4564:1" flag="alternateSource">དེ་དག་གི་སྟེང་གི་ཕྱོགས་སུ་རིན་པོ་ཆེའི་གཞལ་མེད་ཁང་མཛེས་པའི་རྣམ་པ་དང་རྒྱལ་མཚན་དང་བ་དན་མཛེས་པའི་རྣམ་པར་བསྒྲེང་བ་དང་དེའི་དབུས་སུ་ཚེ་དཔག་ཏུ་མེད་པ་རྣམ་པར་གདོན་མི་ཟ་བའི་<ref folio="F.234.b"/>དབང་པོའི་རྒྱལ་པོ་དེ་བཞིན་གཤེགས་པ་ཆོས་འཆད་པ་སེང་གེའི་ཁྲི་ལ་བཞུགས་པ། </s>
    <s id="4564:2">ཀུན་ནས་འོད་ཀྱི་ཕྲེང་བ་རབ་ཏུ་འབར་བ། ཁ་དོག་ཅུང་ཟད་དམར་ཞིང་དཀར་བ། </s>
    <s id="4564:3">གཡོན་ཕྱོགས་སུ་མཐིང་ཤིང་གི་རྡོ་ལ་བཞུགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེན་ཐོབ་ཕྱག་གཡས་ན་རྔ་ཡབ་ཐོགས་ཤིང་དེ་བཞིན་གཤེགས་པ་ལ་གཏོད་པའི་ལྟ་བ་དང་ལག་པ་གཡོན་ན་སྐྱུར་རྩི་ཆེན་པོའི་ཤིང་ཐོག་ཐོགས་པ། </s>
    <s id="4564:4">མེ་ཏོག་པྲི་ཡང་ཀུ་ལྟར་སྔོ་སངས་གཞོན་ནུའི་རྒྱན་གྱིས་ལུས་བརྒྱན་པ། ཀུན་ནས་ཁོར་ཡུག་ཏུ་འོད་འཕྲོ་བ། </s>
    <s id="4564:5">གཡས་ངོས་སུ་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་རིན་པོ་ཆེའི་རི་ལ་བཞུགས་པ། ལག་པ་གཡས་པ་ན་རྔ་ཡབ་ཐོགས་ཤིང་གཡོབ་པ། ལག་པ་གཡོན་པ་ན་རིན་པོ་ཆེ་ཐོགས་པ། </s>
    <s id="4564:6">རྒྱན་ཐམས་ཅད་ཀྱིས་བརྒྱན་པ། རིན་པོ་ཆེའི་ཅོད་པན་གྱིས་བརྒྱན་པ། </s>
    <s id="4564:7">མེ་ཏོག་པྲི་ཡང་ཀུ་ལྟར་ཅུང་ཟད་དཀར་བ། རས་སྔོན་པོ་གཡོ་བ་དང་ལྡན་པས་གཡོགས་པ། མུ་ཏིག་གི་ཕྲེང་བ་དང་རིན་པོ་ཆེས་མཆོད་ཕྱིར་ཐོགས་བྱས་པ། ཁོར་ཡུག་རབ་ཏུ་འབར་བས་འབྲེལ་བ་དེའི་གཡས་ངོས་སུ་འཕགས་པ་འཇམ་དཔལ་རིན་པོ་ཆེའི་རི་ལ་གནས་པ། གཞོན་ནུར་གྱུར་པ་ཟུར་ཕུད་ལྔས་མགོ་ལེགས་པར་མཛེས་པར་བྱས་པ། བྱིས་པ་གཞོན་ནུའི་རྒྱན་གྱིས་བརྒྱན་པ། གསེར་གྱི་མདོག་དང་འདྲ་བ། </s>
    <s id="4564:8">དར་སྔོན་པོ་གཡོ་བ་ཅན་མནབས་པ། མུ་ཏིག་གི་ཕྲེང་བ་དང་རིན་པོ་ཆེ་འཛིན་ཅིང་འདྲེས་པའི་མཆོད་ཕྱིར་ཐོགས་བྱས་པ། </s>
    <s id="4564:9">དེ་བཞིན་གཤེགས་པར་སོང་བའི་ལྟ་བ་ཅུང་ཟད་བཞིན་འཛུམ་པ་དང་ལྡན་པ། </s>
    <s id="4564:10">ཞི་བའི་རྣམ་པ་གཟུགས་མཛེས་པ། </s>
    <s id="4564:11">ཐལ་མོ་སྦྱར་བ་རྣམ་པ་ཐམས་ཅད་ཀྱི་མཆོག་དང་ལྡན་པ་བྲི་བར་བྱའོ། །</s>
  </p>
  <p id="4565">
    <s id="4565:1" flag="alternateSource">དེའི་འོག་ཏུ་རྟགས་དང་ཆ་བྱད་དང་དབྱིབས་འཛིན་པའི་སྒྲུབ་པ་པོ་མེ་ཏོག་གི་ཕྲེང་བ་འཛིན་ཅིང་། པུས་མོའི་ལྷ་ང་ས་ལ་བཙུགས་ནས་ཡང་དག་པར་འདུག་པ་དང་མགོ་མངོན་པར་བཏུད་པ་རས་རིས་ཀྱི་ཟུར་གྱི་མཐའ་མའི་ཕྱོགས་སུ་བྲི་བར་བྱའོ། །</s>
  </p>
  <p id="4566">
    <s id="4566:1" flag="alternateSource">བཅོམ་ལྡན་འདས་ཀྱི་སྟེང་དུ་སངས་རྒྱས་བཅོམ་ལྡན་འདས་བཞི་བྲི་བར་བྱའོ། །</s>
  </p>
  <p id="4567">
    <s id="4567:1" flag="alternateSource">གཡས་ཕྱོགས་སུ་དེ་བཞིན་གཤེགས་པ་གཉིས་བྲི་བར་བྱ་བ་ལ། སཱ་ལའི་<ref folio="F.235.a"/>དབང་པོའི་རྒྱལ་པོ་དང་རིན་ཆེན་ཏོག་ཁོར་ཡུག་ཏུ་ཀུན་ནས་འབར་བའི་འོད་དང་ལྡན་པ། གཡོན་ཕྱོགས་སུ་གསེར་ཐུབ་དང་འོད་སྲུང་རྣམ་པ་ཐམས་ཅད་ཀྱི་མཆོག་དང་ལྡན་པ། </s>
    <s id="4567:2">མེ་ཏོག་ཐམས་ཅད་ཀྱིས་གཅལ་བཀྲམ་པ། པདྨའི་གདན་གཉིས་ལ་བཞུགས་པ། ཧ་ཅང་མི་རིང་བ་ན་ཆོས་འཆད་ཅིང་སྐྱིལ་མོ་ཀྲུང་གིས་བཞུགས་པ། </s>
    <s id="4567:3">ཞི་བའི་རྣམ་པ་དང་ལྡན་པ། བཅོམ་ལྡན་འདས་ཀྱི་སྟེང་ནས་མེ་ཏོག་གི་ཆར་རབ་ཏུ་འབེབས་པ། སྤྲིན་གྱི་ནང་ནས་རོ་སྟོད་བྱུང་བ། དེ་བཞིན་གཤེགས་པའི་སྐུ་ནམ་མཁའ་ལ་ལྡིང་བ་སྤྱན་མཛེས་ཞེས་བྱ་བ་མངོན་པར་བྲི་བར་བྱ་བ་ནི། </s>
    <s id="4567:4">རྣམ་པ་ཐམས་ཅད་ཀྱི་མཆོག་དང་ལྡན་པ། ཀུན་ནས་འབར་བའི་འོད་ཀྱི་ཕྲེང་བ་དང་ལྡན་པ། </s>
    <s id="4567:5">ཕྱག་གཡས་པས་མཆོག་སྦྱིན་པ། ཕྱག་གཡོན་པས་ཆོས་གོས་ཀྱི་ཐ་མ་ལ་འཛིན་པ། </s>
    <s id="4567:6">འདི་ནི་ཚེ་དང་ཡེ་ཤེས་དཔག་ཏུ་མེད་པ་རྣམ་པར་གདོན་མི་ཟ་བའི་རྒྱལ་པོའི་དབང་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་རས་རིས་ཆོ་ག་བཅོམ་ལྡན་འདས་འདི་ཉིད་ཡི་གེ་གཅིག་པའི་སྔགས་ཀྱི་མཆོག་འདི་ཡིན་ཏེ</s>
  </p>
  <p id="4568">
    <s id="4568:1" flag="alternateSource">འདི་ནི་གཙུག་ཏོར་གྱི་རྒྱལ་པོ་གཙུག་ཏོར་འཁོར་ལོས་སྒྱུར་བ་དང་རབ་ཏུ་འགྲན་པ། བརྩོན་འགྲུས་མཚུངས་པ། སྟོབས་མཚུངས་པ་འདིའི་ཡོན་ཏན་རྒྱ་ཆེ་བའི་མཐུ་ནི་བསམ་གྱིས་མི་ཁྱབ་སྟེ། </s>
  </p>
  <p id="4569">
    <s id="4569:1" flag="alternateSource">རྫུ་འཕྲུལ་ཆེ་ཞིང་སྟོབས་ཆེ་བ། མདོར་ན་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་གྱི་རྒྱལ་པོ་འཁོར་ལོས་སྒྱུར་བ་ཡིན་ནོ། །</s>
  </p>
  <p id="4570">
    <s id="4570:1" flag="alternateSource">ཡི་གེ་གཅིག་པ་ལ་ཆོ་ག་རྒྱ་ཆེར་བསྟན་པ་གང་ཡིན་པ་དེ་ཐམས་ཅད་ཀྱང་བྱེད་དོ། །</s>
  </p>
  <p id="4571">
    <s id="4571:1" flag="alternateSource">མ་བསྒྲུབས་ཀྱང་བཟླས་པ་ཙམ་གྱིས་ཀྱང་ལས་རྣམས་བྱེད་ན་བསྒྲུབས་པས་ལྟ་སྨོས་ཀྱང་ཅི་དགོས། </s>
  </p>
  <p id="4572">
    <s id="4572:1" flag="alternateSource">ཇི་ལྟར་འདོད་པའི་འབྲས་བུ་ཕུན་སུམ་ཚོགས་པ་དང་འདོད་པ་ཡང་ཐོབ་པར་འགྱུར་རོ། །</s>
  </p>
  <p id="4573">
    <s id="4573:1" flag="alternateSource">ཡིད་ཀྱིས་གང་མངོན་པར་འདོད་པ་དེ་རས་རིས་མཐོང་བ་ཙམ་གྱིས་འགྲུབ་པར་འགྱུར་རོ། །</s>
  </p>
  <p id="4574">
    <s id="4574:1" flag="alternateSource">ངེས་པར་བྱང་ཆུབ་ལ་གཞོལ་བར་འགྱུར་རོ། །</s>
  </p>
  <p id="4575">
    <s id="4575:1" flag="alternateSource">དེ་ཉིད་བཅོམ་ལྡན་འདས་ཚེ་དང་ཡེ་ཤེས་དཔག་ཏུ་མེད་པ་རྣམ་པར་གདོན་མི་ཟ་བའི་རྒྱལ་པོའི་དབང་པོས་བྱིན་གྱིས་བརླབས་པ་ནི་དེ་བཞིན་གཤེགས་<ref folio="F.235.b"/>པ་ཐམས་ཅད་ཀྱི་སྙིང་པོ་ཞེས་བརྗོད་དོ། །</s>
  </p>
  <p id="4576">
    <s id="4576:1" flag="alternateSource">དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་གྱི་རྒྱལ་པོ་ཞེས་བརྗོད་དོ། །</s>
  </p>
  <p id="4577">
    <s id="4577:1" flag="alternateSource">འཁོར་ལོས་སྒྱུར་བ་ཞེས་བརྗོད་དོ། །</s>
  </p>
  <p id="4578">
    <s id="4578:1" flag="alternateSource">འཁོར་ལོས་སྒྱུར་བའི་རྒྱལ་པོ་ཆེན་པོ་ཞེས་བརྗོད་དོ། །</s>
  </p>
  <p id="4579">
    <s id="4579:1" flag="alternateSource">འཇམ་དཔལ་གཞོན་ནུར་གྱུར་པའི་སྙིང་པོ་ཞེས་བརྗོད་དོ། །</s>
  </p>
  <p id="4580">
    <s id="4580:1" flag="alternateSource">ཡི་གེ་གཅིག་པ་ཞེས་བརྗོད་དོ། །</s>
  </p>
  <p id="4581">
    <s id="4581:1" flag="alternateSource">མདོར་ན་འདིའི་མཐུ་ནི་བསམ་གྱིས་མི་ཁྱབ་སྟེ། </s>
  </p>
  <p id="4582">
    <s id="4582:1" flag="alternateSource">གང་གི་ཕྱིར་སངས་རྒྱས་རྣམས་ཀྱིས་བྱིན་གྱིས་བརླབས་པ་ནི་བསམ་གྱིས་མི་ཁྱབ་བོ། །སངས་རྒྱས་ཀྱི་རྣམ་པར་འཕྲུལ་བ་ནི་བསམ་གྱིས་མི་ཁྱབ་བོ། །</s>
    <s id="4582:2">སྒྲུབ་པ་མེད་པ་དང་སྔོན་དུ་སྤྱོད་པ་མ་བྱས་པ་དང་ཁྱིམ་གྱི་རྩོམ་པ་ཐམས་ཅད་ལ་རབ་ཏུ་གནས་པ་དང་བཟའ་བ་ཐམས་ཅད་ཤ་དང་ཆང་དང་གྲོང་གི་ཆོས་ལ་རབ་ཏུ་ཞུགས་པ་དག་ལ་ཡང་འགྲུབ་སྟེ</s>
  </p>
  <p id="4583">
    <s id="4583:1" flag="alternateSource">དད་པ་མེད་པ་དང་བྱང་ཆུབ་ཏུ་སེམས་བསྐྱེད་པ་མེད་པ་ནི་མ་གཏོགས་ཏེ་འདི་དག་ལ་ནི་གྲུབ་པ་མེད་དོ། །</s>
  </p>
  <p id="4584">
    <s id="4584:1" flag="alternateSource">དཀོན་མཆོག་གསུམ་ལ་གནོད་པ་བྱེད་པ་དང་དེ་ལ་ཞུགས་པ་ལ་གནོད་པ་བྱེད་པ་དང་འདི་དག་ལ་ཡང་ལས་ཕྲ་མོ་ཡང་གྲུབ་པ་མེད་ན། </s>
  </p>
  <p id="4585">
    <s id="4585:1" flag="alternateSource">གྲུབ་པ་འབྲིང་དང་རབ་ལ་ནི་ལྟ་སྨོས་ཀྱང་ཅི་དགོས། </s>
  </p>
  <p id="4586">
    <s id="4586:1" flag="alternateSource">འདོད་པ་ཐམས་ཅད་དང་བཟའ་བ་དང་སྤྱོད་པ་གཙོར་བྱེད་པའི་སྒྲུབ་པ་པོ་ལ་ནི་ལས་སྟོང་རྩ་བརྒྱད་ཀྱི་ལས་ཕྲན་ཚེགས་ལ་རབ་ཏུ་སྦྱར་བས་འགྲུབ་པར་འགྱུར་རོ། །</s>
  </p>
  <p id="4587">
    <s id="4587:1" flag="alternateSource">དེ་དག་ཀྱང་གང་ཞེ་ན། </s>
    <s id="4587:2">དང་པོར་རེ་ཞིག་ལན་གཅིག་བཟླས་པས་བདག་བསྲུང་ངོ་། །</s>
  </p>
  <p id="4588">
    <s id="4588:1" flag="alternateSource">ལན་གཉིས་བཟླས་པས་གཞན་བསྲུང་བར་འགྱུར་རོ། །</s>
  </p>
  <p id="4589">
    <s id="4589:1" flag="alternateSource">ལན་གསུམ་བཟླས་པས་སྲུང་བ་དམ་པར་འགྱུར་རོ། །</s>
  </p>
  <p id="4590">
    <s id="4590:1" flag="alternateSource">བྱང་ཆུབ་སེམས་དཔའ་སེམས་དཔའ་ཆེན་པོ་ས་བཅུ་ལ་རབ་ཏུ་གནས་པས་ཀྱང་ཡང་དག་པར་བསྐྱོད་པར་མི་ནུས་ན། </s>
  </p>
  <p id="4591">
    <s id="4591:1" flag="alternateSource">དེ་ལས་གཞན་པའི་སེམས་ཅན་གྱིས་ལྟ་སྨོས་ཀྱང་ཅི་དགོས། </s>
  </p>
  <p id="4592">
    <s id="4592:1" flag="alternateSource">ཚོན་སྣ་ལྔའི་སྐུད་པ་ལ་ལན་བཞི་བཟླས་ནས་རྐེད་པར་བཅིངས་ན་ས་བོན་བསྡམས་པར་འགྱུར་བ་ཡིན་ཏེ། </s>
  </p>
  <p id="4593">
    <s id="4593:1" flag="alternateSource">རྨི་ལམ་ན་ཡང་འདི་ལ་ས་བོན་འབྱུང་བར་མི་འགྱུར་རོ། །</s>
  </p>
  <p id="4594">
    <s id="4594:1" flag="alternateSource">རང་འདོད་པ་ནི་མ་གཏོགས་ཏེ་དེ་ཉིན་པར་རམ་མཚན་མོ་གཅིག་ལ་གལ་ཏེ་འདོད་པ་ན་ཉི་མ་རེ་རེ་ཞིང་བྱའོ། །</s>
  </p>
  <p id="4595">
    <s id="4595:1" flag="alternateSource">ཅི་སྟེ་མི་འདོད་ན་ཐལ་བ་ལ་ལན་བདུན་བསྔགས་པ་བྱས་ནས་ལྟེ་བའི་ཕྱོགས་སུ་བསྐུས་ན་ཞག་བདུན་<ref folio="F.236.a"/>ཕྲག་གསུམ་དུ་ས་བོན་བསྡམས་པ་བྱས་པར་འགྱུར་རོ། །</s>
  </p>
  <p id="4596">
    <s id="4596:1" flag="alternateSource">ལན་ལྔ་བཟླས་ཏེ་སངས་རྒྱས་བཅོམ་ལྡན་འདས་བསྒོམས་ན་གང་ལ་རེག་པ་དེ་དབང་དུ་འགྱུར་རོ། །</s>
  </p>
  <p id="4597">
    <s id="4597:1" flag="alternateSource">ཟླ་བ་གཟས་ཟིན་ཅིང་ཟླ་བའི་དཀྱིལ་འཁོར་ཐམས་ཅད་འཛིན་པ་ན། </s>
  </p>
  <p id="4598">
    <s id="4598:1" flag="alternateSource">ཤིང་ཨརྐའི་མེ་རབ་ཏུ་སྦར་ལ་རས་རིས་མེད་ཀྱང་ཤར་དུ་མངོན་པར་བལྟས་ཏེ། </s>
  </p>
  <p id="4599">
    <s id="4599:1" flag="alternateSource">མར་གྱི་སྲེག་བླུགས་སྟོང་ཕྲག་བཅུས་སྦྱིན་སྲེག་བྱའོ། །</s>
  </p>
  <p id="4600">
    <s id="4600:1" flag="alternateSource">རྒྱལ་པོའི་ཕོ་བྲང་དང་ཉེ་བ་ཆུ་བོས་བར་མ་བཅད་པ། ལྷའི་གནས་སུ་མ་བྱས་པ། ཕྱོགས་གང་དུ་རྒྱལ་པོ་གནས་པ་དེ་དང་ཉེ་བར་སྦྱིན་སྲེག་རབ་ཏུ་སྦྱར་ན་</s>
  </p>
  <p id="4601">
    <s id="4601:1" flag="alternateSource">ཐོ་རངས་རྒྱལ་པོ་དབང་དུ་འགྱུར་རོ། །</s>
  </p>
  <p id="4602">
    <s id="4602:1" flag="alternateSource">གང་སྨྲས་པ་དེ་ཐམས་ཅད་བྱེད་པར་འགྱུར་རོ། །</s>
  </p>
  <p id="4603">
    <s id="4603:1" flag="alternateSource">གལ་ཏེ་དབང་དུ་མ་གྱུར་པ་དེའི་ཚེ། དེའི་སེམས་ཕྱིན་ཅི་ལོག་ཏུ་འགྱུར་བའམ་སེམས་གཡེང་བ་ཐོབ་པར་འགྱུར་ན་ཕྱིར་ཡང་བཟློག་པར་བྱ་སྟེ། </s>
  </p>
  <p id="4604">
    <s id="4604:1" flag="alternateSource">འོ་མའི་སྲེག་བླུགས་སྟོང་རྩ་བརྒྱད་ཀྱིས་སྦྱིན་སྲེག་བྱས་ན་གང་དེའི་དུས་དེ་ནས་བརྩམས་ནས་རང་བཞིན་དུ་གནས་པར་འགྱུར་རོ། །</s>
  </p>
  <p id="4605">
    <s id="4605:1" flag="alternateSource">ལས་དེ་དག་ནི་དད་པ་དང་ལྡན་པ་དང་དཀོན་མཆོག་གསུམ་ལ་དད་པ་དང་བྱང་ཆུབ་ཏུ་སེམས་བསྐྱེད་པ་རྣམས་ལ་ནི་མི་བྱ་སྟེ། </s>
  </p>
  <p id="4606">
    <s id="4606:1" flag="alternateSource">གལ་ཏེ་བྱེད་ན་ཤིན་ཏུ་བསོད་ནམས་མ་ཡིན་པའི་ཕུང་པོ་ཆེན་པོ་འབྱུང་བར་འགྱུར་རོ། །</s>
  </p>
  <p id="4607">
    <s id="4607:1" flag="alternateSource">གཞན་དག་ལ་གནོད་པ་བྱེད་པ། མ་རུངས་པའི་སེམས་དང་དྲག་པོའི་སེམས་དང་ལྡན་པ་རྣམས་ལ་ནི་བྱ་བ་ཡིན་ནོ། །</s>
  </p>
  <p id="4608">
    <s id="4608:1" flag="alternateSource">ཉིན་རེ་ཞིང་ཡང་མཐོང་བ་སྦྱིན་པར་བྱས་ན་སེམས་ཞི་བར་འགྱུར་རོ། །</s>
  </p>
  <p id="4609">
    <s id="4609:1" flag="alternateSource">གལ་ཏེ་ཞི་བར་མ་གྱུར་ན་ཕུང་ཁྲོལ་ཆེན་པོ་དང་ལྡན་པར་འགྱུར་ཏེ། </s>
  </p>
  <p id="4610">
    <s id="4610:1" flag="alternateSource">སྲོག་གི་ལྷག་མ་ཙམ་ལུས་པར་འགྱུར་རོ། །</s>
  </p>
  <p id="4611">
    <s id="4611:1" flag="alternateSource">གཞན་ཡང་ལས་སུ་འགྱུར་བ་ནི་ཟླ་བ་གཟས་ཟིན་གྱི་དུས་སུ་ཤིང་པ་ལ་ཤའི་ཡམ་ཤིང་གིས་མེ་རབ་ཏུ་སྦར་ཏེ། </s>
  </p>
  <p id="4612">
    <s id="4612:1" flag="alternateSource">མར་གྱི་སྲེག་བླུགས་སྟོང་རྩ་བརྒྱད་བྱས་ན་</s>
    <s id="4612:2">ཐོ་རངས་ཡུལ་གྱི་བདག་པོའི་རྒྱལ་པོ་སྤྱན་དྲངས་པར་འགྱུར་རོ། །</s>
  </p>
  <p id="4613">
    <s id="4613:1" flag="alternateSource">དེ་དང་ལྷན་ཅིག་ཏུ་གྲོས་བྱས་ན་བསམ་པ་བདེན་པ་ཉེ་བར་སྟོན་པར་འགྱུར་ཏེ། </s>
  </p>
  <p id="4614">
    <s id="4614:1" flag="alternateSource">དེ་ལ་བསྟན་ངག་བྱས་ན་ཟླ་བ་དྲུག་གི་ནང་དུ་བསོད་སྙོམས་སྟོང་ཡོད་པའི་གྲོང་སྟེར་བར་འགྱུར་རོ། །</s>
  </p>
  <p id="4615">
    <s id="4615:1" flag="alternateSource">གལ་ཏེ་མཚན་ཕྱེད་དུ་སྦྱིན་སྲེག་བྱས་ན་ཟླ་བ་གསུམ་གྱིས་སྟེར་བར་འགྱུར་རོ། །</s>
  </p>
  <p id="4616">
    <s id="4616:1" flag="alternateSource">གལ་ཏེ་ཐུན་ཐམས་ཅད་ཀྱི་མཚན་མོ་<ref folio="F.236.b"/>སྦྱིན་སྲེག་བྱས་ན་ཟླ་བ་གཅིག་གིས་ཐོབ་པར་འགྱུར་རོ། །</s>
  </p>
  <p id="4617">
    <s id="4617:1" flag="alternateSource">གལ་ཏེ་ཟླ་བ་གཅིག་གི་མཚན་མོ་རེ་རེ་ལ་སྦྱིན་སྲེག་བྱས་ན་ཡུལ་ཐོབ་པར་འགྱུར་རོ། །</s>
  </p>
  <p id="4618">
    <s id="4618:1" flag="alternateSource">ཡང་ན་ཡུལ་དང་འདྲ་བའི་གྲོང་ངམ་ཡང་ན་གཞན་ཅུང་ཟད་ནོར་ཡོད་པ་ལ་ཡང་དགྲ་ཡོད་པར་མི་འགྱུར་ཏེ། </s>
  </p>
  <p id="4619">
    <s id="4619:1" flag="alternateSource">གལ་ཏེ་དགྲ་ཡོད་ན་ཡང་ལས་རྣམས་བྱས་པ་ཡིན་ཏེ། </s>
  </p>
  <p id="4620">
    <s id="4620:1" flag="alternateSource">ཟླ་བ་གཟས་ཟིན་པ་ན་ཤིང་ཨ་པ་མརྒས་མེ་རབ་ཏུ་སྦར་ལ། </s>
    <s id="4620:2">ཤིང་པ་ལ་ཤའི་ཡམ་ཤིང་ལ་ཞོ་དང་སྦྲང་རྩི་དང་མར་གྱིས་བཏགས་པས་བྲམ་ཟེའི་སྐྲ་ལ་སྦྱིན་སྲེག་སྟོང་རྩ་བརྒྱད་བྱའོ། །</s>
  </p>
  <p id="4621">
    <s id="4621:1" flag="alternateSource">དེའི་ཐ་མར་ཤིང་པི་ཙུ་མརྡའི་ལོ་མ་ལ་སྐེ་ཚེའི་འབྲུ་མར་གྱིས་བཏགས་པའི་སྲེག་བླུགས་ཀྱིས་སྦྱིན་སྲེག་སྟོང་རྩ་བརྒྱད་བྱས་ན་</s>
  </p>
  <p id="4622">
    <s id="4622:1" flag="alternateSource">ཐོ་རངས་བྲམ་ཟེའི་དགྲ་ཞི་བར་འགྱུར་རོ། །</s>
  </p>
  <p id="4623">
    <s id="4623:1" flag="alternateSource">གལ་ཏེ་རྒྱལ་པོ་སྡང་བར་འགྱུར་ན་ལས་གཞན་ཡང་ཡོད་དེ། </s>
  </p>
  <p id="4624">
    <s id="4624:1" flag="alternateSource">ཟླ་བ་གཟས་ཟིན་ལ་ཤིང་ཅི་རྙེད་པས་མེ་རབ་ཏུ་སྦར་ལ་མར་གྱི་སྲེག་བླུགས་ཀྱིས་སྦྱིན་སྲེག་སྟོང་རྩ་བརྒྱད་བྱས་ལ་སྦྱིན་སྲེག་གི་ཐ་མར་ཕྱོགས་གང་ན་རྒྱལ་པོ་ཡོད་པ་དེའི་ཕྱོགས་སུ་ཐལ་བ་དེ་གཏོར་ན་</s>
  </p>
  <p id="4625">
    <s id="4625:1" flag="alternateSource">དེ་དབང་དུ་འགྱུར་རོ། །</s>
  </p>
  <p id="4626">
    <s id="4626:1" flag="alternateSource">དུས་གང་ལ་ལོངས་སྤྱོད་གང་འདོད་པ་རྒྱ་ཆེ་བ་དེ་དག་གི་གྲོགས་ཀྱང་བྱེད་པར་འགྱུར་རོ། །</s>
  </p>
  <p id="4627">
    <s id="4627:1" flag="alternateSource">གྲོང་ཉུང་བའམ་མང་པོ་རབ་ཏུ་སྟེར་བར་འགྱུར་ཏེ། </s>
  </p>
  <p id="4628">
    <s id="4628:1" flag="alternateSource">ངེས་པར་ཟླ་བ་དྲུག་གིས་དོན་ཡོད་པར་འགྲུབ་པར་ཡང་འགྱུར་རོ། །</s>
  </p>
  <p id="4629">
    <s id="4629:1" flag="alternateSource">དེ་ནས་རིགས་བཞི་ལས་གང་ཡང་རུང་བ་རྟགས་གཙོ་བོ་དང་ལྡན་པའམ་ལྷ་གཞན་ནམ་འཇིག་རྟེན་པ་ལ་དད་པ་དག་སེམས་འཁྲུགས་པར་གྱུར་ན། </s>
  </p>
  <p id="4630">
    <s id="4630:1" flag="alternateSource">ཕྱོགས་གང་ན་གནས་པ་དེར་ཐལ་བ་དེ་གཏོར་ན་</s>
  </p>
  <p id="4631">
    <s id="4631:1" flag="alternateSource">ཡུལ་གཞན་དུ་འགྲོ་བར་འགྱུར་བའམ་སྐྱོ་བར་འགྱུར་བའམ་མཚན་མོ་གླལ་བར་འགྱུར་བའམ་ཉེ་དུ་ལ་གནོད་པར་འགྱུར་རོ། །</s>
  </p>
  <p id="4632">
    <s id="4632:1" flag="alternateSource">དེ་ཕྱིར་གསོ་བ་ནི་འོ་མའི་སྲེག་བླུགས་སྟོང་རྩ་བརྒྱད་ཀྱིས་སྦྱིན་སྲེག་བྱས་ན་སོས་པར་འགྱུར་རོ། །</s>
  </p>
  <p id="4633">
    <s id="4633:1" flag="alternateSource">ཡང་ན་གཟའ་བཞི་པོ་ཉིད་ཀྱི་ཆོ་གས་སངས་རྒྱས་དང་བྱང་ཆུབ་སེམས་དཔའི་སྐུ་གཟུགས་དང་རས་རིས་སམ་དམ་པའི་ཆོས་ཀྱི་གླེགས་བམ་མམ་སྐུ་གདུང་དང་བཅས་པའི་མཆོད་རྟེན་ལ་གོས་གཙང་མ་བགོས་ཤིང་ཉིན་ཞག་གཅིག་སྨྱུང་བ་བྱས་ཏེ</s>
  </p>
  <p id="4634">
    <s id="4634:1" flag="alternateSource">སྲོག་ཆགས་མེད་པའི་ཆུས་ལས་བྱ་ཞིང་མེ་ཏོག་དཀར་པོ་དྲི་ཞིམ་པོ་དང་གུར་གུམ་དང་ལྡན་པ་དང་ག་པུར་གྱི་<ref folio="F.237.a"/>དུད་པས་བདུག་པར་བྱའོ། །</s>
  </p>
  <p id="4635">
    <s id="4635:1" flag="alternateSource">གང་དུ་ལས་ལ་སྦྱར་བ་ནི་བྲམ་ཟེའི་དགྲ་ལ་ནི་ཤིང་པ་ལ་ཤས་བྱའོ། །</s>
  </p>
  <p id="4636">
    <s id="4636:1" flag="alternateSource">རྒྱལ་རིགས་ཀྱི་དགྲ་ལ་ནི་ཤིང་ཨ་ཤྭཏྠས་བྱའོ། །</s>
  </p>
  <p id="4637">
    <s id="4637:1" flag="alternateSource">རྗེའུ་རིགས་ཀྱི་དགྲ་ལ་ནི་ཤིང་སེང་ལྡེང་གིས་བྱའོ། །</s>
  </p>
  <p id="4638">
    <s id="4638:1" flag="alternateSource">དམངས་རིགས་ཀྱི་དགྲ་ལ་ནི་དེ་ལས་གཞན་པའི་ཤིང་གི་མེ་རབ་ཏུ་སྦར་ལ་དེ་ཉིད་ཀྱི་ལས་བྱའོ། །</s>
  </p>
  <p id="4639">
    <s id="4639:1" flag="alternateSource">བྲམ་ཟེ་ལ་ནི་ཤིང་པ་ལ་ཤའི་ཡམ་ཤིང་དང་རྒྱལ་རིགས་ལ་ནི་ཨ་ཤྭཏྠའི་ཡམ་ཤིང་དང་རྗེའུ་རིགས་ལ་ནི་སེང་ལྡེང་གི་ཡམ་ཤིང་དང་དམངས་རིགས་ལ་ནི་ཨ་པ་མརྒའི་ཡམ་ཤིང་ངམ་དེ་ལས་གཞན་པ་ཇི་སྙེད་པས་མར་གྱི་སྦྱིན་སྲེག་བྱའོ། །</s>
  </p>
  <p id="4640">
    <s id="4640:1" flag="alternateSource">དེ་བཞིན་དུ་ལས་གཞན་ཡང་བྱ་བ་ནི། རྒྱལ་པོ་ཆེན་པོ་ལ་ནི་ཤིང་ཨ་པ་ར་ཛི་ཏའི་རྩ་བའི་ཡམ་ཤིང་དང་མར་གྱི་སྲེག་བླུགས་སྟོང་རྩ་བརྒྱད་ཀྱིས་སྦྱིན་སྲེག་བྱའོ། །</s>
  </p>
  <p id="4641">
    <s id="4641:1" flag="alternateSource">ཐ་མར་ཡང་དེ་ཉིད་ཀྱི་ཐལ་བས་གཏོར་བར་བྱའོ། །</s>
  </p>
  <p id="4642">
    <s id="4642:1" flag="alternateSource">གང་གི་ཕྱོགས་ནས་</s>
  </p>
  <p id="4643">
    <s id="4643:1" flag="alternateSource"> སྡང་བའི་སེམས་དང་ལྡན་པ་འོང་བ་དེའི་ཕྱོགས་སུ་གཙུག་ཏོར་འཁོར་ལོས་སྒྱུར་བ་ཡི་གེ་གཅིག་པའི་ཕྱག་རྒྱ་བཅིངས་ནས་</s>
  </p>
  <p id="4644">
    <s id="4644:1" flag="alternateSource">གཏོར་རོ། །ཡང་ན་ཨུཏྤ་ལའི་ཕྱག་རྒྱ་བཅིངས་ན་</s>
  </p>
  <p id="4645">
    <s id="4645:1" flag="alternateSource">དེ་འཇིགས་ནས་</s>
  </p>
  <p id="4646">
    <s id="4646:1" flag="alternateSource">ལྡོག་པའམ། དམག་གི་ཚོགས་ཉམས་པར་འགྱུར་བའམ། གཞན་གང་ཅུང་ཟད་རྣམ་པར་ལྟུང་བ་ཆེན་པོར་འགྱུར་བའམ། </s>
    <s id="4646:2">འགོ་བའི་ནད་ཆེན་པོའམ། སེམས་སྡུག་བསྔལ་བར་གནས་པའམ། གང་གིས་འདིའི་ངག་ལྡོག་པར་འགྱུར་བའམ། </s>
    <s id="4646:3">འདི་དག་དང་གཞན་ཡང་ཇི་ལྟར་འདོད་པའི་ལས་རྣམས་བྱེད་པར་འགྱུར་རོ། །</s>
  </p>
  <p id="4647">
    <s id="4647:1" flag="alternateSource">གོས་ལ་མངོན་པར་བསྔགས་ཏེ་བགོས་ན་སྐལ་བ་བཟང་པོར་འགྱུར་རོ། །</s>
  </p>
  <p id="4648">
    <s id="4648:1" flag="alternateSource">མིག་སྨན་ལ་མངོན་པར་བསྔགས་ཏེ་མིག་ལ་བསྐུས་ན་སྐྱེ་བོ་ཐམས་ཅད་དགའ་བར་འགྱུར་རོ། །</s>
  </p>
  <p id="4649">
    <s id="4649:1" flag="alternateSource">མིག་དང་གདོང་ལ་ལན་བདུན་བསྔགས་པ་བྱས་ལ་ཁྲོས་པའི་གདོང་ལ་བལྟས་ན་ཞི་བ་དང་དབང་དུ་འགྱུར་རོ། །</s>
  </p>
  <p id="4650">
    <s id="4650:1" flag="alternateSource">མེ་ཏོག་དང་འབྲས་བུའམ་གཞན་གང་ཅུང་ཟད་དྲི་ཞིམ་པ་ལ་ལན་བདུན་མངོན་པར་བསྔགས་པ་བྱས་ལ་རྒྱལ་པོ་ལ་བྱིན་ན་དེ་བསྣམས་པ་ཙམ་གྱིས་དབང་དུ་འགྱུར་རོ། །</s>
  </p>
  <p id="4651">
    <s id="4651:1" flag="alternateSource">གཞན་སེམས་ཅན་གང་ལ་ལ་མཐོང་བ་ཙམ་གྱིས་དེ་དབང་དུ་འགྱུར་རོ། །</s>
  </p>
  <p id="4652">
    <s id="4652:1" flag="alternateSource">ཡན་ལག་ཐམས་ཅད་ན་བ་ལ་བརྒྱ་རྩ་བརྒྱད་མངོན་པར་<ref folio="F.237.b"/>བཟླས་པ་བྱས་ལ། ཆུ་དྲོན་པོས་ཁྲུས་བྱས་ན་</s>
  </p>
  <p id="4653">
    <s id="4653:1" flag="alternateSource">བདེ་ལེགས་སུ་གནས་པར་འགྱུར་ཏེ་</s>
  </p>
  <p id="4654">
    <s id="4654:1" flag="alternateSource">ལས་འདི་རྣམས་ནི་བྱ་བ་ཡིན་ནོ། །</s>
  </p>
  <p id="4655">
    <s id="4655:1" flag="alternateSource">སེམས་ཅན་སྡུག་བསྔལ་བ་ཐམས་ཅད་དང་། མགོན་མེད་པར་གྱུར་པ་དང་། བཀྲེན་པ་དང་། བསྟན་པ་འདིའི་བརྟུལ་ཞུགས་ཅན་དང་། དཀོན་མཆོག་གསུམ་ལ་དད་པ་ལ་ནི་འདི་ལྟ་བུའི་ལས་མི་བྱའོ། །</s>
  </p>
  <p id="4656">
    <s id="4656:1" flag="alternateSource">བུད་མེད་ལ་ཡང་ལས་མི་བྱའོ། །</s>
  </p>
  <p id="4657">
    <s id="4657:1" flag="alternateSource">དེ་བཞིན་དུ་བྱིས་པ་དང་རྒན་པོ་དང་ནད་པ་དང་དབུལ་པོ་དང་སྡུག་བསྔལ་བ་དང་སེམས་ཅན་ཕྲ་མོ་དང་སྐྱེ་གནས་ངན་པར་སྐྱེས་པ་འདི་དག་ལ་ཡང་མི་བྱ་སྟེ། </s>
  </p>
  <p id="4658">
    <s id="4658:1" flag="alternateSource">ལས་འདི་དག་ནི་སེམས་ཅན་ཆེན་པོ་དག་ལ་རབ་ཏུ་སྦྱར་བར་བྱའོ། །</s>
  </p>
  <p id="4659">
    <s id="4659:1" flag="alternateSource">དཔའ་ཞིང་བརྐམ་ཆགས་བབ་ཆོལ་མེད། །</s>
  </p>
  <p id="4660">
    <s id="4660:1" flag="alternateSource">ཕྱོགས་ཆེན་ནོར་ནི་ཆེ་བ་དང་། །མངོན་པའི་ང་རྒྱལ་རབ་གཏུམ་ལ། །ལས་ནི་འདི་འདྲ་བྱ་བ་ཡིན། །</s>
  </p>
  <p id="4661">
    <s id="4661:1" flag="alternateSource">བསྟན་ལ་ཞེ་སྡང་ཁྲོ་བ་དང་། །གཞན་གྱི་ནོར་ནི་འཕྲོག་བྱེད་དང་། །སྔགས་རྣམས་ཀུན་དང་སྨན་རྣམས་དང་། །རྣལ་འབྱོར་ལྡན་ལ་མ་དད་དང་། །སྤྱིས་བརྩན་གདུག་པའི་སེམས་ལྡན་དང་། །འཇིག་རྟེན་གྱིས་སྨད་རྒྱལ་པོ་སྟེ། །</s>
  </p>
  <p id="4662">
    <s id="4662:1" flag="alternateSource">འདི་དག་ལ་ནི་ལས་སྦྱར་བྱ། །</s>
  </p>
  <p id="4663">
    <s id="4663:1" flag="alternateSource">ཆོས་དང་ལྡན་ལ་རྣམ་པར་སྤང་། །</s>
  </p>
  <p id="4664">
    <s id="4664:1" flag="alternateSource">ལས་རྣམས་གཞན་ཡང་འདི་སྐད་བརྗོད། །</s>
  </p>
  <p id="4665">
    <s id="4665:1" flag="alternateSource">བློ་ཡིས་དེ་ནི་ཡོངས་སུ་སྤང་། །</s>
  </p>
  <p id="4666">
    <s id="4666:1" flag="alternateSource">དེ་ཉིད་ཁྲོས་པས་ཐལ་བ་ནི། །བཟླས་པས་ཕྱོགས་སུ་གཏོར་བྱས་ན། །</s>
  </p>
  <p id="4667">
    <s id="4667:1" flag="alternateSource">དེ་རྣམས་དགྲ་ནི་རབ་ཁྲོས་དང་། །རྒྱལ་པོ་དག་ཀྱང་རྣམ་འཇིག་འགྱུར། །</s>
  </p>
  <p id="4668">
    <s id="4668:1" flag="alternateSource">ངེས་པར་སྐྱེ་བོ་དེ་དག་ཀྱང་། །ཡུན་རིང་ནད་ཀྱིས་ཐེབས་པར་འགྱུར། །</s>
  </p>
  <p id="4669">
    <s id="4669:1" flag="alternateSource">དེ་དག་ཕྱོགས་སུ་འཆི་བ་མང་། །</s>
  </p>
  <p id="4670">
    <s id="4670:1" flag="alternateSource">འགོ་བའི་ནད་ཀྱང་རབ་ཏུ་སྣང་། །</s>
  </p>
  <p id="4671">
    <s id="4671:1" flag="alternateSource">ཤིན་ཏུ་ཉོན་མོངས་ཆེར་གྱུར་ཀྱང་། །ལས་རྣམས་འདི་དག་བྱ་མིན་ཏེ། །</s>
  </p>
  <p id="4672">
    <s id="4672:1" flag="alternateSource">དེར་ནི་སྐྱེ་བོའི་བདག་པོ་ཀུན། །ཞག་བདུན་གསུམ་གྱིས་ཉམས་པར་འགྱུར། །</s>
  </p>
  <p id="4673">
    <s id="4673:1" flag="alternateSource">ལས་རྣམས་བརྩམས་ནས་སྔོན་དུ་ནི། །བདུན་ཕྲག་གཉིས་ལ་ཡང་དག་བརྟུལ། །</s>
    <s id="4673:2">བདུན་པ་དང་པོས་སེམས་རྣམས་གཡེང་། །</s>
  </p>
  <p id="4674">
    <s id="4674:1" flag="alternateSource">ཞག་བདུན་གཉིས་པས་ནད་ཀྱིས་འདེབས། །</s>
  </p>
  <p id="4675">
    <s id="4675:1" flag="alternateSource">བདུན་པ་གསུམ་གྱིས་འཆི་བར་འགྱུར། །</s>
  </p>
  <p id="4676">
    <s id="4676:1" flag="alternateSource">དེ་བས་དེ་ནི་ཡོངས་སུ་སྤང་། །</s>
  </p>
  <p id="4677">
    <s id="4677:1" flag="alternateSource">དང་པོ་འདི་དག་རྣམ་པར་འབྱེར། །</s>
    <s id="4677:2">གཉིས་པར་ཕྱོགས་སུ་རྣམ་པར་འཁྱམ། །</s>
    <s id="4677:3">ཞག་བདུན་གསུམ་པར་རྣམ་པར་འཇིག ། </s>
  </p>
  <p id="4678">
    <s id="4678:1" flag="alternateSource"><ref folio="F.238.a"/>དེ་བས་ལས་འདི་བྱ་བ་མིན། །</s>
  </p>
  <p id="4679">
    <s id="4679:1" flag="alternateSource">སེམས་ཅན་གདུལ་བྱའི་དོན་ཉིད་ལ། །འཇིག་རྟེན་འདྲེན་པས་བསྟན་པ་ཡིན། །</s>
  </p>
  <p id="4680">
    <s id="4680:1" flag="alternateSource">སངས་རྒྱས་ཐུགས་ནི་དག་པ་ཡིས། །གདུག་པའི་ལས་འདི་གསུང་མི་འགྱུར། །</s>
  </p>
  <p id="4681">
    <s id="4681:1" flag="alternateSource">སྲོག་ལ་གནོད་པར་བྱེད་པའི་ལས། །སངས་རྒྱས་ཀུན་གྱིས་སྨད་པ་ཡིན། །</s>
  </p>
  <p id="4682">
    <s id="4682:1" flag="alternateSource">གྲུབ་པ་མཆོག་ནི་རབ་འདོད་པའི། །ཟློས་པ་དེ་དག་བྱ་བ་མིན། །</s>
  </p>
  <p id="4683">
    <s id="4683:1" flag="alternateSource">དམྱལ་བ་དག་ཏུ་སྐྱེ་བའི་ལས། །འདི་དག་ཉིད་ལ་རབ་ཏུ་སྣང་། །</s>
  </p>
  <p id="4684">
    <s id="4684:1" flag="alternateSource">དཀར་ནག་འབྲས་བུར་འབྱུང་བྱེད་པ། །འདི་དག་ཁོ་ན་བསྟན་པ་ཡིན། །</s>
  </p>
  <p id="4685">
    <s id="4685:1" flag="alternateSource">ལས་རྣམས་སྣ་ཚོགས་བདག་ཉིད་ཆེ། །</s>
  </p>
  <p id="4686">
    <s id="4686:1" flag="alternateSource">རྐང་གཉིས་མཆོག་གིས་ཇི་བཞིན་གཟིགས། །</s>
  </p>
  <p id="4687">
    <s id="4687:1" flag="alternateSource">རྟག་ཏུ་དཀར་ལས་དཀར་བ་བྱུང་། །</s>
  </p>
  <p id="4688">
    <s id="4688:1" flag="alternateSource">ནག་ལས་ནག་པ་རབ་ཏུ་སྨིན། །</s>
  </p>
  <p id="4689">
    <s id="4689:1" flag="alternateSource">འདྲེས་ལས་འདྲེས་པའི་ལས་རྣམས་ནི། །འདྲེས་པ་དག་ཏུ་རྣམ་པར་སྨིན། །</s>
  </p>
  <p id="4690">
    <s id="4690:1" flag="alternateSource">དེ་བཞིན་ལས་འདི་སྣ་ཚོགས་སུ། །དེ་ཉིད་སངས་རྒྱས་གཟིགས་པ་ཡི། །</s>
    <s id="4690:2">ཐུགས་རྗེ་ཅན་གྱིས་གསུངས་པའོ། །</s>
  </p>
  <p id="4691">
    <s id="4691:1" flag="alternateSource">དེ་ལས་ཟློས་པ་སྤང་བྱ་བ། །ནག་དང་འདྲེས་པའི་ལས་ཉིད་དོ། །</s>
  </p>
  <p id="4692">
    <s id="4692:1" flag="alternateSource">དགེ་བྱེད་དཀར་པོ་བསྟེན་པར་བྱ། །</s>
  </p>
  <p id="4693">
    <s id="4693:1" flag="alternateSource">དགེ་བའི་ལས་ཀྱི་འབྲས་བུ་འབྱུང་། །</s>
    <s id="4693:2">སྲོག་གཅོད་པས་ནི་ཟློས་པ་དག །</s>
  </p>
  <p id="4694">
    <s id="4694:1" flag="alternateSource">ཡང་དང་ཡང་དུ་དམྱལ་བར་འགྲོ། །</s>
  </p>
  <p id="4695">
    <s id="4695:1" flag="alternateSource">དེ་བཞིན་དེ་ལས་ལོག་པའི་ཆོས། །འཚེ་མེད་ལས་ནི་དམ་པ་ཡིན། །</s>
  </p>
  <p id="4696">
    <s id="4696:1" flag="alternateSource">དགེ་བའི་བློས་ནི་སྔགས་རྣམས་དང་། །དེ་བཞིན་མཐོ་རིས་ཐར་པ་འགྲུབ། །</s>
  </p>
  <p id="4697">
    <s id="4697:1" flag="alternateSource">ལེགས་བྱས་ལས་ཀྱིས་ཐོབ་པ་ཡིན། །</s>
  </p>
  <p id="4698">
    <s id="4698:1" flag="alternateSource">འགལ་བའི་ལས་ཀྱིས་འགལ་བར་གསུངས། །</s>
  </p>
  <p id="4699">
    <s id="4699:1" flag="alternateSource">ཇི་ལྟར་ཆོས་དང་ཆོས་མིན་གསུངས། །</s>
  </p>
  <p id="4700">
    <s id="4700:1" flag="alternateSource">ཐམས་ཅད་མཁྱེན་ཉིད་སྤྱོད་པ་ཡིན། །</s>
  </p>
  <p id="4701">
    <s id="4701:1" flag="alternateSource">ཟློས་པ་གྲུབ་པར་འདོད་པ་ཡིས། །དགེ་བའི་ལས་ནི་བརྩམ་པར་བྱ། །</s>
  </p>
  <p id="4702">
    <s id="4702:1" flag="alternateSource">ཟློས་པ་དགེ་ལ་གནས་པ་ལ། །དེ་ཡི་སྔགས་ནི་འགྲུབ་པར་འགྱུར། །</s>
  </p>
  <p id="4703">
    <s id="4703:1" flag="alternateSource">དཀར་པོའི་ལས་ལ་གཞོལ་བྱེད་ལ། །དེ་ཡི་ཐར་པ་མི་ལྡོག་འགྱུར། །</s>
  </p>
  <p id="4704">
    <s id="4704:1" flag="alternateSource">སྔགས་ཀྱིས་དགེ་བ་འགྲུབ་འགྱུར་ཞེས། །དེ་བཞིན་གཤེགས་པས་རབ་ཏུ་གསུངས། །</s>
  </p>
  <p id="4705">
    <s id="4705:1" flag="alternateSource">ལས་རྣམས་སྣ་ཚོགས་གསུངས་པ་ནི། །སྒྲུབ་པ་རྣམས་ལ་བསྡུས་དོན་ཡིན། །</s>
  </p>
  <p id="4706">
    <s id="4706:1" flag="alternateSource">ཅི་འདོད་ལས་ནི་སྟོང་ཕྲག་བརྒྱད། །ཕྲ་མོའི་ལས་ནི་བྱེད་པ་ན། །</s>
  </p>
  <p id="4707">
    <s id="4707:1" flag="alternateSource">སྒྲུབ་པ་པོ་ནི་མི་འགྲུབ་སྟེ། །</s>
  </p>
  <p id="4708">
    <s id="4708:1" flag="alternateSource"><ref folio="F.238.b"/>གྲུབ་པ་མཆོག་ནི་མི་འཐོབ་བོ། །</s>
    <s id="4708:2">འབད་པས་བཟླས་དང་སྦྱིན་སྲེག་བྱ། །</s>
  </p>
  <p id="4709">
    <s id="4709:1" flag="alternateSource">གྲུབ་པ་འབྲིང་ནི་འགྲུབ་པར་འགྱུར། །</s>
  </p>
  <p id="4710">
    <s id="4710:1" flag="alternateSource">ཆོ་ག་མཐོང་བའི་ལས་ཀྱི་ནི། །ཐ་མ་མྱུར་དུ་འགྲུབ་པར་འགྱུར། །</s>
  </p>
  <p id="4711">
    <s id="4711:1" flag="alternateSource">མཆོག་དང་ཐ་མ་བར་མ་ཡི། །ལས་ནི་རྣམ་པ་གསུམ་དུ་བསྟན། །</s>
  </p>
  <p id="4712">
    <s id="4712:1" flag="alternateSource">དཀའ་ཐུབ་ཅན་ནི་ཟློས་མཆོག་གིས། །དེ་བཞིན་གྲུབ་པ་མཆོག་ཐོབ་འགྱུར། །</s>
  </p>
  <p id="4713">
    <s id="4713:1" flag="alternateSource">དེ་བཞིན་བཟླས་པ་བར་མ་ཡིས། །བར་མ་ལས་གྲུབ་ཐོབ་པ་ཡིན། །</s>
  </p>
  <p id="4714">
    <s id="4714:1" flag="alternateSource">དེ་བཞིན་ཟློས་པ་ཐ་མས་ནི། །ཐ་མའི་ལས་ལ་ཡང་དག་བརྟེན། །</s>
  </p>
  <p id="4715">
    <s id="4715:1" flag="alternateSource">གྲུབ་པ་ཕྲ་མོ་ཐོབ་པར་ཡང་། །གཞན་གྱི་གྲུབ་པ་ཐོབ་མ་ཡིན། །</s>
  </p>
  <p id="4716">
    <s id="4716:1" flag="alternateSource">དུས་དང་ཚོད་དང་བཟླས་པ་དང་། །སྦྱིན་སྲེག་མཐོང་བས་དེ་བཞིན་འགྲུབ། །</s>
  </p>
  <p id="4717">
    <s id="4717:1" flag="alternateSource">མཆོག་གིས་མཆོག་ནི་འགྲུབ་པ་དང་། །བར་མས་བར་མའི་གྲུབ་པ་སྣང་། །</s>
  </p>
  <p id="4718">
    <s id="4718:1" flag="alternateSource">ཐ་མས་ཐ་མའི་ལས་དག་ལ། །ཕྲན་ཚེགས་གྲུབ་པ་ཐོབ་པ་ཡིན། །</s>
  </p>
  <p id="4719">
    <s id="4719:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཡི་གེ་གཅིག་པ་རྩ་བའི་རྒྱུད་འཕགས་པ་འཇམ་དཔལ་གྱི་སྙིང་པོའི་ཆོ་ག་རབ་འབྱམ་ལས། ལེའུ་ཉི་ཤུ་རྩ་གཅིག་པ་རྫོགས་སོ།། །།</s>
  </p>
  <p id="4720">
    <s id="4720:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ནས། </s>
  </p>
  <p id="4721">
    <s id="4721:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="4721:2">འཇམ་དཔལ་གཞན་ཡང་ཁྱོད་ཀྱི་རས་རིས་ཀྱི་ཆོ་ག་སྒྲུབ་པའི་ཐབས་ལ་ལས་ཐམས་ཅད་ཀྱི་དོན་སྒྲུབ་པ་ཉོན་ཅིག །</s>
  </p>
  <p id="4722">
    <s id="4722:1" flag="alternateSource">འདི་ཉིད་ཀྱི་ཡི་གེ་གཅིག་པའི་སྙིང་པོའི་སྔགས་སམ་ཡི་གེ་དྲུག་པོ་མའི་མཐའ་ཅན་ཁྱོད་ཀྱི་སྔར་བསྟན་པའི་ཡི་གེ་དྲུག་པའི་སྙིང་པོའམ་དང་པོ་ན་ཨོྃ་ཡོད་པའི་ཡི་གེ་གཅིག་པའི་རས་རིས་དང་པོ་འདི་ཉིད་ཀྱི་ཆོ་གར་འགྱུར་བ་ནི་ཕྱི་མའི་དུས་ཕྱི་མའི་ཚེ་ན། </s>
  </p>
  <p id="4723">
    <s id="4723:1" flag="alternateSource">དེ་བཞིན་གཤེགས་པ་ང་ཡོངས་སུ་མྱ་ངན་ལས་འདས་ཏེ། </s>
  </p>
  <p id="4724">
    <s id="4724:1" flag="alternateSource">སངས་རྒྱས་ཀྱི་ཞིང་སྟོངས་ཤིང་རྩོད་པའི་དུས་ཐ་མར་ཕྱིན་པ་ན་འཇིག་རྟེན་སྐྱོབ་པ་མེད་པ་དང་སྐྱབས་མེད་པ་དང་གནས་མེད་པ་དང་། དཔུང་གཉེན་མེད་པ་ན། </s>
  </p>
  <p id="4725">
    <s id="4725:1" flag="alternateSource">ཆོ་གའི་རྒྱལ་པོ་འདི་ཉིད་སྐྱོབ་པར་གྱུར་པ་དང་། སྐྱབས་སུ་གྱུར་པ་དང་། གནས་སུ་གྱུར་པ་དང་། དཔུང་གཉེན་དུ་གྱུར་པར་འགྱུར་རོ། །</s>
  </p>
  <p id="4726">
    <s id="4726:1" flag="alternateSource"><ref folio="F.239.a"/>དང་པོར་རེ་ཞིག་སྔ་མ་བཞིན་དུ་རས་མ་ཉམས་པ་སྐྲ་ཤད་དང་བྲལ་བ། ཞག་བདུན་ནམ་ཞག་བདུན་གསུམ་གྱི་བར་དུ་ཐག་པས་བཏགས་པ་ཁ་ཚར་དང་བཅས་པ། གུར་གུམ་དང་ཙནྡན་གྱི་ཆུས་བསང་གཏོར་བྱས་ཏེ</s>
  </p>
  <p id="4727">
    <s id="4727:1" flag="alternateSource">སངས་རྒྱས་བཅོམ་ལྡན་འདས་ཤཱཀྱ་ཐུབ་པ་པདྨའི་གདན་ལ་བཞུགས་ཤིང་ཆོས་འཆད་པ། འཇམ་དཔལ་གཞོན་ནུར་གྱུར་པ་ལ་གཟིགས་པ་བྲི་བར་བྱའོ། །</s>
  </p>
  <p id="4728">
    <s id="4728:1" flag="alternateSource">གཡས་ཕྱོགས་སུ་ནོར་བཟང་དང་འཕགས་པ་བློ་གྲོས་མི་ཟད་པ་དང་འཇམ་དཔལ་ཡང་བཅོམ་ལྡན་འདས་ལ་ཕྱག་འཚལ་བར་བྱེད་པ། </s>
    <s id="4728:2">གཞོན་ནུའི་གཟུགས་ཅན་ལུས་རྒྱན་ཐམས་ཅད་ཀྱིས་བརྒྱན་པ་བྲི་བར་བྱའོ། །</s>
  </p>
  <p id="4729">
    <s id="4729:1" flag="alternateSource">གཡོན་ཕྱོགས་སུ་ཀུན་ཏུ་བཟང་པོ་དང་འཕགས་པ་སྤྱན་རས་གཟིགས་དབང་ཕྱུག་དང་བཟང་སྐྱོང་དང་ལེགས་སྐྱེས་ཀྱང་བྲི་བར་བྱའོ། །</s>
  </p>
  <p id="4730">
    <s id="4730:1" flag="alternateSource">བཅོམ་ལྡན་འདས་ཀྱི་སྐུ་ལས་ཤིན་ཏུ་ཆུང་བར་འདྲིར་གཞུག་པར་བྱའོ། །</s>
  </p>
  <p id="4731">
    <s id="4731:1" flag="alternateSource">འཕགས་པ་སྤྱན་རས་གཟིགས་དབང་ཕྱུག་དང་ནོར་བཟང་ནི་ལག་ན་རྔ་ཡབ་ཐོགས་པར་བྱའོ། །</s>
  </p>
  <p id="4732">
    <s id="4732:1" flag="alternateSource">འོག་ཏུ་ནི་སའི་ལྷ་མོ་རིན་པོ་ཆེའི་ཟ་མ་ཏོག་ལག་ན་ཐོགས་པ། རོ་སྟོད་ས་ལས་བྱུང་བ་འདྲིར་གཞུག་པར་བྱའོ། །</s>
  </p>
  <p id="4733">
    <s id="4733:1" flag="alternateSource">སྟེང་དུ་ནི་རིག་པ་འཛིན་པ་གཞོན་ནུ་གཉིས་ཕྲེང་བ་འཛིན་པ་སྤྲིན་གྱི་ནང་ནས་ཆར་གཏོང་བ་རིག་པ་དང་བཅས་པ་བྲི་བར་བྱའོ། །</s>
  </p>
  <p id="4734">
    <s id="4734:1" flag="alternateSource">བྱང་ཆུབ་སེམས་དཔའ་ཐམས་ཅད་ཀྱང་ལག་ན་མེ་ཏོག་ཐོགས་པ། བཅོམ་ལྡན་འདས་ཀྱི་ཞལ་ལ་རྣམ་པར་ལྟ་བ་དང་རྒྱན་དང་ལྡན་པ། དང་བའི་ལྟ་བ་དང་རོ་སྟོད་བཅོམ་ལྡན་འདས་ཀྱི་ཞབས་ལ་འདུད་པ་དང་བཅས་པ་འདྲིར་གཞུག་པར་བྱའོ། །</s>
  </p>
  <p id="4735">
    <s id="4735:1" flag="alternateSource">དེ་འདི་ལྟ་བུའི་རས་རིས་སྐུ་གདུང་དང་ལྡན་པའི་མཆོད་རྟེན་གྱི་དྲུང་དུ་ནུབ་ཏུ་བསྟན་ཏེ་བཞག་ལ་འཇམ་དཔལ་འདིའི་ཡི་གེ་གཅིག་པ་བཟླས་པ་འབུམ་བྱའོ། །</s>
  </p>
  <p id="4736">
    <s id="4736:1" flag="alternateSource">ཤིང་བཞིན་དུ་མི་སྨྲ་བའི་དཀའ་ཐུབ་དང་དུས་གསུམ་དུ་ཁྲུས་བྱེད་པ་དང་གོས་ལན་གསུམ་བརྗེ་བ་དང་རྟག་ཏུ་གསོ་སྦྱོང་བྱེད་པ་དང་། ཚོད་རྔད་དང་ནས་ཆན་ཁྱོར་གང་ཙམ་དང་འོ་མ་དང་སློང་མོའི་ཟས་ཀྱིས་འཚོ་བའོ། །</s>
  </p>
  <p id="4737">
    <s id="4737:1" flag="alternateSource">ཟས་ཀྱང་ཆ་རྣམ་པ་བཞིར་བྱ་སྟེ། </s>
  </p>
  <p id="4738">
    <s id="4738:1" flag="alternateSource">ཆ་གཅིག་ནི་དཀོན་མཆོག་གསུམ་ལའོ། །</s>
  </p>
  <p id="4739">
    <s id="4739:1" flag="alternateSource">གཉིས་པ་ནི་འཇམ་དཔལ་ལའོ། །</s>
  </p>
  <p id="4740">
    <s id="4740:1" flag="alternateSource">གསུམ་པ་ནི་སེམས་ཅན་ཐམས་<ref folio="F.239.b"/>ཅད་ལའོ། །</s>
  </p>
  <p id="4741">
    <s id="4741:1" flag="alternateSource">བཞི་པ་ནི་བདག་ཉིད་ཉེ་བར་སྤྱད་པར་བྱའོ། །</s>
  </p>
  <p id="4742">
    <s id="4742:1" flag="alternateSource">མི་དུབ་པའི་ལུས་ཀྱིས་བཅོམ་ལྡན་འདས་ཡིད་ལ་བྱ་སྟེ། </s>
  </p>
  <p id="4743">
    <s id="4743:1" flag="alternateSource">སེམས་ཅན་ཐམས་ཅད་ལ་དམིགས་པའི་ཡིད་དང་བདག་ཉིད་ཀྱི་དོན་ཅི་ཡང་མི་བྱེད་ཅིང་གཞན་སེམས་ཅན་ཐམས་ཅད་ཀྱི་དོན་འདིར་བྱའོ་ཞེས་བསྒོམས་ནས་བཟླས་པ་བྱའོ། །</s>
  </p>
  <p id="4744">
    <s id="4744:1" flag="alternateSource">ཁྲུས་དང་དྲི་དང་མེ་ཏོག་དང་སྤོས་དང་བཤོས་དང་མར་མེ་དག་ཀྱང་དབུལ་བར་བྱའོ། །</s>
  </p>
  <p id="4745">
    <s id="4745:1" flag="alternateSource">ཁྲུས་ནི་རས་རིས་ཀྱི་གྲིབ་མའམ་གཟུགས་བརྙན་ལ་བྱའོ། །</s>
  </p>
  <p id="4746">
    <s id="4746:1" flag="alternateSource">དྲི་ནི་འོག་ཏུ་གཏོར་བར་བྱའོ། །</s>
  </p>
  <p id="4747">
    <s id="4747:1" flag="alternateSource">མེ་ཏོག་དང་བཤོས་ཀྱང་རྟག་ཏུ་དབུལ་ལོ། །</s>
  </p>
  <p id="4748">
    <s id="4748:1" flag="alternateSource">དེ་ཉིད་དུ་འདི་དག་ལ་སྔར་མཆོད་པར་བྱ་སྟེ། </s>
  </p>
  <p id="4749">
    <s id="4749:1" flag="alternateSource">དང་པོ་དཀོན་མཆོག་གསུམ་དང་། དེའི་འོག་ཏུ་བྱམས་པ་དང་། དེའི་འོག་ཏུ་སྤྱན་རས་གཟིགས་དབང་ཕྱུག་དང་། འཕགས་པ་ཀུན་ཏུ་བཟང་པོ་དང་། ནམ་མཁའི་སྙིང་པོ་དང་། འཕགས་པ་བློ་གྲོས་མི་ཟད་པ་དང་། ཟླ་འོད་གཞོན་ནུ་དང་། སྒྲིབ་པ་ཐམས་ཅད་རྣམ་པར་སེལ་བ་དང་། འཕགས་པ་རྡོ་རྗེ་འཛིན་དང་། འཕགས་མ་སྒྲོལ་མ་དང་། འཕགས་མ་རྨ་བྱ་ཆེན་མོ་དང་། འཕགས་མ་གཞན་གྱིས་མི་ཐུབ་མ་དང་། བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མ་ལ་དྲི་དང་། </s>
    <s id="4749:2">མེ་ཏོག་དང་སྤོས་དང་གཏོར་མ་དང་མར་མེ་འདི་དག་ཐམས་ཅད་ལ་སྔར་མཆོད་ནས་ཕྱིས་རས་རིས་ལ་མཆོད་པར་བྱ་སྟེ</s>
  </p>
  <p id="4750">
    <s id="4750:1" flag="alternateSource">དེ་ནས་ཕྱི་རོལ་གྱི་ཕྱོགས་འགའ་ཞིག་ཏུ་སྦྲུལ་དང་རྔ་མོ་དང་བོང་བུ་དང་གླང་པོ་ཆེ་དང་ལོག་འདྲེན་གྱི་གཟུགས་གྲོག་མཁར་གྱིས་ལས་བྱས་ཏེ་དེ་དག་གི་ལྷག་མ་སྦྱིན་པར་བྱའོ། །</s>
  </p>
  <p id="4751">
    <s id="4751:1" flag="alternateSource">སེམས་ཀྱིས་དྲན་པར་བྱ་བ་ནི་ཏིལ་གྱི་ཚིགས་མ་དང་གུ་གུལ་གྱི་ཚིགས་མ་དང་ཏིལ་ལས་བྱས་པའི་བཟའ་བ་དང་རྒྱ་སྲན་དང་ཉ་དང་ཤ་དང་སྐྱུ་རུ་ར་དང་བཅས་པ་དང་བ་ར་ཏ་ཀའི་བཟའ་བ་དང་པདྨའི་ལོ་མ་དང་ཁར་བའི་སྣོད་རྣམས་ཀྱང་ཡོངས་སུ་སྤང་བར་བྱའོ། །</s>
  </p>
  <p id="4752">
    <s id="4752:1" flag="alternateSource">ཀུ་ཤའི་ཁྲེས་ལ་འདུག་ཅིང་དེ་ཉིད་དུ་གནས་ནས། </s>
  </p>
  <p id="4753">
    <s id="4753:1" flag="alternateSource">སངས་རྒྱས་རྗེས་སུ་དྲན་པ་བསྒོམ་པར་བྱ་སྟེ་ཡིད་ཀྱིས་བཟླས་པ་བྱའོ། །</s>
  </p>
  <p id="4754">
    <s id="4754:1" flag="alternateSource">དབེན་པའི་གནས་གཞན་དུ་ཀུ་ཤ་སྟན་དུ་གདིང་བར་བྱའོ། །</s>
  </p>
  <p id="4755">
    <s id="4755:1" flag="alternateSource">ཧ་ཅང་བཏུང་བ་མང་བ་དང་ཧ་ཅང་བཟའ་བ་མང་བ་དང་ཧ་ཅང་འགྲོ་བ་མང་བ་དང་ཧ་ཅང་ལྟ་བ་དང་ཧ་ཅང་ཉལ་བ་སྤང་བར་བྱའོ། །</s>
  </p>
  <p id="4756">
    <s id="4756:1" flag="alternateSource">དུས་གསུམ་དུ་སངས་རྒྱས་<ref folio="F.240.a"/>རྗེས་སུ་དྲན་པར་བྱའོ། །</s>
  </p>
  <p id="4757">
    <s id="4757:1" flag="alternateSource">ས་བོན་བསྡམ་པར་ཡང་བྱའོ། །</s>
  </p>
  <p id="4758">
    <s id="4758:1" flag="alternateSource">རྨི་ལམ་བཟང་པོ་རྣམས་གཞན་ལ་རབ་ཏུ་བསྟན་པར་མི་བྱ་སྟེ། </s>
  </p>
  <p id="4759">
    <s id="4759:1" flag="alternateSource">བཅོམ་ལྡན་འདས་ཀྱི་སྤྱན་སྔར་བརྗོད་པར་བྱའོ། །</s>
  </p>
  <p id="4760">
    <s id="4760:1" flag="alternateSource">དེ་བཞིན་དུ་མཐར་གྱིས་ཧ་ཅང་མི་མྱུར་བར་ཡི་གེ་གཅིག་པའི་བཟླས་པ་འབུམ་བྱའོ། །</s>
  </p>
  <p id="4761">
    <s id="4761:1" flag="alternateSource">ཐ་མར་ཡང་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མ་བཀླག་པར་བྱའོ། །</s>
  </p>
  <p id="4762">
    <s id="4762:1" flag="alternateSource">བཟླས་པའི་དུས་སུ་བཅོམ་ལྡན་འདས་སམ་ཡང་ན་འཇམ་དཔལ་གཞོན་ནུར་གྱུར་པའི་ཞལ་དུ་བལྟས་ལ། ཚིག་དང་ཡི་གེ་མ་འཁྲུགས་པས་བཟླས་བརྗོད་བྱ་ཞིང་</s>
    <s id="4762:2">བགྲང་ཕྲེང་ལ་ཕྱག་བྱས་ཏེ་</s>
  </p>
  <p id="4763">
    <s id="4763:1" flag="alternateSource">དབུལ་བར་བྱའོ། །</s>
  </p>
  <p id="4764">
    <s id="4764:1" flag="alternateSource">ཆོ་ག་འདིས་སྔོན་དུ་བསྙེན་པ་བྱས་ཏེ། </s>
  </p>
  <p id="4765">
    <s id="4765:1" flag="alternateSource">གང་དུ་ཡིད་དགེ་བ་ཡོད་པའི་གནས་དག་ཏུ་རས་རིས་དེ་གཞག་པར་བྱའོ། །</s>
  </p>
  <p id="4766">
    <s id="4766:1" flag="alternateSource">རས་རིས་ཀྱི་ཆོ་ག་དང་པོ་རྫོགས་སོ།། །།</s>
  </p>
  <p id="4767">
    <s id="4767:1" flag="alternateSource">དེ་ནས་བཅོམ་ལྡན་འདས་འཇམ་དཔལ་ཙནྡན་དཀར་པོ་ལས་བྱས་པ་པདྨའི་གདན་ལ་བཞུགས་པ། བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མ་ཕྱག་གཅིག་ན་འཛིན་པ། ཕྱག་གཡས་པ་ན་མ་དུ་ལུང་གའི་འབྲས་བུ་འཛིན་པ་བྱའོ། །</s>
  </p>
  <p id="4768">
    <s id="4768:1" flag="alternateSource">དེ་གཙང་བའི་ཕྱོགས་གཅིག་ཏུ་ནུབ་ཕྱོགས་སུ་བསྟན་ལ་གཞག་པར་བྱས་ལ་དེའི་མདུན་དུ་མེ་ཐབ་བྱས་ཏེ། </s>
  </p>
  <p id="4769">
    <s id="4769:1" flag="alternateSource">ལས་ཐམས་ཅད་ལ་ཟུར་བཞི་པ་མཐོ་དོ་ཙམ་གྱི་ཚད་དུ་བྱ་ཞིང་འོག་ཏུ་འབྲུ་ཐམས་ཅད་གཞུག་པར་བྱའོ། །</s>
  </p>
  <p id="4770">
    <s id="4770:1" flag="alternateSource">དེ་ནས་དེའི་སྟེང་དུ་བྱ་བ་ནི་ཆོ་ག་འདིས་མེ་སར་པ་བསྐྱེད་དེ། </s>
  </p>
  <p id="4771">
    <s id="4771:1" flag="alternateSource">ཤིང་ཨ་ཤྭཏྠའམ་མྱ་ངན་མེད་ཀྱི་ཡམ་ཤིང་དང་མར་དང་འབྲས་ཐུག་པོ་ཆེའི་ཆན་དང་འོ་མ་དང་ཞོ་དང་སྦྲང་རྩི་ཐམས་ཅད་བླངས་ཏེ། </s>
  </p>
  <p id="4772">
    <s id="4772:1" flag="alternateSource">ཟངས་མའི་སྣོད་དུ་གཞག་པར་བྱས་ལ་སྟོང་རྩ་བརྒྱད་ཡོངས་སུ་བཟླས་ཤིང་བླུགས་གཟར་གྱིས་སྦྱིན་པར་བྱའོ། །</s>
  </p>
  <p id="4773">
    <s id="4773:1" flag="alternateSource">ཕྱི་ནས་ཉིན་ཞག་གཞན་ལ་ཡར་ངོའི་ཚེས་ནས་བརྩམས་ཏེ་ལས་བྱའོ། །</s>
  </p>
  <p id="4774">
    <s id="4774:1" flag="alternateSource">ཤིང་ཨ་ཤྭཏྠའི་ཡམ་ཤིང་གི་མེ་རབ་ཏུ་སྦར་ལ་དུ་བ་མེད་པར་མཐོང་ན་མེ་སྤྱན་དྲང་བར་བྱ་སྟེ། </s>
  </p>
  <p id="4775">
    <s id="4775:1" flag="alternateSource">ཨཱ་གཙྪ་ཧ་རི་པིངྒ་ལ། དཱིཔྟ་ཛི་ཧྭ་ལོ་ཧི་ཏཱཀྵ། དེ་ཧི་ད་དཱ་པ་ཡ་སྭཱ་ཧཱ། </s>
    <s id="4775:2">སྔགས་འདིས་སྲེག་བླུགས་གསུམ་དབུལ་ལོ། །</s>
  </p>
  <p id="4776">
    <s id="4776:1" flag="alternateSource">དེ་ནས་བཅོམ་ལྡན་འདས་འཇམ་དཔལ་གཞོན་ནུར་གྱུར་པ་སྤྱན་དྲང་བར་བྱ་སྟེ། </s>
  </p>
  <p id="4777">
    <s id="4777:1" flag="alternateSource">ཨཱ་གཙྪ། ཨཱ་གཙྪ། ཀུ་མཱ་ར་བྷཱུ་ཏ་སརྦ་སཏྭཱརྠ་<ref folio="F.240.b"/>མུ་དྱ་ཏོ྅་ཧཾ། སཱ་ཧཱ་ཡྻེཀལྤ་ཡ། གནྡྷཾ་དྷཱུ་པཾ་ཙ་པྲ་ཏི་གྲྀཧྞ་སྭཱ་ཧཱ། </s>
    <s id="4777:2">གང་སྦྱིན་པར་བྱེད་པ་དེ་སྔགས་འདིས་སྦྱིན་པར་བྱའོ། །</s>
  </p>
  <p id="4778">
    <s id="4778:1" flag="alternateSource">བྱོན་ན་མཆོད་ཡོན་དྲི་ཞིམ་པོའི་མེ་ཏོག་དང་ཆུ་དབུལ་བར་བྱ་སྟེ་དེ་ནས་སྦྱིན་སྲེག་བྱའོ། །</s>
  </p>
  <p id="4779">
    <s id="4779:1" flag="alternateSource">སྲེག་བླུགས་ལ་ལན་བདུན་བཟླས་ཏེ་ལན་ཅིག་གཏོར་རོ། །</s>
    <s id="4779:2">དེ་བཞིན་དུ་ཉི་མ་བདུན་གྱི་བར་དུ་མར་དང་འབྲས་ཐུག་པོ་ཆེའི་ཆན་གྱིས་ཚིམ་པར་བྱའོ། །</s>
  </p>
  <p id="4780">
    <s id="4780:1" flag="alternateSource">སྐབས་འདིར་ངེས་པར་འཇམ་དཔལ་གཞོན་ནུའི་གཟུགས་མཐོང་བར་འགྱུར་རོ། །</s>
  </p>
  <p id="4781">
    <s id="4781:1" flag="alternateSource">ཙནྡན་གྱི་ཡམ་ཤིང་སོར་གཉིས་ཙམ་གྱི་ཚད་ཀྱིས་སྟོང་རྩ་བརྒྱད་བྱས་ན་རྒྱལ་པོ་དབང་དུ་འགྱུར་རོ། །</s>
  </p>
  <p id="4782">
    <s id="4782:1" flag="alternateSource">མེ་ཏོག་པདྨ་ལ་ཞོ་དང་སྦྲང་རྩི་དང་མར་གྱིས་བཏགས་ནས་སྦྱིན་སྲེག་སྟོང་རྩ་བརྒྱད་བྱས་ན་ནོར་རྙེད་པར་འགྱུར་རོ། །</s>
  </p>
  <p id="4783">
    <s id="4783:1" flag="alternateSource">ཤིང་ཤྲི་ཤའི་མེའི་ཡམ་ཤིང་གིས་མེ་རབ་ཏུ་སྦར་ལ་ཏིལ་གྱི་སྦྱིན་སྲེག་བྱས་ན་ནོར་གྱི་བདག་པོར་འགྱུར་རོ། །</s>
  </p>
  <p id="4784">
    <s id="4784:1" flag="alternateSource">རྟག་ཏུ་ཆུས་ཆུ་ལ་སྦྱིན་སྲེག་བྱས་ཏེ་ནང་པར་ལངས་ན་སྐྱེ་བོ་ཐམས་ཅད་དགའ་བར་འགྱུར་རོ། །</s>
  </p>
  <p id="4785">
    <s id="4785:1" flag="alternateSource">ཤིང་ཨརྐའི་ཡམ་ཤིང་དང་ཞོ་དང་སྦྲང་རྩི་དང་མར་གྱིས་བཏགས་ལ་སྦྱིན་སྲེག་འབུམ་བྱས་ན། </s>
  </p>
  <p id="4786">
    <s id="4786:1" flag="alternateSource">གང་བསོད་སྙོམས་སྟོང་དང་ལྡན་པ་ཐོབ་བོ། །</s>
    <s id="4786:2">ཤིང་བ་ཧུ་པུ་ཏྲི་ཀ་ཞེས་བྱ་བས་སྦྱིན་སྲེག་བྱས་ན་བུ་མོ་གང་འདོད་པ་དེ་རྙེད་དོ། །</s>
  </p>
  <p id="4787">
    <s id="4787:1" flag="alternateSource">ཤིང་ཨ་པ་མརྒས་སྦྱིན་སྲེག་བྱས་ན་ནད་རྣམས་རབ་ཏུ་ཞི་བར་འགྱུར་རོ། །</s>
  </p>
  <p id="4788">
    <s id="4788:1" flag="alternateSource">འོ་མ་ཅན་གྱི་ཤིང་གི་མེ་རབ་ཏུ་སྦར་ལ་ཏིལ་གྱི་སྦྱིན་སྲེག་བྱས་ན་</s>
  </p>
  <p id="4789">
    <s id="4789:1" flag="alternateSource">གང་སེམས་པར་བྱེད་པ་དེ་ཐོབ་བོ། །ཡུལ་འདོད་པས་པདྨའི་སྦྱིན་སྲེག་འབུམ་བྱས་ན་</s>
  </p>
  <p id="4790">
    <s id="4790:1" flag="alternateSource">ཡུལ་རྙེད་པར་འགྱུར་རོ། །</s>
  </p>
  <p id="4791">
    <s id="4791:1" flag="alternateSource">ནང་གི་སྦྱིན་སྲེག་འབུམ་བྱས་ན་ཟས་མི་ཟད་པ་ཐོབ་པར་འགྱུར་རོ། །</s>
  </p>
  <p id="4792">
    <s id="4792:1" flag="alternateSource">གུ་གུལ་དང་མེ་ཏོག་པྲི་ཡང་ཀུ་མར་དང་ལྷན་ཅིག་སྦྱིན་སྲེག་བྱའོ། །</s>
  </p>
  <p id="4793">
    <s id="4793:1" flag="alternateSource">ཤིང་ཨརྐ་དང་སྣ་མའི་མེ་ཏོག་གིས་ཆུ་ལ་སྦྱིན་པ་བྱས་ན་ཞག་བདུན་གྱིས་གྲོང་ཐོབ་པར་འགྱུར་རོ། །</s>
  </p>
  <p id="4794">
    <s id="4794:1" flag="alternateSource">སྣ་མའི་མེ་ཏོག་གི་ཆུ་ལ་མེ་ཏོག་རེ་རེ་བླངས་ཏེ་སྦྱིན་པ་བྱས་པ་དང་ལྷག་མ་དཀྱིལ་འཁོར་ལ་བཞག་ན། </s>
  </p>
  <p id="4795">
    <s id="4795:1" flag="alternateSource">གང་ལ་སྣོམ་དུ་བཅུག་པ་དེ་བསྣམས་པ་ཙམ་གྱིས་དབང་དུ་འགྱུར་རོ། །</s>
  </p>
  <p id="4796">
    <s id="4796:1" flag="alternateSource">གུར་གུམ་དང་གླ་རྩི་དང་ལི་ཤིའི་མེ་ཏོག་ཁར་བཅུག་སྟེ། </s>
  </p>
  <p id="4797">
    <s id="4797:1" flag="alternateSource">བཟླས་པ་བྱས་ན་གང་དང་ལྷན་ཅིག་གཏམ་བྱེད་པ་དེ་དབང་དུ་འགྱུར་རོ། །</s>
  </p>
  <p id="4798">
    <s id="4798:1" flag="alternateSource">ན་ལེ་ཤམ་ལ་སྟོང་རྩ་བརྒྱད་མངོན་པར་བསྔགས་པ་བྱས་<ref folio="F.241.a"/>ཏེ་ཁར་བཅུག་ན་ཁྲོས་པ་ཡང་ཚིག་གིས་དགའ་བར་འགྱུར་རོ། །</s>
  </p>
  <p id="4799">
    <s id="4799:1" flag="alternateSource">གཙུག་པུད་ལ་འདི་ཉིད་ཀྱི་སྔགས་ཀྱིས་བཅིངས་ན་མི་སྣང་བར་འགྱུར་རོ། །</s>
  </p>
  <p id="4800">
    <s id="4800:1" flag="alternateSource">ཡིད་ལ་རྗེས་སུ་དྲན་ན་དགྲས་མཐོང་ན་ཡང་ཁྲོ་བ་མེད་པར་འགྱུར་རོ། །</s>
  </p>
  <p id="4801">
    <s id="4801:1" flag="alternateSource">རྟག་ཏུ་བཟླས་པ་བྱས་ན་སྐྱེ་བོ་ཐམས་ཅད་དགའ་བར་འགྱུར་རོ། །</s>
  </p>
  <p id="4802">
    <s id="4802:1" flag="alternateSource">ཐོ་རངས་ཆེན་པོ་ནས་ལངས་ནས་གཙང་བའི་ཕྱོགས་སུ་སྣ་མའི་མེ་ཏོག་དང་ལྡན་པར་ཆུ་ལ་སྦྱིན་པ་བྱས་ན་ཚིག་བཙུན་པར་འགྱུར་བའི་བློན་པོར་འགྱུར་རོ། །</s>
  </p>
  <p id="4803">
    <s id="4803:1" flag="alternateSource">འཇིགས་པ་ཡང་དག་པར་བྱུང་བར་གྱུར་ན་ཡིད་ལ་བྱས་པས་འཇིགས་པ་མེད་པར་འགྱུར་རོ། །</s>
  </p>
  <p id="4804">
    <s id="4804:1" flag="alternateSource">ཕ་རོལ་ཁྲོས་པར་གྱུར་པ་ལ་ཡང་བྱམས་པ་བསྒོམས་ནས་རྗེས་སུ་དྲན་ཞིང་གདོང་ལ་རྣམ་པར་བལྟས་ན་ཁྲོ་བ་མེད་པར་འགྱུར་རོ། །</s>
  </p>
  <p id="4805">
    <s id="4805:1" flag="alternateSource">དྲི་ཞིམ་པོའི་མེ་ཏོག་གིས་སྦྱིན་སྲེག་བྱས་ན་གང་གི་ཆེད་དུ་བྱས་པ་དེ་དབང་དུ་འགྱུར་རོ། །</s>
  </p>
  <p id="4806">
    <s id="4806:1" flag="alternateSource">ཐོ་རངས་ལན་བདུན་ཆུ་ལ་བསྔགས་ཏེ་འཐུངས་ན་ངེས་པར་མྱོང་བར་འགྱུར་བའི་ལས་ཀྱང་ཟད་པར་འགྱུར་རོ། །</s>
  </p>
  <p id="4807">
    <s id="4807:1" flag="alternateSource">ལན་བདུན་བསྔགས་པའི་ཆུས་གདོང་རབ་ཏུ་བཀྲུས་ན་སྐྱེ་བོ་ཐམས་ཅད་དགའ་བར་འགྱུར་རོ། །</s>
  </p>
  <p id="4808">
    <s id="4808:1" flag="alternateSource">མེ་ཏོག་ལ་ལན་བདུན་བསྔགས་པས་གཞན་ལ་བྱིན་ན་དེ་དབང་དུ་འགྱུར་རོ། །</s>
  </p>
  <p id="4809">
    <s id="4809:1" flag="alternateSource">འབྲས་ཐུག་པོ་ཆེས་སྦྱིན་སྲེག་འབུམ་ཕྲག་གཅིག་བྱས་ན་སློབ་དཔོན་ཉིད་དུ་འགྱུར་རོ། །</s>
  </p>
  <p id="4810">
    <s id="4810:1" flag="alternateSource">ཏིལ་གྱི་སྦྱིན་སྲེག་གིས་ནི་ཡུལ་གྱི་བདག་པོར་འགྱུར་རོ། །</s>
  </p>
  <p id="4811">
    <s id="4811:1" flag="alternateSource">པདྨའི་སྦྱིན་སྲེག་སྟོང་བྱས་ན་ཏི་ན་ར་སྟོང་ཐོབ་པར་འགྱུར་རོ། །</s>
  </p>
  <p id="4812">
    <s id="4812:1" flag="alternateSource">གུ་གུལ་དང་སྲ་རྩི་པོག་དང་གན་ད་ར་ས་དང་ག་པུར་རྣམས་དཔའ་བོའི་ཉོ་ཚོང་གིས་ཉོས་ནས་</s>
  </p>
  <p id="4813">
    <s id="4813:1" flag="alternateSource">གཅིག་ཏུ་བྱས་ལ། སྦྱིན་སྲེག་བྱས་ཏེ་</s>
  </p>
  <p id="4814">
    <s id="4814:1" flag="alternateSource">ཚེས་ལྔ་ལྔ་ཞིང་ཟླ་བ་དྲུག་ཡོངས་སུ་ཚང་བར་བྱས་ན་</s>
  </p>
  <p id="4815">
    <s id="4815:1" flag="alternateSource">སྟོང་འགྱུར་ཐོབ་པར་འགྱུར་རོ། །</s>
  </p>
  <p id="4816">
    <s id="4816:1" flag="alternateSource">དྲི་ཐམས་ཅད་པའི་གཟུགས་བརྙན་བྱས་ཏེ་</s>
  </p>
  <p id="4817">
    <s id="4817:1" flag="alternateSource">མཚོན་རྣོན་པོ་སོ་གཅིག་པས་སྐྱེས་པ་ཡི་ནི་རྐང་པ་གཡས་པ་བུད་མེད་ཀྱི་ནི་རྐང་པ་གཡོན་པ་བཅད་ཅིང་སྦྱིན་སྲེག་བྱས་ན་</s>
  </p>
  <p id="4818">
    <s id="4818:1" flag="alternateSource">གང་འདོད་པ་དེ་དབང་དུ་འགྱུར་རོ། །</s>
  </p>
  <p id="4819">
    <s id="4819:1" flag="alternateSource">ཞག་བདུན་ལ་དུས་གསུམ་དུ་དར་དུ་ར་ཀའི་མེ་ཏོག་གིས་སྦྱིན་སྲེག་བྱས་ན་བ་རྣམས་ཐོབ་པར་འགྱུར་རོ། །</s>
  </p>
  <p id="4820">
    <s id="4820:1" flag="alternateSource">ཨརྐའི་མེ་ཏོག་གིས་བྱས་ན་འབྲུ་རྣམས་ཐོབ་པར་འགྱུར་རོ། །</s>
  </p>
  <p id="4821">
    <s id="4821:1" flag="alternateSource">ཤྲི་ཤའི་མེ་ཏོག་གིས་བྱས་ན་རྟ་རྣམས་ཐོབ་པར་འགྱུར་རོ། །</s>
  </p>
  <p id="4822">
    <s id="4822:1" flag="alternateSource"><ref folio="F.241.b"/>ཤིང་མྱ་ངན་མེད་ཀྱིས་བྱས་ན་གསེར་ཐོབ་པར་འགྱུར་རོ། །</s>
  </p>
  <p id="4823">
    <s id="4823:1" flag="alternateSource">ནད་འཇོམས་པར་བྱེད་པའི་མེ་ཏོག་གིས་བྱས་ན་གོས་རྣམས་ཐོབ་པར་འགྱུར་རོ། །</s>
  </p>
  <p id="4824">
    <s id="4824:1" flag="alternateSource">གང་དང་གང་འདོད་པ་དེ་དང་དེ་ཐམས་ཅད་ནི་སྣ་མའི་མེ་ཏོག་གི་སྦྱིན་སྲེག་བྱས་ན་བྱེད་པར་འགྱུར་ཏེ། </s>
  </p>
  <p id="4825">
    <s id="4825:1" flag="alternateSource">མེ་ཏོག་ཅི་འདྲ་བའི་ཁ་དོག་གིས་ཆུ་ལ་ཉི་མ་ཤར་བའི་དུས་སུ་སྦྱིན་སྲེག་བྱས་ན་དེ་དང་ཁ་དོག་འདྲ་བའི་གོས་ཐོབ་པར་འགྱུར་རོ། །</s>
  </p>
  <p id="4826">
    <s id="4826:1" flag="alternateSource">མིག་སྨན་ལ་ལན་བདུན་བཟླས་པ་བྱས་ཏེ། </s>
  </p>
  <p id="4827">
    <s id="4827:1" flag="alternateSource">སློང་མོ་ལ་འགྲོ་ན་སློང་མོ་མི་ཟད་པ་ཐོབ་བོ། །</s>
  </p>
  <p id="4828">
    <s id="4828:1" flag="alternateSource">རྨི་ལམ་ངན་པ་མཐོང་ནས་ལངས་ཏེ་བདག་ཉིད་ཀྱིས་བཟླས་པ་བྱས་ནས་ཡང་ཉལ་ན་རྨི་ལམ་བཟང་པོ་མཐོང་བར་འགྱུར་རོ། །</s>
  </p>
  <p id="4829">
    <s id="4829:1" flag="alternateSource">དེ་ནས་རྒྱལ་པོ་དབང་དུ་བྱེད་པར་འདོད་ན་དེའི་རྐང་པའི་རྡུལ་རྣམས་བླངས་ཏེ། </s>
  </p>
  <p id="4830">
    <s id="4830:1" flag="alternateSource">ཡུངས་ཀར་དང་ཏིལ་དང་བསྲེས་ནས་ཞག་བདུན་ལ་དུས་གསུམ་དུ་སྦྱིན་སྲེག་བྱེད་ན་དབང་དུ་འགྱུར་རོ། །</s>
  </p>
  <p id="4831">
    <s id="4831:1" flag="alternateSource">རྒྱལ་མོ་དབང་དུ་བྱེད་པར་འདོད་ན་ལྕམ་པའི་ལོ་མ་དང་ཤུད་ཏི་དང་སྨན་བ་ར་ཧི་རྣམས་གཅིག་ཏུ་བྱས་ཏེ། </s>
  </p>
  <p id="4832">
    <s id="4832:1" flag="alternateSource">ཞག་བདུན་ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ། །</s>
  </p>
  <p id="4833">
    <s id="4833:1" flag="alternateSource">བློན་པོ་དབང་དུ་བྱེད་པར་འདོད་ན་གོ་བྱེ་དང་ཏིལ་དང་ཤུ་དག་རྣམས་ཀྱིས་གཟུགས་བརྙན་བྱས་ཏེ། </s>
  </p>
  <p id="4834">
    <s id="4834:1" flag="alternateSource">ཞག་བདུན་ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ། །</s>
  </p>
  <p id="4835">
    <s id="4835:1" flag="alternateSource">མདུན་ན་འདོན་དབང་དུ་བྱེད་པར་འདོད་ན་སྤོས་པྲ་མ་ཙ་རི་དང་ཤུ་ཏི་གཅིག་ཏུ་བྱས་ཏེ། </s>
  </p>
  <p id="4836">
    <s id="4836:1" flag="alternateSource">ཞག་བདུན་ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ། །</s>
  </p>
  <p id="4837">
    <s id="4837:1" flag="alternateSource">བྲམ་ཟེ་རྣམས་དབང་དུ་བྱེད་པར་འདོད་ན་ནི། འོ་ཐུག་མར་དང་ལྷན་ཅིག་པས་ཞག་བདུན་ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ། །</s>
  </p>
  <p id="4838">
    <s id="4838:1" flag="alternateSource">དེ་ནས་རྒྱལ་རིགས་དབང་དུ་བྱེད་པར་འདོད་ན། </s>
  </p>
  <p id="4839">
    <s id="4839:1" flag="alternateSource">འབྲས་སཱ་ལུའི་ཆན་མར་དང་ལྡན་པས་ཞག་བདུན་ལ་དུས་གསུམ་དུ་སྦྱིན་སྲེག་བྱའོ། །</s>
  </p>
  <p id="4840">
    <s id="4840:1" flag="alternateSource">རྗེའུ་རིགས་དབང་དུ་བྱེད་པར་འདོད་ན། </s>
  </p>
  <p id="4841">
    <s id="4841:1" flag="alternateSource">ནས་ཆན་ཁྱོར་གང་བུ་རམ་དང་ལྡན་པས་ཞག་བདུན་ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ། །</s>
  </p>
  <p id="4842">
    <s id="4842:1" flag="alternateSource">ཏིལ་གྱི་ཚིགས་སམ་མར་གྱིས་སྦྱིན་སྲེག་བྱས་ན་དམངས་རིགས་དབང་དུ་འགྱུར་རོ། །</s>
  </p>
  <p id="4843">
    <s id="4843:1" flag="alternateSource">ཐམས་ཅད་གཅིག་ཏུ་བྱས་ཏེ་སྦྱིན་སྲེག་བྱས་ནས་བཞི་མདོའམ་ཁང་སྟོང་ངམ་ཤིང་གཅིག་པ་དག་ཏུ་གཏོར་མ་བཏང་ན་ནད་པ་<ref folio="F.242.a"/>དེ་དེ་ལས་རྣམ་པར་གྲོལ་བར་འགྱུར་རོ། །</s>
  </p>
  <p id="4844">
    <s id="4844:1" flag="alternateSource">གདོང་ལ་བལྟས་ཏེ་བཟླས་པ་བྱས་ན་ནད་དང་བྲལ་བར་འགྱུར་རོ། །</s>
  </p>
  <p id="4845">
    <s id="4845:1" flag="alternateSource">བརྒྱ་རྩ་བརྒྱད་བཟླས་ནས་གཙུག་པུད་ལ་བཅིངས་ན་ནད་ཐམས་ཅད་ལས་ཡོངས་སུ་གྲོལ་ལོ། །</s>
  </p>
  <p id="4846">
    <s id="4846:1" flag="alternateSource">ནད་ཐམས་ཅད་ལ་ནི་སྐུད་པ་ལ་མདུད་པ་བྱ་ཞིང་གཙུག་པུད་བཅིང་བ་བྱས་ཏེ། </s>
  </p>
  <p id="4847">
    <s id="4847:1" flag="alternateSource">བཟླས་པ་བྱས་ན་ནད་ཐམས་ཅད་ལས་གྲོལ་བར་འགྱུར་རོ། །</s>
  </p>
  <p id="4848">
    <s id="4848:1" flag="alternateSource">ནད་ཀྱིས་བཏབ་པ་ལ་ནི་བཟླས་པ་ཙམ་གྱིས་ཡོངས་སུ་ཐར་བར་འགྱུར་རོ། །</s>
  </p>
  <p id="4849">
    <s id="4849:1" flag="alternateSource">མགུལ་པའི་ནད་ལ་ནི་གྲོག་མཁར་གྱི་ས་ལ་བཟླས་པ་བྱས་ཏེ། </s>
  </p>
  <p id="4850">
    <s id="4850:1" flag="alternateSource">འདེ་གུས་བྱུག་པ་བྱས་ན་ནད་ལས་གྲོལ་བར་འགྱུར་རོ། །</s>
  </p>
  <p id="4851">
    <s id="4851:1" flag="alternateSource">མིག་གི་ནད་ལ་ནི་ཟར་མའི་མེ་ཏོག་གི་སྦྱིན་སྲེག་བྱས་ན་ཉེ་བར་ཞི་བར་འགྱུར་རོ། །</s>
  </p>
  <p id="4852">
    <s id="4852:1" flag="alternateSource">རས་རིས་ཀྱི་ཆོ་གའི་ལས་གཞན་ཡང་སྔར་བསྟན་པའི་ཆོ་གས་རས་མ་ཉམས་པ། </s>
    <s id="4852:2">སྐྲ་མེད་པ་ལ་འཕགས་པ་འཇམ་དཔལ་གཞོན་ནུར་གྱུར་པ་འདྲིར་གཞུག་པར་བྱ་སྟེ། </s>
  </p>
  <p id="4853">
    <s id="4853:1" flag="alternateSource">རྒྱན་ཐམས་ཅད་ཀྱིས་བརྒྱན་པ། ཁ་དོག་དམར་བ། གཞོན་ནུའི་གཟུགས་ཅན། པདྨའི་གདན་ལ་བཞུགས་པ། </s>
    <s id="4853:2">གཡས་ངོས་སུ་འཕགས་པ་སྤྱན་རས་གཟིགས་དབང་ཕྱུག །གཡོན་ངོས་སུ་ཀུན་ཏུ་བཟང་པོ་འཕགས་པ་འཇམ་དཔལ་ལས་ཅུང་ཟད་ཆུང་བ། </s>
    <s id="4853:3">རས་རིས་དེ་བཞག་ལ་བཟླས་པ་བྱེ་བ་བྱས་ན་</s>
  </p>
  <p id="4854">
    <s id="4854:1" flag="alternateSource">རྒྱལ་པོར་འགྱུར་རོ། །</s>
  </p>
  <p id="4855">
    <s id="4855:1" flag="alternateSource">ཙནྡན་གྱི་ཡམ་ཤིང་ལ་གུར་གུམ་གྱིས་བཏགས་པས་སྦྱིན་སྲེག་འབུམ་བྱས་ན་རྒྱལ་པོར་འགྱུར་རོ། །</s>
  </p>
  <p id="4856">
    <s id="4856:1" flag="alternateSource">སྣ་མའི་མེ་ཏོག་མར་གྱིས་བཏགས་པས་སྦྱིན་སྲེག་བྱེ་བ་བྱས་ན་རྒྱལ་པོར་འགྱུར་རོ། །</s>
  </p>
  <p id="4857">
    <s id="4857:1" flag="alternateSource">གང་གི་ཚད་དང་ལྡན་པའི་པདྨའི་ཚོགས་ཀྱིས་སྦྱིན་སྲེག་བྱས་པ་དེའི་ཚད་ཀྱི་ཏི་ན་རའི་ཚོགས་རྙེད་པར་འགྱུར་རོ། །</s>
  </p>
  <p id="4858">
    <s id="4858:1" flag="alternateSource">ཇི་སྲིད་དུ་བཟླས་པ་དེ་ཙམ་གྱི་ཚད་དང་ལྡན་པའི་ཏི་ན་ར་མ་བླངས་པ་དེ་ནི་རིག་པ་འཛིན་པའི་འཁོར་ལོས་སྒྱུར་བར་འགྱུར་རོ། །</s>
  </p>
  <p id="4859">
    <s id="4859:1" flag="alternateSource">གོ་བྱེའི་སྦྱིན་སྲེག་འབུམ་བྱས་ན་ཏི་ན་ར་སྟོང་སྦྱིན་པར་བྱེད་དོ། །</s>
  </p>
  <p id="4860">
    <s id="4860:1" flag="alternateSource">ནད་འཇོམས་པར་བྱེད་པའི་འབྲས་བུས་སྦྱིན་སྲེག་འབུམ་བྱས་ན་ནོར་བདག་ཆེན་པོར་འགྱུར་རོ། །</s>
  </p>
  <p id="4861">
    <s id="4861:1" flag="alternateSource">གུ་གུལ་གྱི་ཡམ་ཤིང་སྟོང་རྩ་བརྒྱད་ཀྱིས་སྦྱིན་སྲེག་བྱས་ན་ནོར་དང་འབྲུ་རྣམས་ཐོབ་པར་འགྱུར་རོ། །</s>
  </p>
  <p id="4862">
    <s id="4862:1" flag="alternateSource">རྟག་ཏུ་ཏིལ་གྱིས་སྦྱིན་སྲེག་བྱས་ན་འབྲུ་རྒྱུན་མི་ཆད་<ref folio="F.242.b"/>པར་རྙེད་པར་འགྱུར་རོ། །</s>
  </p>
  <p id="4863">
    <s id="4863:1" flag="alternateSource">བ་གླང་གི་ལྕི་བ་ལས་བྱུང་བའི་འབྲས་ཐུག་པོ་ཆེ་ཞོ་དང་བཅས་པས་སྦྱིན་སྲེག་འབུམ་བྱས་ན་བ་སྟོང་ཐོབ་པར་འགྱུར་རོ། །</s>
  </p>
  <p id="4864">
    <s id="4864:1" flag="alternateSource">བོ་དེ་ཙེའི་འབྲས་བུ་དང་ཤོ་མའི་འབྲས་བུ་གཅིག་ཏུ་བྱས་ཏེ་སྦྱིན་སྲེག་བྱས་ན་གང་འདོད་པའི་བུ་མོ་རྙེད་པར་འགྱུར་རོ། །</s>
  </p>
  <p id="4865">
    <s id="4865:1" flag="alternateSource">ཤོ་མའི་ལོ་མས་སྦྱིན་སྲེག་བྱས་ན་འདོད་པ་ཐམས་ཅད་སྟེར་བར་འགྱུར་རོ། །</s>
  </p>
  <p id="4866">
    <s id="4866:1" flag="alternateSource">ཟར་མའི་མེ་ཏོག་ལ་འོ་མས་བཏགས་པས་སྦྱིན་སྲེག་བྱ་བ་ནི་བྲམ་ཟེ་དབང་དུ་བྱ་བ་ལའོ། །</s>
  </p>
  <p id="4867">
    <s id="4867:1" flag="alternateSource">ཤིང་ཀ་ར་བཱི་རའི་མེ་ཏོག་ལ་ཤིང་འོ་མ་ཅན་འོ་མ་མེད་པས་སྦྱིན་སྲེག་བྱ་བ་ནི་རྒྱལ་རིགས་དབང་དུ་བྱ་བ་ལའོ། །</s>
  </p>
  <p id="4868">
    <s id="4868:1" flag="alternateSource">དོང་ཀའི་མེ་ཏོག་གིས་སྦྱིན་སྲེག་བྱ་བ་ནི་རྒྱལ་པོ་དབང་དུ་བྱ་བ་ལའོ། །</s>
  </p>
  <p id="4869">
    <s id="4869:1" flag="alternateSource">དྷ་དུ་རའི་མེ་ཏོག་གིས་སྦྱིན་སྲེག་བྱ་བ་ནི་དམངས་རིགས་དབང་དུ་བྱ་བ་ལའོ། །</s>
  </p>
  <p id="4870">
    <s id="4870:1" flag="alternateSource">ཤིང་ཨརྐའི་མེ་ཏོག་ལ་ཞོ་དང་སྦྲང་རྩི་དང་མར་གྱིས་བཏགས་པས་སྦྱིན་སྲེག་འབུམ་བྱས་ན་ནད་ཐམས་ཅད་ལས་ཡོངས་སུ་གྲོལ་བར་འགྱུར་རོ། །</s>
  </p>
  <p id="4871">
    <s id="4871:1" flag="alternateSource">འདི་ཉིད་ཀྱི་ཆོ་གས་མེ་ཏོག་དྲི་ཞིམ་པ་ལ་ལན་འབུམ་བཟླས་ཏེ། </s>
  </p>
  <p id="4872">
    <s id="4872:1" flag="alternateSource">ཞབས་ཀྱི་དྲུང་དུ་བཞག་ན་རྟག་ཏུ་བདེ་བར་འགྱུར་རོ། །</s>
  </p>
  <p id="4873">
    <s id="4873:1" flag="alternateSource">ཤིང་ཨ་ཤྭཏྠའི་ཡམ་ཤིང་གིས་མེ་རབ་ཏུ་སྦར་ལ་ཤ་མའི་མེ་ཏོག་གིས་སྦྱིན་སྲེག་བྱས་ན། </s>
  </p>
  <p id="4874">
    <s id="4874:1" flag="alternateSource">རྒྱུ་སྐར་གྱི་གནོད་པ་ཉེ་བར་ཞི་བར་འགྱུར་རོ། །</s>
  </p>
  <p id="4875">
    <s id="4875:1" flag="alternateSource">གི་ཝང་ལ་སྔགས་མངོན་པར་བྲིས་ཏེ་སྤྱི་བོ་ལ་བཅིངས་ནས་གཡུལ་དུ་འཇུག་ན། </s>
  </p>
  <p id="4876">
    <s id="4876:1" flag="alternateSource">མཚོན་གྱིས་རེག་པར་མི་འགྱུར་རོ། །</s>
  </p>
  <p id="4877">
    <s id="4877:1" flag="alternateSource">བཅོམ་ལྡན་འདས་འཇམ་དཔལ་གཞོན་ནུར་གྱུར་པའི་རས་རིས་གླང་པོ་ཆེའི་མཚོག་མ་ལ་བཞག་སྟེ། </s>
  </p>
  <p id="4878">
    <s id="4878:1" flag="alternateSource">དཔུང་གི་ཚོགས་ཀྱི་སྔོན་དུ་བཏང་ན་མཐོང་བ་ཙམ་གྱིས་གཞན་གྱི་དཔུང་འཇིག་པར་འགྱུར་རོ། །</s>
  </p>
  <p id="4879">
    <s id="4879:1" flag="alternateSource">གཞོན་ནུའི་གཟུགས་ཅན་གསེར་གྱི་རྨ་བྱའི་གདན་ལ་བཞུགས་པ་བྱ་སྟེ། </s>
  </p>
  <p id="4880">
    <s id="4880:1" flag="alternateSource">རྒྱལ་མཚན་གྱི་རྩེ་མོར་བཏགས་ནས་གཡུལ་དུ་ཞུགས་ན་མཐོང་བ་ཉིད་ཀྱིས་གཞན་གྱི་དཔུང་འཇིག་པར་འགྱུར་རོ། །</s>
  </p>
  <p id="4881">
    <s id="4881:1" flag="alternateSource">སྣ་མའི་མེ་ཏོག་ལ་ལན་འབུམ་བཟླས་ཏེ་ཞབས་དྲུང་དུ་བཞག་ལ་དེ་ཉིད་དུ་ཀུ་ཤ་བཏིང་བའི་སྟན་བྱས་ན་</s>
  </p>
  <p id="4882">
    <s id="4882:1" flag="alternateSource">རྨི་ལམ་དུ་འདི་ལ་ཇི་ལྟར་འདོད་པ་སྟོན་པར་འགྱུར་རོ། །</s>
  </p>
  <p id="4883">
    <s id="4883:1" flag="alternateSource">མར་མེ་སྟོང་ལ་དེ་བཞིན་དུ་མར་མེ་རེ་རེ་ལ་ཡང་པདྨའི་སྐུད་པའི་སྙིང་པོ་བྱས་ཏེ། </s>
  </p>
  <p id="4884">
    <s id="4884:1" flag="alternateSource">ཤིང་མངར་གྱིས་དཀྲི་བ་བྱས་ལ་མེ་རབ་ཏུ་སྦར་ནས་ཕུལ་ན། </s>
  </p>
  <p id="4885">
    <s id="4885:1" flag="alternateSource">ངེས་པར་<ref folio="F.243.a"/>འཇམ་དཔལ་གཞོན་ནུར་གྱུར་པ་ཇི་ལྟ་བ་མཐོང་བར་འགྱུར་རོ། །</s>
  </p>
  <p id="4886">
    <s id="4886:1" flag="alternateSource">རས་རིས་ཀྱི་ཆོ་ག་གཉིས་པ་རྫོགས་སོ།། །།</s>
  </p>
  <p id="4887">
    <s id="4887:1" flag="alternateSource">གསེར་རམ་དངུལ་ལས་གཞོན་ནུའི་གཟུགས་བྱས་ཏེ་</s>
  </p>
  <p id="4888">
    <s id="4888:1" flag="alternateSource">ཕྱག་གཡས་པ་མཆོག་སྦྱིན་པ་དང་། གཡོན་པ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མའི་གླེགས་བམ་འཛིན་པ་འདི་ལྟ་བུ་སྐུ་གདུང་གི་ཟ་མ་ཏོག་མདུན་དུ་བཞག་ལ་ཡི་གེ་གཅིག་པའི་བཟླས་པ་འབུམ་བྱའོ། །</s>
  </p>
  <p id="4889">
    <s id="4889:1" flag="alternateSource">མཆོད་པ་རྣམས་ནི་ཉིན་པར་བྱའོ། །</s>
  </p>
  <p id="4890">
    <s id="4890:1" flag="alternateSource">ཞབས་གཡོན་པའི་མདུན་དུ་བུ་མོ་ལ་ཁ་ཟས་སྦྱིན་པར་བྱའོ། །</s>
  </p>
  <p id="4891">
    <s id="4891:1" flag="alternateSource">གླུ་དང་རོལ་མོ་དང་གླེགས་བམ་བཀླག་པར་ཡང་བྱའོ། །</s>
  </p>
  <p id="4892">
    <s id="4892:1" flag="alternateSource">བཟླས་པ་ཡོངས་སུ་རྫོགས་པ་དང་མེ་ཏོག་གསུམ་གྱིས་མཆོད་ཡོན་གསོལ་ཏེ་སླར་གཤེགས་སུ་གསོལ་ལོ། །</s>
  </p>
  <p id="4893">
    <s id="4893:1" flag="alternateSource">ཆོ་ག་སྔ་མ་བཞིན་དུ་སྤྱན་དྲང་བ་དང་གཤེགས་སུ་གསོལ་བར་བྱའོ། །</s>
  </p>
  <p id="4894">
    <s id="4894:1" flag="alternateSource">པདྨའི་ཕྱག་རྒྱ་བཅིངས་ནས་ནི་བཟླས་པ་བྱའོ། །</s>
  </p>
  <p id="4895">
    <s id="4895:1" flag="alternateSource">རྒྱ་མཚན་གྱི་ཕྱག་རྒྱས་ནི་སྤྱན་དྲང་བར་བྱའོ། །</s>
  </p>
  <p id="4896">
    <s id="4896:1" flag="alternateSource">བཀྲ་ཤིས་ལྡན་གྱི་ཕྱག་རྒྱས་ནི་བཞུགས་སུ་གསོལ་ལོ། །</s>
  </p>
  <p id="4897">
    <s id="4897:1" flag="alternateSource">གང་བའི་ཕྱག་རྒྱས་ནི་མཆོད་ཡོན་ནོ། །</s>
  </p>
  <p id="4898">
    <s id="4898:1" flag="alternateSource">རྟགས་གཅིག་པའི་ཕྱག་རྒྱས་ནི་མེ་ཏོག་དབུལ་ལོ། །</s>
  </p>
  <p id="4899">
    <s id="4899:1" flag="alternateSource">ཡིད་ལ་རེ་བའི་ཕྱག་རྒྱས་ནི་མར་མེའོ། །</s>
  </p>
  <p id="4900">
    <s id="4900:1" flag="alternateSource">གཡོ་བའི་ཕྱག་རྒྱས་ནི་སྤོས་སོ། །</s>
  </p>
  <p id="4901">
    <s id="4901:1" flag="alternateSource">རྨ་བྱའི་གདན་གྱི་ཕྱག་རྒྱས་ནི་དྲིའོ། །</s>
  </p>
  <p id="4902">
    <s id="4902:1" flag="alternateSource">སྲོག་ཤིང་གི་ཕྱག་རྒྱས་ནི་བཤོས་སོ། །</s>
  </p>
  <p id="4903">
    <s id="4903:1" flag="alternateSource">ཆོ་ག་འདི་ཉིད་ཀྱིས་མཚན་མོ་དང་ཉི་མ་རེ་རེ་ཞིང་ཇི་སྲིད་བཟླས་པ་རྫོགས་ཀྱི་བར་དུ་བྱའོ། །</s>
  </p>
  <p id="4904">
    <s id="4904:1" flag="alternateSource">ཕྱི་ནས་ནི་ལས་རྣམས་བྱའོ། །</s>
  </p>
  <p id="4905">
    <s id="4905:1" flag="alternateSource">སྣ་མའི་མེ་ཏོག་གིས་རྒྱ་མཚོར་འགྲོ་བའི་ཆུ་བོ་ལ་འབུམ་གྱིས་གཏོར་ན་ཡུལ་ཐོབ་པར་འགྱུར་རོ། །</s>
  </p>
  <p id="4906">
    <s id="4906:1" flag="alternateSource">མཚན་མོ་སྣ་མའི་མེ་ཏོག་གི་ཚོགས་བཅོམ་ལྡན་འདས་ཀྱི་མདུན་དུ་བྱས་ནས་ཉལ་ན། </s>
  </p>
  <p id="4907">
    <s id="4907:1" flag="alternateSource">བཅོམ་ལྡན་འདས་བྱང་ཆུབ་སེམས་དཔས་ཡོངས་སུ་བསྐོར་བ་ཆོས་འཆད་པ་མཐོང་བར་འགྱུར་རོ། །</s>
  </p>
  <p id="4908">
    <s id="4908:1" flag="alternateSource">གང་གི་དོན་དུ་བྱེད་པ་དེ་ཉིད་ཀྱི་ལས་བྱའོ། །</s>
  </p>
  <p id="4909">
    <s id="4909:1" flag="alternateSource">གསོ་སྦྱོང་བྱས་ཤིང་ཡར་ངོའི་ཚེས་ནས་བརྩམས་ཏེ། </s>
  </p>
  <p id="4910">
    <s id="4910:1" flag="alternateSource">ག་པུར་སྦྲང་རྩི་དང་བསྲེས་པའི་སྤོས་ཀྱིས་སྦྱིན་སྲེག་བྱས་ན་རྒྱལ་ཐབས་ཐོབ་པར་འགྱུར་རོ། །</s>
  </p>
  <p id="4911">
    <s id="4911:1" flag="alternateSource">བཟླས་པ་བྱེ་བ་བྱས་ན་འཇམ་དཔལ་རང་ཉིད་མཐོང་བར་འགྱུར་རོ། །</s>
  </p>
  <p id="4912">
    <s id="4912:1" flag="alternateSource">ཆོས་འཆད་པར་ཡང་མཛད་དེ། </s>
  </p>
  <p id="4913">
    <s id="4913:1" flag="alternateSource">དེ་དང་ལྷན་ཅིག་སྨྲ་བ་དང་མངོན་སུམ་དུ་སྣང་<ref folio="F.243.b"/>བར་ཡང་འགྱུར་རོ། །</s>
  </p>
  <p id="4914">
    <s id="4914:1" flag="alternateSource">ཕྱིར་མི་ལྡོག་པའི་བྱང་ཆུབ་སེམས་དཔར་འགྱུར་རོ། །</s>
  </p>
  <p id="4915">
    <s id="4915:1" flag="alternateSource">རས་རིས་ཀྱི་ཆོ་ག་གསུམ་པ་རྫོགས་སོ།། །།</s>
  </p>
  <p id="4916">
    <s id="4916:1" flag="alternateSource">ཙནྡན་དམར་པོ་ལས་བྱས་པའི་གཞོན་ནུའི་གཟུགས་ཅན་ཕྱོགས་གཅིག་ན་གནོད་སྦྱིན་དགའ་བར་བྱེད་པ། ཕྱོགས་གཉིས་པ་ན་ནི་འཕྲོག་མ་ཤིང་མྱ་ངན་མེད་ཀྱི་རྩ་ན་འདུག་པ་དེ་འདྲ་བ་བཞག་ལ། </s>
    <s id="4916:2">ལན་ཚྭ་དང་ཡུངས་ཀར་དང་སྐེ་ཚེ་དང་བསྲེས་པའི་ཙནྡན་དམར་པོའི་གཟུགས་བརྙན་བྱས་ནས་</s>
  </p>
  <p id="4917">
    <s id="4917:1" flag="alternateSource">བཅད་ཅིང་བཅད་ཅིང་སྦྱིན་སྲེག་བྱས་ན་</s>
  </p>
  <p id="4918">
    <s id="4918:1" flag="alternateSource">གང་གི་མིང་བཟུང་བ་དེ་དབང་དུ་འགྱུར་རོ། །</s>
  </p>
  <p id="4919">
    <s id="4919:1" flag="alternateSource">ཤིང་ཨུ་དུམ་བཱ་རའི་འབྲས་བུས་གང་གི་མིང་བཟུང་ཞིང་སྦྱིན་སྲེག་བྱས་ན་དེ་དབང་དུ་འགྱུར་རོ། །</s>
  </p>
  <p id="4920">
    <s id="4920:1" flag="alternateSource">རྒྱ་ཤུག་གི་འབྲས་བུས་སྦྱིན་སྲེག་བྱས་ན་གང་གི་མིང་བཟུང་བ་དེ་དབང་དུ་འགྱུར་རོ། །</s>
  </p>
  <p id="4921">
    <s id="4921:1" flag="alternateSource">ཁྭ་དང་འདྲ་བའི་ཤིང་ཨུ་དུམ་བཱ་རས་སྦྱིན་སྲེག་བྱས་ན་གང་གི་མིང་བཟུང་བ་དེ་དབང་དུ་འགྱུར་རོ། །</s>
  </p>
  <p id="4922">
    <s id="4922:1" flag="alternateSource">ཤིང་སྲིང་ག་ཏ་གས་སྦྱིན་སྲེག་བྱ་བ་ནི་བྲམ་ཟེ་དབང་དུ་བྱ་བ་ལའོ། །</s>
  </p>
  <p id="4923">
    <s id="4923:1" flag="alternateSource">པདྨའི་རྩ་བ་ནི་རྒྱལ་རིགས་དབང་དུ་བྱ་བ་ལའོ། །</s>
  </p>
  <p id="4924">
    <s id="4924:1" flag="alternateSource">ཨུཏྤ་ལའི་རྩ་བས་སྦྱིན་སྲེག་བྱ་བ་ནི་དམངས་རིགས་དབང་དུ་བྱ་བ་ལའོ། །</s>
  </p>
  <p id="4925">
    <s id="4925:1" flag="alternateSource">ལན་ཚྭ་དང་ཤ་ཁ་རས་སྦྱིན་སྲེག་སྟོང་རྩ་བརྒྱད་ཉི་མ་བདུན་ལ་དུས་གསུམ་དུ་བྱས་ན་གང་གི་མིང་གིས་སྦྱིན་སྲེག་བྱས་པ་དེ་དབང་དུ་འགྱུར་རོ། །</s>
  </p>
  <p id="4926">
    <s id="4926:1" flag="alternateSource">ནིམ་པའི་ལོ་མ་ལ་ཡུངས་མར་གྱིས་བཏགས་པའི་སྲེག་བླུགས་ཀྱི་སྦྱིན་སྲེག་སྟོང་རྩ་བརྒྱད་ཞག་བདུན་ལ་དུས་གསུམ་དུ་བྱས་ན་</s>
  </p>
  <p id="4927">
    <s id="4927:1" flag="alternateSource">གང་གི་མིང་གིས་བྱས་པ་དེ་དབང་དུ་འགྱུར་རོ། །</s>
  </p>
  <p id="4928">
    <s id="4928:1" flag="alternateSource">ཐམས་ཅད་ཀྱི་སྦྱིན་སྲེག་བྱས་ན་ཐམས་ཅད་དབང་དུ་འགྱུར་རོ། །</s>
  </p>
  <p id="4929">
    <s id="4929:1" flag="alternateSource">སྨན་བྲི་ཧ་ཏིའི་མེ་ཏོག་གིས་སྦྱིན་སྲེག་འབུམ་བྱས་ན་གསེར་རྙེད་པར་འགྱུར་རོ། །</s>
  </p>
  <p id="4930">
    <s id="4930:1" flag="alternateSource">ཤིང་ཀ་ལཉྫཱ་རི་ཀའི་མེ་ཏོག་ལ་སྦྱིན་སྲེག་སྟོང་རྩ་བརྒྱད་བྱས་ན་གྲོང་ཆེན་པོ་ཐོབ་པར་འགྱུར་རོ། །</s>
  </p>
  <p id="4931">
    <s id="4931:1" flag="alternateSource">བ་ཏ་ལའི་མེ་ཏོག་གིས་སྦྱིན་སྲེག་བྱས་ན་འབྲུ་མི་ཟད་པ་ཐོབ་པར་འགྱུར་རོ། །</s>
  </p>
  <p id="4932">
    <s id="4932:1" flag="alternateSource">བིལ་བའི་མེ་ཏོག་གིས་སྦྱིན་སྲེག་བྱས་ན་གསེར་རྙེད་པར་འགྱུར་རོ། །</s>
  </p>
  <p id="4933">
    <s id="4933:1" flag="alternateSource">ཤུ་དག་ལ་ཞོ་དང་སྦྲང་རྩི་དང་མར་གྱིས་བཏགས་ཏེ་སྦྱིན་སྲེག་བྱས་ན་རྒོལ་བ་ཐམས་ཅད་ལ་ལན་འདེབས་ནུས་པར་འགྱུར་རོ། །</s>
  </p>
  <p id="4934">
    <s id="4934:1" flag="alternateSource">སྨན་བྲམ་ཧིའི་ཁུ་བཅུད་མར་དང་ལྡན་པ་ཟངས་མའི་སྣོད་དུ་བཞག་ལ། བཟླས་པ་ཁྲི་རྫོགས་པའི་བར་དུ་བཟླས་ནས་དེ་ནས་འཐུངས་<ref folio="F.244.a"/>ན་རྒོལ་བ་ཐམས་ཅད་ལས་རྣམ་པར་རྒྱལ་བར་འགྱུར་རོ། །</s>
  </p>
  <p id="4935">
    <s id="4935:1" flag="alternateSource">ཤིན་ཏུ་ཞེ་སྡང་བ་ལ་ནི་སྟོང་རྩ་བརྒྱད་བོང་བ་ལ་མངོན་པར་བསྔགས་ཏེ་ཁྲོས་པའི་མདུན་དུ་བོར་ན་ཁྲོ་བ་མེད་པར་འགྱུར་རོ། །</s>
  </p>
  <p id="4936">
    <s id="4936:1" flag="alternateSource">རས་རིས་ཀྱི་ཆོ་ག་བཞི་པ་རྫོགས་སོ།། །།</s>
  </p>
  <p id="4937">
    <s id="4937:1" flag="alternateSource">རས་མཉམ་པ་སྐྲ་མེད་པ་ལ་རི་མོ་མཁན་གསོ་སྦྱོང་བྱས་པ། ཚོན་མ་འདྲེས་པ་དག་གིས་འཕགས་པ་འཇམ་དཔལ་པདྨའི་གདན་ལ་བཞུགས་ཤིང་ཆོས་འཆད་པ་འདྲིར་གཞུག་པར་བྱའོ། །</s>
  </p>
  <p id="4938">
    <s id="4938:1" flag="alternateSource">གཡོན་ཕྱོགས་སུ་འཕགས་པ་འོག་པག་ཆེན་མོ། </s>
  </p>
  <p id="4939">
    <s id="4939:1" flag="alternateSource">གཡས་ཕྱོགས་སུ་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་གཟུགས་ཅན་མ་རྒྱན་ཐམས་ཅད་ཀྱིས་བརྒྱན་པ། གོས་དཀར་པོ་བགོས་པ་བྲི་བར་བྱའོ། །</s>
  </p>
  <p id="4940">
    <s id="4940:1" flag="alternateSource">དེའི་འོག་ཏུ་པདྨའི་མཚོ་མེ་ཏོག་རྣམ་པ་སྣ་ཚོགས་ཀྱིས་ཁྱབ་པ་ན་ཀླུའི་རྒྱལ་པོ་གཉིས་རོ་སྟོད་ཆུའི་ནང་ནས་བྱུང་བ། པདྨའི་སྡོང་བུ་ལ་ལག་པས་འཛིན་པའོ། །</s>
  </p>
  <p id="4941">
    <s id="4941:1" flag="alternateSource">འཕགས་པ་གཞན་གྱིས་མི་ཐུབ་མ་ཕྱོགས་གཅིག་ཏུ་བྲི་བར་བྱ་སྟེ། </s>
  </p>
  <p id="4942">
    <s id="4942:1" flag="alternateSource">ལོག་འདྲེན་གྱི་བགེགས་འཇིགས་པར་བྱེད་པ། མེ་འབར་བར་མངོན་པར་འབྱིན་པ། སྤྱན་ཁྲོ་གཉེར་ཅན་དུ་བྱས་པ། </s>
    <s id="4942:2">ཕྱོགས་གཞན་དུ་རི་ཁྲོད་མ་ལོ་མ་གྱོན་པ། ཞགས་པ་དང་དགྲ་སྟ་ལག་ན་ཐོགས་པ། ཁ་དོག་ནག་པ། མིག་དམར་བ། </s>
    <s id="4942:3">རྨ་བྱའི་རྒྱབ་ཏུ་ཞོན་པ། སྒྲུབ་པ་པོ་ལ་སྲུང་བར་བྱེད་པ་བྲི་བར་བྱའོ། །</s>
  </p>
  <p id="4943">
    <s id="4943:1" flag="alternateSource">སྒྲུབ་པ་པོ་ཡང་པདྨའི་ཕྲེང་བ་ལག་ན་ཐོགས་ཤིང་། བཅོམ་ལྡན་འདས་འཇམ་དཔལ་གྱི་ཞལ་ལ་རྣམ་པར་བལྟ་བར་བྱའོ། །</s>
  </p>
  <p id="4944">
    <s id="4944:1" flag="alternateSource">སྟེང་དུ་ནི་རྔ་ཡབ་དང་མེ་ཏོག་གི་ཕྲེང་བ་དང་རྔ་འཛིན་པའི་ལྷའི་བུ་རྣམས་བྲི་བར་བྱའོ། །</s>
  </p>
  <p id="4945">
    <s id="4945:1" flag="alternateSource">རས་རིས་དེ་ནུབ་ཏུ་བསྟན་ཏེ་བཞག་ལ་སྐུ་གདུང་དང་བཅས་པའི་མཆོད་རྟེན་གྱི་མདུན་དུ་བཟླས་པ་བྱེ་བ་བྱའོ། །</s>
  </p>
  <p id="4946">
    <s id="4946:1" flag="alternateSource">བཟླས་པའི་མཐའ་མར་མེའི་མཆོད་པ་ཆེན་པོ་བྱ་ཞིང་། བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མ་བཀླགས་ལ་བཟླས་པ་སྟོང་ཕྲག་བཅུ་འཇམ་དཔལ་གཞོན་ནུའི་ཞལ་ལ་ལྟ་ཞིང་བཟླས་པ་བྱའོ། །</s>
  </p>
  <p id="4947">
    <s id="4947:1" flag="alternateSource">དེ་ནས་རས་རིས་འགུལ་བར་གྱུར་ན་རྒྱལ་སྲིད་ཐོབ་པར་འགྱུར་རོ། །</s>
  </p>
  <p id="4948">
    <s id="4948:1" flag="alternateSource">ལྷའི་མིག་ཐོབ་ཅིང་རིག་པ་འཛིན་པར་འགྱུར་རོ། །</s>
  </p>
  <p id="4949">
    <s id="4949:1" flag="alternateSource">འཁོར་ལོས་སྒྱུར་བ་ཆེན་པོར་ཡང་འགྱུར་རོ། །</s>
  </p>
  <p id="4950">
    <s id="4950:1" flag="alternateSource">བཟླས་ཤིང་བཟླས་ན་བྱང་ཆུབ་སེམས་དཔའི་<ref folio="F.244.b"/>ས་དང་པོ་ཐོབ་པར་འགྱུར་རོ། །</s>
  </p>
  <p id="4951">
    <s id="4951:1" flag="alternateSource">འདིའི་ཆོས་སྟོན་པ་ཡང་ཐོབ་པར་འགྱུར་རོ། །</s>
  </p>
  <p id="4952">
    <s id="4952:1" flag="alternateSource">རས་རིས་དེ་ཉིད་ཀྱི་མདུན་དུ་བ་སེར་མོ་བེའུ་ཡོད་པའི་མར་ཁུ་བླངས་ལ་ཟངས་མའི་སྣོད་དུ་བཞག་ནས་</s>
  </p>
  <p id="4953">
    <s id="4953:1" flag="alternateSource">ཇི་སྲིད་དུ་དྲོ་བར་འགྱུར་བ་དང་དུ་བ་འཐུལ་བར་འགྱུར་བ་དང་རབ་ཏུ་འབར་བར་འགྱུར་བ་དེ་སྲིད་དུ་བཟླས་པ་བྱས་ན</s>
  </p>
  <p id="4954">
    <s id="4954:1" flag="alternateSource">དྲོ་བར་གྱུར་པ་ན་འཐུངས་ན་ནི་མཆོག་ཏུ་ཡིད་གཞུངས་པ་དང་ཐོས་པ་འཛིན་པར་འགྱུར་རོ། །</s>
  </p>
  <p id="4955">
    <s id="4955:1" flag="alternateSource">དུ་བ་འཐུལ་བ་ན་འཐུངས་ན་ནི་མི་སྣང་བར་འགྱུར་རོ། །</s>
  </p>
  <p id="4956">
    <s id="4956:1" flag="alternateSource">རབ་ཏུ་འབར་བ་ན་འཐུངས་ན་ནི་ནམ་མཁའ་ལ་འགྲོ་བར་འགྱུར་རོ། །</s>
  </p>
  <p id="4957">
    <s id="4957:1" flag="alternateSource">ཁམ་ཕོར་སོ་མ་བཏང་བ་ཁ་སྦྱར་ལ་ཤུ་དག་སྣ་མའི་མེ་ཏོག་གིས་དཀྲིས་པ་བཞག་ལ། ཇི་སྲིད་མྱུ་གུ་འབྱུང་བ་དེའི་བར་དུ་བཟླས་བརྗོད་བྱ་སྟེ་</s>
  </p>
  <p id="4958">
    <s id="4958:1" flag="alternateSource">དེ་ཟོས་ན་</s>
  </p>
  <p id="4959">
    <s id="4959:1" flag="alternateSource">ཐོས་པ་འཛིན་པར་འགྱུར་རོ། །</s>
  </p>
  <p id="4960">
    <s id="4960:1" flag="alternateSource">བཟླས་བརྗོད་གཞན་བྱེ་བ་བྱས་ན་འཇམ་དཔལ་མངོན་སུམ་དུ་མཐོང་ཞིང་ཆོས་སྟོན་པ་ཡང་ཐོས་ལ་དེ་ལ་དད་པར་ཡང་འགྱུར་རོ། །</s>
  </p>
  <p id="4961">
    <s id="4961:1" flag="alternateSource">གསེར་གྱི་པདྨ་འདབ་མ་བརྒྱར་བྱ་སྟེ། </s>
  </p>
  <p id="4962">
    <s id="4962:1" flag="alternateSource">པུས་མོ་གཡས་པའི་ལྷ་ང་ས་ལ་བཙུགས་ཏེ། </s>
  </p>
  <p id="4963">
    <s id="4963:1" flag="alternateSource">ཇི་སྲིད་འབར་གྱི་བར་དུ་བཟླས་པ་བྱས་ན་དེ་བླངས་པ་ཙམ་གྱིས་རིག་པ་འཛིན་པའི་འཁོར་ལོས་སྒྱུར་བར་འགྱུར་རོ། །</s>
  </p>
  <p id="4964">
    <s id="4964:1" flag="alternateSource">གཞན་གྱིས་མི་ཐུབ་པར་འགྱུར་རོ། །</s>
  </p>
  <p id="4965">
    <s id="4965:1" flag="alternateSource">ལྡོང་རོས་སམ་བ་བླའམ་ལིག་བུ་མིག་གམ་བིལ་བའི་ལོ་མ་ཆུ་ལ་བཅུག་སྟེ་ཇི་སྲིད་ཁུ་ལ་ཁུ་ལ་ཞེས་བྱ་བའི་སྒྲ་བྱེད་པ་དེ་སྲིད་དུ་བཟླས་ན། </s>
  </p>
  <p id="4966">
    <s id="4966:1" flag="alternateSource">དེ་བླངས་པ་ཙམ་གྱིས་ས་ལ་སྤྱོད་པའི་སྲིན་པོ་དང་ཤ་ཟ་རྣམས་ཀྱི་བདག་པོ་དང་མི་སྣང་བར་འགྱུར་རོ། །</s>
  </p>
  <p id="4967">
    <s id="4967:1" flag="alternateSource">མཚན་ཉིད་དང་ལྡན་པ་རྨ་མེད་ཅིང་མ་འདྲེས་པའི་རལ་གྲི་བླངས་ལ་ཇི་སྲིད་སྦྲུལ་གྱི་གདེངས་ཀ་བཞིན་དུ་བྱས་ཏེ། </s>
  </p>
  <p id="4968">
    <s id="4968:1" flag="alternateSource">འདུག་པ་དེ་སྲིད་དུ་བཟླས་པ་བྱས་ལ་དེ་ནས་དེ་བླངས་ན་རིག་པ་འཛིན་པའི་འཁོར་ལོས་སྒྱུར་བར་འགྱུར་རོ། །</s>
  </p>
  <p id="4969">
    <s id="4969:1" flag="alternateSource">བསྐལ་པར་ཚེ་གནས་པ་དང་གཞན་གྱིས་མི་ཐུབ་པར་འགྱུར་རོ། །</s>
  </p>
  <p id="4970">
    <s id="4970:1" flag="alternateSource">ལྡོས་རོས་ལྕགས་གསུམ་གྱིས་དཀྲི་བ་བྱས་ཏེ་ཁར་བཅུག་ལ་ཇི་སྲིད་ཙུ་ལུ་ཙུ་ལུའི་སྒྲ་བྱུང་བ་དེ་སྲིད་དུ་བཟླས་པ་བྱས་ན་ཐུབ་པ་མེད་པར་འགྱུར་རོ། །</s>
  </p>
  <p id="4971">
    <s id="4971:1" flag="alternateSource">དགྲ་ཐམས་ཅད་འཇོམས་པར་བྱེད་པར་འགྱུར་རོ། །</s>
  </p>
  <p id="4972">
    <s id="4972:1" flag="alternateSource">རིགས་ཐམས་ཅད་དབང་དུ་བྱེད་དེ་འདོད་པ་དབང་དུ་བྱེད་པ་ནི་མ་གཏོགས་སོ། །</s>
  </p>
  <p id="4973">
    <s id="4973:1" flag="alternateSource">ཤིང་ཤ་མི་ལས་སྐྱེས་པའི་ཤིང་ཨ་ཤྭཏྠའི་སྙིང་པོ་བླངས་ལ། ལྕགས་<ref folio="F.245.a"/>གསུམ་གྱིས་དཀྲི་བ་བྱས་ནས་</s>
  </p>
  <p id="4974">
    <s id="4974:1" flag="alternateSource">ཁར་རབ་ཏུ་བཅུག་ན་</s>
  </p>
  <p id="4975">
    <s id="4975:1" flag="alternateSource">ཇི་སྲིད་ཙུ་ལུ་ཙུ་ལུའི་སྒྲ་འབྱུང་བ་དེ་སྲིད་དུ་བཟླས་པ་བྱས་ན་</s>
  </p>
  <p id="4976">
    <s id="4976:1" flag="alternateSource">མི་སྣང་བར་འགྱུར་རོ། །</s>
  </p>
  <p id="4977">
    <s id="4977:1" flag="alternateSource">ལོ་སྟོང་དུ་འཚོ་བར་འགྱུར་རོ། །</s>
  </p>
  <p id="4978">
    <s id="4978:1" flag="alternateSource">དངུལ་གྱི་འཁོར་ལོ་བྱས་ཏེ་</s>
  </p>
  <p id="4979">
    <s id="4979:1" flag="alternateSource">ལྷ་མ་ཡིན་གྱི་ཁུང་བུའི་སྒོར་བཞག་ལ། ཇི་སྲིད་དུ་འཁོར་ལོས་ལྷ་མ་ཡིན་གྱི་འཁྲུལ་འཁོར་བཅད་ནས་</s>
  </p>
  <p id="4980">
    <s id="4980:1" flag="alternateSource">རབ་ཏུ་འཇུག་པ་དེའི་བར་དུ་བཟླས་པ་བྱས་ན་</s>
  </p>
  <p id="4981">
    <s id="4981:1" flag="alternateSource">དེའི་མོད་ལ་ལྷ་མ་ཡིན་གྱི་ན་ཆུང་རྣམས་བྱུང་ནས</s>
  </p>
  <p id="4982">
    <s id="4982:1" flag="alternateSource">དེ་དང་ལྷན་ཅིག་རབ་ཏུ་ཞུགས་ནས་བསྐལ་པར་གནས་པར་འགྱུར་རོ། །</s>
  </p>
  <p id="4983">
    <s id="4983:1" flag="alternateSource">ལྕགས་ལས་བྱས་པའི་མདུང་རྩེ་གསུམ་བྱས་ཏེ། </s>
  </p>
  <p id="4984">
    <s id="4984:1" flag="alternateSource">ཁུང་བུ་དེ་དག་གི་སྒོར་བཟླས་པ་བྱེད་ན། </s>
  </p>
  <p id="4985">
    <s id="4985:1" flag="alternateSource">དེར་འཁྲུལ་འཁོར་ཐམས་ཅད་འཇིག་པར་འགྱུར་ཞིང་། </s>
    <s id="4985:2">ཇི་སྙེད་སྒྲུབ་པའི་གྲོགས་མཆོག་དང་ལྷན་ཅིག་འདོད་པ་དེ་སྙེད་དང་ལྷན་ཅིག་རབ་ཏུ་འཇུག་ཅིང་བསྐལ་པར་གནས་པར་འགྱུར་རོ། །</s>
  </p>
  <p id="4986">
    <s id="4986:1" flag="alternateSource">བྱམས་པ་ཡང་བཞུགས་ཤིང་དེ་མཐོང་བར་ཡང་འགྱུར་རོ། །</s>
  </p>
  <p id="4987">
    <s id="4987:1" flag="alternateSource">རས་རིས་ཀྱི་ཆོ་ག་ལྔ་པའོ།། །།</s>
  </p>
  <p id="4988">
    <s id="4988:1" flag="alternateSource">ཤིང་ཨརྐ་དཀར་པོ་ལས་མཐེ་བོ་ཙམ་གྱི་བཅོམ་ལྡན་འདས་འཇམ་དཔལ་བྱས་ལ། </s>
    <s id="4988:2">ཤིང་ཨརྐའི་མེ་ཏོག་འབུམ་ཕུལ་ན་བློན་པོ་ཆེན་པོ་ཐོབ་པར་འགྱུར་རོ། །</s>
  </p>
  <p id="4989">
    <s id="4989:1" flag="alternateSource">ཤིང་ཀ་ར་བཱི་ར་དཀར་པོའི་རྩ་བ་ལས་མཐེ་བོ་ཙམ་བྱས་ཏེ། </s>
  </p>
  <p id="4990">
    <s id="4990:1" flag="alternateSource">འདི་ཉིད་ཀྱི་མེ་ཏོག་བྱེ་བ་གཅིག་ཕུལ་ན་བཀའ་ལ་གཏོགས་པར་འགྱུར་རོ། །</s>
  </p>
  <p id="4991">
    <s id="4991:1" flag="alternateSource">ཤིང་ཀ་ར་ཧཱ་ཊ་ལས་མཐོ་གང་གི་ཚད་ཙམ་དུ་བྱས་ལ་དེའི་མེ་ཏོག་འབུམ་ཕུལ་ན་དམག་དཔོན་ཐོབ་པར་འགྱུར་རོ། །</s>
  </p>
  <p id="4992">
    <s id="4992:1" flag="alternateSource">ཙནྡན་དཀར་པོ་ལས་མཐོ་ཕྱེད་ཙམ་གྱི་བཅོམ་ལྡན་འདས་འཇམ་དཔལ་བྱས་ལ་སྣ་མའི་མེ་ཏོག་འབུམ་ཕུལ་ན་མདུན་ན་འདོན་ཐོབ་པར་འགྱུར་རོ། །</s>
  </p>
  <p id="4993">
    <s id="4993:1" flag="alternateSource">ཤིང་ཨ་ཤྭཏྠ་ལས་སོར་གཅིག་ཙམ་གྱི་ཚད་དུ་བྱས་ལ། </s>
    <s id="4993:2">རྙོག་པ་མེད་པའི་ཆུས་བུམ་པ་བཀང་བ་ཕུལ་ན་སྐྱེ་བོ་མང་པོས་བཀུར་བར་འགྱུར་རོ། །</s>
  </p>
  <p id="4994">
    <s id="4994:1" flag="alternateSource">དྲི་ཐམས་ཅད་ལས་བྱས་ལ་མེ་ཏོག་ཐམས་ཅད་ཕུལ་ན་གང་འདོད་པ་དེ་ཐོབ་པར་འགྱུར་རོ། །</s>
  </p>
  <p id="4995">
    <s id="4995:1" flag="alternateSource">རྟག་ཏུ་ཡུལ་མ་ག་དྷཱའི་ཡམ་ཤིང་མ་ཉམས་པས་སྦྱིན་སྲེག་བྱས་ན་བློན་པོ་སྐྱེ་བོ་མང་པོས་བཀུར་བར་འགྱུར་རོ། །</s>
  </p>
  <p id="4996">
    <s id="4996:1" flag="alternateSource">རྟག་ཏུ་བཟླས་པ་བྱས་ན་མཚམས་མེད་པ་ལྔ་ཡང་འབྱང་བར་འགྱུར་རོ། །</s>
  </p>
  <p id="4997">
    <s id="4997:1" flag="alternateSource">ཤི་བའི་དུས་སུ་ཡང་འཇམ་དཔལ་གྱི་ཞལ་མཐོང་བར་འགྱུར་རོ། །</s>
  </p>
  <p id="4998">
    <s id="4998:1" flag="alternateSource">འདི་ལ་ཆོས་སྟོན་པར་<ref folio="F.245.b"/>ཡང་མཛད་དོ། །</s>
  </p>
  <p id="4999">
    <s id="4999:1" flag="alternateSource">ལངས་ཤིང་ལངས་ཤིང་བརྒྱ་རྩ་བརྒྱད་བཟླས་ན་སེམས་ཅན་ཐམས་ཅད་ཀྱིས་མི་ཐུབ་པར་འགྱུར་རོ། །</s>
  </p>
  <p id="5000">
    <s id="5000:1" flag="alternateSource">མིག་ལ་ཡོངས་སུ་བཟླས་ན་བདག་པོ་མཐོང་ཞིང་བཀའ་དྲིན་སྩོལ་བར་འགྱུར་རོ། །</s>
  </p>
  <p id="5001">
    <s id="5001:1" flag="alternateSource">གང་གི་ཆེད་དུ་ལས་བྱས་པ་ཉིན་ཞག་བདུན་གྱིས་དེ་དབང་དུ་འགྱུར་རོ། །</s>
  </p>
  <p id="5002">
    <s id="5002:1" flag="alternateSource">གྲོང་གཞན་དུ་གནས་པ་ལ་ནི་ཞག་ཉི་ཤུ་རྩ་གཅིག་གིས་སོ། །</s>
  </p>
  <p id="5003">
    <s id="5003:1" flag="alternateSource">ཡུལ་གཞན་ལ་གནས་པ་ལ་ནི་ཟླ་བ་གཉིས་སོ། །</s>
  </p>
  <p id="5004">
    <s id="5004:1" flag="alternateSource">གཞོན་ནུའི་བདག་པོའི་ཆོ་གས་ཡིན་གྱི། །སྔགས་གཞན་གྱི་ཆོ་གས་མ་ཡིན་ན། </s>
  </p>
  <p id="5005">
    <s id="5005:1" flag="alternateSource">ལས་མ་ལུས་པར་བྱེད་པར་འགྱུར་རོ། །</s>
  </p>
  <p id="5006">
    <s id="5006:1" flag="alternateSource">འདོད་པ་དང་མངོན་སྤྱོད་དབང་དུ་བྱེད་པ་ནི་མ་གཏོགས་སོ། །</s>
  </p>
  <p id="5007">
    <s id="5007:1" flag="alternateSource">ཆོ་ག་དྲུག་པ་འདི་བསྟན་པ། །</s>
    <s id="5007:2">དུས་ཀྱི་མཐའ་ལ་སེམས་ཅན་རྣམས། །བསོད་ནམས་ཆུང་ལ་ཕན་དོན་དུ། །ཐུབ་པས་སྔོན་ནི་བསྟན་པ་ཡིན། །</s>
  </p>
  <p id="5008">
    <s id="5008:1" flag="alternateSource">ཤཱཀྱ་སེང་གེ་སྐྱོབ་པ་ཡི། །</s>
    <s id="5008:2">བསྟན་པ་ནུབ་པར་གྱུར་པ་ན། །</s>
  </p>
  <p id="5009">
    <s id="5009:1" flag="alternateSource">དུས་ནི་མི་བཟད་འཇིགས་པ་ན། །</s>
  </p>
  <p id="5010">
    <s id="5010:1" flag="alternateSource">དེ་ཚེ་གྲུབ་པར་འགྱུར་བ་ཡིན། །</s>
  </p>
  <p id="5011">
    <s id="5011:1" flag="alternateSource">ཆོ་གའི་རྒྱལ་པོ་བདེ་བྱེད་པ། །བདུན་པ་འདིར་ནི་བཤད་པར་བྱ། །</s>
  </p>
  <p id="5012">
    <s id="5012:1" flag="alternateSource">དེ་ཚེ་དུས་ནི་མི་བཟད་ལ། །ཆོ་ག་འདི་ནི་ང་ཡིས་བཤད། །</s>
  </p>
  <p id="5013">
    <s id="5013:1" flag="alternateSource">སེམས་ཅན་བསོད་ནམས་ཆུང་བ་ལ། །ལམ་ནི་འདི་དག་རབ་ཏུ་བསྟན། །</s>
  </p>
  <p id="5014">
    <s id="5014:1" flag="alternateSource">བྱང་ཆུབ་ཚོགས་ཀྱི་རྒྱུ་དོན་དུ། །ཐེག་གསུམ་ལམ་ལ་རབ་ཏུ་གཞོལ། །</s>
    <s id="5014:2">དེ་ཡི་དུས་སུ་སེམས་ཅན་ལ། །ཐབས་ལ་མཁས་པ་བསྟན་པ་ཡིན། །</s>
  </p>
  <p id="5015">
    <s id="5015:1" flag="alternateSource">སྲེད་པས་རྨོངས་པའི་སེམས་ཅན་དང་། །འདོད་ཆགས་ཞེ་སྡང་གིས་འཁྲུགས་པ། །</s>
    <s id="5015:2">སྲིད་པ་མཐར་ནི་གཏུག་བྱའི་ཕྱིར། །དེ་དག་ལ་བསྟན་ལམ་འདི་ཡིན། །</s>
  </p>
  <p id="5016">
    <s id="5016:1" flag="alternateSource">སྲེད་པའི་འཆིང་བས་བཅིངས་པ་ལ། །དགེ་བའམ་དགེ་བའི་ལས་ཀྱི་རྒྱུར། །</s>
    <s id="5016:2">གྲུབ་དང་སྒྲུབ་དང་དེ་བཞིན་རྫས། །སྔགས་དང་རྒྱུད་ནི་ང་ཡིས་བསྟན། །</s>
  </p>
  <p id="5017">
    <s id="5017:1" flag="alternateSource">སྒྲུབ་པ་ཟློས་པ་རྣམས་ལ་འདིར། །ཆོ་གའི་རྒྱལ་པོ་བདག་ཉིད་ཆེ། །</s>
  </p>
  <p id="5018">
    <s id="5018:1" flag="alternateSource">སེམས་ཅན་རྣམས་ནི་གདུལ་དོན་དུ། །འཇིག་རྟེན་འདྲེན་པ་རྣམས་ཀྱིས་གསུངས། །</s>
  </p>
  <p id="5019">
    <s id="5019:1" flag="alternateSource">ཤཱཀྱ་སེང་གེ་མི་ཡི་མཆོག །ཐུབ་པ་མཆོག་གིས་དེ་གསུངས་ནས། །</s>
  </p>
  <p id="5020">
    <s id="5020:1" flag="alternateSource">དེ་ཚེ་དུས་ཀྱི་ཐ་མ་ལ། །གྲུབ་པ་དོན་ཡོད་བསྟན་པ་དང་། །སྔགས་དང་རྒྱུད་ཀྱི་སྟོབས་དང་ནི། །བརྩོན་འགྲུས་རྒྱ་ཆེ་ལྡན་བསྟན་ནས། །</s>
  </p>
  <p id="5021">
    <s id="5021:1" flag="alternateSource">དེ་ཚེ་གནས་<ref folio="F.246.a"/>གཙང་ལྷ་ཚོགས་ལ། །རྒྱལ་བ་མཆོག་གིས་གསུངས་པ་ནི། །</s>
    <s id="5021:2">ཆོ་གའི་རྒྱལ་པོ་རྒྱ་ཆེ་བ། །འཇིག་རྟེན་ཀུན་ལ་ཕན་པའི་ཕྱིར། །འཇམ་པའི་དབྱངས་ཀྱིས་བསྟན་པ་ལ། །གྲོགས་པོ་དེ་ནི་ང་ཡིས་བསྟན། །</s>
  </p>
  <p id="5022">
    <s id="5022:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཆོ་གའི་བྱ་བ་འཇམ་དཔལ་གྱི་ཆོ་ག་རབ་འབྱམ་ལས། ལེའུ་ཉི་ཤུ་རྩ་གཉིས་པ་རྫོགས་སོ།། །།</s>
  </p>
  <p id="5023">
    <s id="5023:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ནས་</s>
  </p>
  <p id="5024">
    <s id="5024:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="5024:2">འཇམ་དཔལ་ཁྱོད་ཀྱི་ལས་ཀྱི་ཆོ་གའི་ལེའུ་ལས་རས་རིས་ཀྱི་ཆོ་ག་བདུན་པ་ཡོད་དེ</s>
  </p>
  <p id="5025">
    <s id="5025:1" flag="alternateSource">གང་གིས་དུས་ཀྱི་མཐའ་མ་དེ་ལ་བསྒྲུབ་པར་གྱུར་ན་དེ་ལ་དོན་ཡོད་པར་འགྲུབ་པར་འགྱུར་ཏེ། </s>
  </p>
  <p id="5026">
    <s id="5026:1" flag="alternateSource">འབྲས་བུ་དང་བཅས་པ་བདེ་བ་འབྱུང་བ། བདེ་བར་རྣམ་པར་སྨིན་པ། མཐོང་བའི་ཆོས་ལ་མྱོང་བར་འགྱུར་བ། ངན་སོང་ཐམས་ཅད་ལས་ཟློག་པར་བྱེད་པ། ངེས་པར་བྱང་ཆུབ་ལ་གཞོལ་བར་བྱེད་པ་འགྲུབ་པར་འགྱུར་རོ། །</s>
  </p>
  <p id="5027">
    <s id="5027:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་འཇམ་དཔལ་གཞོན་ནུར་གྱུར་པའི་སྙིང་པོ་གསུངས་པ་ནི། </s>
    <s id="5027:2">ཡི་གེ་དྲུག་པ་འགྲོ་བ་དྲུག་ལས་གྲོལ་བར་བྱེད་པའི་བདག་ཉིད་བསམ་གྱིས་མི་ཁྱབ་པ། མི་མཉམ་པ། ཟླ་མེད་པ། རྫུ་འཕྲུལ་ཆེ་བ། སྲིད་པའི་རྒྱ་མཚོ་ཐམས་ཅད་དང་སྡུག་བསྔལ་གསུམ་གྱི་སྡུག་བསྔལ་ལས་གྲོལ་བར་བྱེད་པ། </s>
    <s id="5027:3">འབྱུང་པོ་ཐམས་ཅད་ཀྱིས་བཟོད་པར་དཀའ་བ། འཇིག་རྟེན་ཐམས་ཅད་ཀྱིས་མ་གོས་པ། འབྱུང་པོ་ཐམས་ཅད་ཀྱིས་མི་ཐུབ་པ། སྲེད་པའི་ལས་ཐམས་ཅད་རྣམ་པར་སྦྱོང་བར་བྱེད་པ། </s>
    <s id="5027:4">སངས་རྒྱས་ཀྱི་ཆོས་རྣམས་ཐོབ་པར་བྱེད་པ། མ་རུངས་པ་ཐམས་ཅད་ཟློག་པར་བྱེད་པ། </s>
    <s id="5027:5">སངས་རྒྱས་ཐམས་ཅད་ཀྱིས་རྗེས་སུ་ཡི་རང་བར་མཛད་པ། ཕུན་སུམ་ཚོགས་པ་ཐམས་ཅད་བྱེད་པ། </s>
    <s id="5027:6">འཇམ་དཔལ་གྱི་བསྟན་པ་ལ་སྔགས་ཐམས་ཅད་ཀྱི་མཆོག་དེ་གང་ཞེ་ན། </s>
  </p>
  <p id="5028">
    <s id="5028:1" flag="alternateSource">ཨོྃ་བཱ་ཀྱེ་དྃ་ན་མཿ། </s>
    <s id="5028:2">འདིའི་ཆོ་གར་འགྱུར་བ་ནི། </s>
    <s id="5028:3">ཚོད་རྔད་དམ། ནས་ཆན་ཁྱོར་གང་ངམ། སློང་མོའི་ཟས་ཀྱིས་འཚོ་ལ། དུས་གསུམ་དུ་ཁྲུས་<ref folio="F.246.b"/>བྱེད་ཅིང་གོས་ལན་གསུམ་བརྗེ་བས་ཡི་གེ་འབུམ་བྱས་ན་</s>
  </p>
  <p id="5029">
    <s id="5029:1" flag="alternateSource">སྔར་བསྙེན་པ་བྱས་པར་འགྱུར་རོ། །</s>
  </p>
  <p id="5030">
    <s id="5030:1" flag="alternateSource">ཁ་ཚར་གྱི་རྩེ་མོ་མ་བཅད་པའི་རས་ལ་རི་མོ་མཁན་གསོ་སྦྱོང་བྱས་པས། ཚོན་མ་འདྲེས་པ་དག་གིས་འཕགས་པ་འཇམ་དཔལ་པདྨའི་གདན་ལ་ཆོས་འཆད་ཅིང་བཞུགས་པ། རྒྱན་ཐམས་ཅད་ཀྱིས་བརྒྱན་པ། གཞོན་ནུའི་གཟུགས་སུ་འདུག་པ་བླ་གོས་ཕྲག་པར་གཟར་བ་འདྲིར་གཞུག་པར་བྱའོ། །</s>
  </p>
  <p id="5031">
    <s id="5031:1" flag="alternateSource">གཡོན་དུ་འཕགས་པ་སྤྱན་རས་གཟིགས་དབང་ཕྱུག་ཕྱག་ན་པདྨ་བསྣམས་པ། གཡས་སུ་ནི་འཕགས་པ་ཀུན་ཏུ་བཟང་པོ། །</s>
    <s id="5031:2">སྟེང་དུ་ནི་རིག་པ་འཛིན་པ་གཉིས་ཕྲེང་བ་ཐོགས་ཤིང་སྤྲིན་གྱི་ནང་ནས་བྱུང་བ་བྲི་བར་བྱའོ། །</s>
  </p>
  <p id="5032">
    <s id="5032:1" flag="alternateSource">འོག་ཏུ་ནི་སྒྲུབ་པ་པོ་ལག་ན་སྤོས་སྣོད་ཐོགས་པའོ། །</s>
  </p>
  <p id="5033">
    <s id="5033:1" flag="alternateSource">ཁོར་ཡུག་ཏུ་ནི་རིའི་རྩེ་མོའི་འོག་ཏུ་ནི་པདྨའི་མཚོ་འདྲིར་གཞུག་པར་བྱའོ། །</s>
  </p>
  <p id="5034">
    <s id="5034:1" flag="alternateSource">སྐུ་གདུང་དང་བཅས་པའི་མཆོད་རྟེན་དང་རས་རིས་ནུབ་ཏུ་བསྟན་ཏེ་</s>
  </p>
  <p id="5035">
    <s id="5035:1" flag="alternateSource">རབ་ཏུ་བཞག་ལ་མཆོད་པ་རྒྱ་ཆེན་པོ་བྱས་ནས་</s>
  </p>
  <p id="5036">
    <s id="5036:1" flag="alternateSource">མར་གྱི་མར་མེ་ཡང་རབ་ཏུ་སྦར་ཞིང་སྣ་མའི་མེ་ཏོག་ལ་རེ་རེ་ལ་ཡང་མངོན་པར་བཟླས་ནས་མེ་ཏོག་སྟོང་རྩ་བརྒྱད་འཇམ་དཔལ་གྱི་ཞལ་ལ་གཏོར་རོ། །</s>
    <s id="5036:2">དེ་ནས་ཟབ་པ་ཆེན་པོའི་ཡི་གེ་ཧཱུྃ་གི་སྒྲ་ཐོས་པའམ་རས་རིས་རབ་ཏུ་འགུལ་བར་འགྱུར་རོ། །</s>
  </p>
  <p id="5037">
    <s id="5037:1" flag="alternateSource">ཡི་གེ་ཧཱུྃ་གི་སྒྲས་ནི་ས་ཀུན་ལ་དབང་བའི་རྒྱལ་པོར་འགྱུར་རོ། །</s>
  </p>
  <p id="5038">
    <s id="5038:1" flag="alternateSource">རས་རིས་འགུལ་བས་ནི་རྒོལ་བ་ཐམས་ཅད་ལ་ལན་འདེབས་ནུས་པ་དང་། འཇིག་རྟེན་པ་ཐམས་ཅད་ཀྱི་བསྟན་བཅོས་ཤེས་པར་འགྱུར་རོ། །</s>
  </p>
  <p id="5039">
    <s id="5039:1" flag="alternateSource">ཅི་སྟེ་མ་གྲུབ་ཀྱང་ལས་ཐམས་ཅད་ལ་ནུས་པ་དང་ལྡན་པར་འགྱུར་རོ། །</s>
  </p>
  <p id="5040">
    <s id="5040:1" flag="alternateSource">འདི་ནི་ཆོ་ག་དང་པོའོ། །</s>
  </p>
  <p id="5041">
    <s id="5041:1" flag="alternateSource">ཨ་ག་རུའི་ཡམ་ཤིང་སོར་ཕྱེད་དང་གཉིས་ཀྱི་ཚད་ལ། ཏུ་རུཥྐའི་ཐང་ཆུས་སིལ་ཧ་རས་བཏགས་པས་སེང་ལྡེང་གི་མདག་མ་དུ་བ་མེད་པ་ལ་མཚན་ཐོག་ཐག་ཏུ་སྦྱིན་སྲེག་བྱས་ན</s>
  </p>
  <p id="5042">
    <s id="5042:1" flag="alternateSource">སྐྱ་རེངས་འཆར་བ་ཙམ་ན་འཕགས་པ་འཇམ་དཔལ་མཐོང་བར་འགྱུར་ཞིང་། དེ་ཅི་འདོད་པའི་མཆོག་སྩོལ་བར་འགྱུར་ཏེ། </s>
  </p>
  <p id="5043">
    <s id="5043:1" flag="alternateSource">འདོད་པ་དབང་དུ་བྱ་བ་ནི་མ་གཏོགས་སོ། །</s>
  </p>
  <p id="5044">
    <s id="5044:1" flag="alternateSource">དེ་ཉིད་ཀྱི་རས་རིས་ཀྱི་མདུན་དུ་ཙནྡན་གྱི་སྤོས་ཀྱི་རྒྱུན་ཆད་པ་མེད་པར་མཚན་ཐོག་ཐག་ཏུ་བདུགས་ཏེ། </s>
  </p>
  <p id="5045">
    <s id="5045:1" flag="alternateSource">བཟླས་པ་བྱས་ན་དེའི་འོག་ཏུ་འཕགས་པ་འཇམ་དཔལ་མངོན་སུམ་དུ་གཤེགས་ཏེ་ཟབ་མོའི་ཆོས་<ref folio="F.247.a"/>སྟོན་པ་དེ་ལ་མོས་པར་འགྱུར་རོ། །</s>
  </p>
  <p id="5046">
    <s id="5046:1" flag="alternateSource">མོས་ནས་ཀྱང་ནད་ཐམས་ཅད་ལས་རྣམ་པར་གྲོལ་བར་འགྱུར། </s>
  </p>
  <p id="5047">
    <s id="5047:1" flag="alternateSource">དབང་ཐོབ་པར་འགྱུར། </s>
  </p>
  <p id="5048">
    <s id="5048:1" flag="alternateSource">བྱང་ཆུབ་སེམས་དཔའི་ས་རྗེས་སུ་ཐོབ་པར་འགྱུར་རོ། །</s>
  </p>
  <p id="5049">
    <s id="5049:1" flag="alternateSource">ཙནྡན་དམར་པོ་ལས་བྱས་པའི་པདྨ་རྩ་ལག་དང་བཅས་པ་སོར་དྲུག་ཙམ་ཙནྡན་དམར་པོའི་འདེ་གུས་བསྐུས་ནས། </s>
  </p>
  <p id="5050">
    <s id="5050:1" flag="alternateSource">ལན་སྟོང་བསྔགས་ཤིང་དགང་གཟར་གྱིས་ལན་སྟོང་བླུག་པ་བྱས་ལ། </s>
    <s id="5050:2">ཟླ་བ་ཉ་ལ་རས་རིས་ཀྱི་མདུན་དུ་པདྨའི་སྣོད་བཞག་ལ་ལག་པས་བཟུང་ནས་ཇི་སྲིད་རབ་ཏུ་འབར་བ་དེ་སྲིད་དུ་བཟླས་པ་བྱས་ན</s>
  </p>
  <p id="5051">
    <s id="5051:1" flag="alternateSource">དེ་བཟུང་བས་ལོ་བཅུ་དྲུག་གི་ན་ཚོད་དང་མདོག་གསེར་བཙོ་མ་འདྲ་བ་དང་ཉི་མ་བས་ལྷག་པའི་གཟི་བརྗིད་དང་ལྡན་པ་དང་ལྷ་གཞོན་ནུ་ལྟ་བུར་འགྱུར་བ་དང་རིག་པ་འཛིན་པ་ཐམས་ཅད་ཀྱིས་ཕྱག་བྱས་པ་དང་བསྐལ་པ་ཆེན་པོར་འཚོ་བར་འགྱུར་རོ། །</s>
  </p>
  <p id="5052">
    <s id="5052:1" flag="alternateSource">ལུས་ཞིག་ནས་མངོན་པར་དགའ་བར་སྐྱེ་བར་འགྱུར་རོ། །</s>
  </p>
  <p id="5053">
    <s id="5053:1" flag="alternateSource">ཟླ་བ་གཟས་ཟིན་པ་ལ་ཤུ་དག་དཀར་པོ་བླངས་ལ་བའི་རྣམ་ལྔས་བཀྲུས་ཏེ། </s>
  </p>
  <p id="5054">
    <s id="5054:1" flag="alternateSource">ཤིང་ཨ་ཤྭཏྠའི་ལོ་མས་བཀབ་པ་བྱས་ལ་ཇི་སྲིད་དྲོད་དང་དུ་བ་འཐུལ་བ་དང་འབར་བ་དེ་སྲིད་ཀྱི་བར་དུ་བཟླས་པ་བྱས་ན། </s>
  </p>
  <p id="5055">
    <s id="5055:1" flag="alternateSource">དྲོ་བ་བྱུང་བས་ནི་སྐྱེ་བོ་ཐམས་ཅད་དབང་དུ་འགྱུར་བ་དང་རྒོལ་བ་ཐམས་ཅད་ལས་རྒྱལ་བར་འགྱུར་རོ། །</s>
  </p>
  <p id="5056">
    <s id="5056:1" flag="alternateSource">དུ་བ་འཐུལ་བས་ནི་མི་སྣང་བ་དང་སྟོང་ཕྲག་སུམ་ཅུར་འཚོ་བར་འགྱུར་རོ། །</s>
  </p>
  <p id="5057">
    <s id="5057:1" flag="alternateSource">འབར་བས་ནི་ནམ་མཁའ་ལ་འགྲོ་བ་དང་བསྐལ་པ་ཆེན་པོར་འཚོ་བར་འགྱུར་རོ། །</s>
  </p>
  <p id="5058">
    <s id="5058:1" flag="alternateSource">བ་སེར་སྐྱའི་བེའུ་དང་བཅས་པའི་མར་ཁུ་བླངས་ལ། ཟངས་མའི་སྣོད་དུ་ཤིང་ཨ་ཤྭཏྠའི་ལོ་མ་བདུན་གྱིས་བཀབ་སྟེ་བཞག་ལ། ཇི་སྲིད་གྲུབ་པ་རྣམ་གསུམ་ཐོབ་པ་དེ་སྲིད་ཀྱི་བར་དུ་བཟླས་པ་བྱས་ལ་དེ་འཐུངས་ན་</s>
  </p>
  <p id="5059">
    <s id="5059:1" flag="alternateSource">ཐོས་པ་འཛིན་པ་དང་མི་སྣང་བར་འགྱུར་བ་དང་ནམ་མཁའ་ལ་འགྲོ་བར་འགྱུར་རོ། །</s>
  </p>
  <p id="5060">
    <s id="5060:1" flag="alternateSource">སྨན་པུ་སྐར་མཱུ་ལའི་ས་བོན་ཟླ་བ་གཟས་ཟིན་པ་ལ་ཁར་བཅུག་ན་</s>
  </p>
  <p id="5061">
    <s id="5061:1" flag="alternateSource">ཇི་སྲིད་དུ་ཙུ་ལུ་ཙུ་ལུ་ཞེས་བྱ་བའི་སྒྲ་འབྱུང་བ་དེ་སྲིད་དུ་བཟླས་པ་བྱས་ལ། </s>
    <s id="5061:2">སྨན་དེ་ཕྱུང་ནས་</s>
  </p>
  <p id="5062">
    <s id="5062:1" flag="alternateSource">ལྕགས་གསུམ་གྱིས་ཡོངས་སུ་དཀྲི་བ་བྱས་ལ་ཡང་ཁར་རབ་ཏུ་བཅུག་ན་</s>
  </p>
  <p id="5063">
    <s id="5063:1" flag="alternateSource">མི་སྣང་བར་འགྱུར་རོ། །</s>
  </p>
  <p id="5064">
    <s id="5064:1" flag="alternateSource">སྨན་དེ་སྐྱུགས་ན་ནི་སྣང་བར་འགྱུར་རོ། །</s>
  </p>
  <p id="5065">
    <s id="5065:1" flag="alternateSource">ལི་ཤི་དྲི་ཞིམ་པོ་ཁར་བཅུག་ལ་བཟླས་པ་འབུམ་བྱས་ན་གང་དང་སྨྲ་བ་དེ་དབང་དུ་འགྱུར་རོ། །</s>
  </p>
  <p id="5066">
    <s id="5066:1" flag="alternateSource">འོ་མ་དང་ནས་ཆན་ཁྱོར་<ref folio="F.247.b"/>གང་ཟ་ཞིང་བཟླས་པ་འབུམ་ཕྲག་བཅུ་གཉིས་བྱས་ན་རིག་པ་འཛིན་པར་འགྱུར་རོ། །</s>
  </p>
  <p id="5067">
    <s id="5067:1" flag="alternateSource">སློང་མོའི་ཟས་ཀྱིས་འཚོ་ལ་ཤིང་བཞིན་དུ་མི་སྨྲ་བའི་དཀའ་ཐུབ་བྱེད་ཅིང་བཟླས་པ་འབུམ་བྱེད་ན་མི་སྣང་བར་འགྱུར་རོ། །</s>
  </p>
  <p id="5068">
    <s id="5068:1" flag="alternateSource">བཟླས་པ་བྱ་བ་བྱས་ན་ཇི་ལྟར་སྲིད་པ་ཐ་མ་པའི་བྱང་ཆུབ་སེམས་དཔའ་འཕགས་པ་འཇམ་དཔལ་ཆོས་སྟོན་པ་དེ་བཞིན་དུ་འགྱུར་རོ། །</s>
  </p>
  <p id="5069">
    <s id="5069:1" flag="alternateSource">རྟག་ཏུ་བཟླས་པ་བྱས་ན་དོན་ཐམས་ཅད་འགྲུབ་པར་འགྱུར་རོ། །</s>
  </p>
  <p id="5070">
    <s id="5070:1" flag="alternateSource">གང་གི་གཟུགས་བརྙན་དྲི་ཐམས་ཅད་པས་བྱས་ལ་བཅད་ཅིང་སྦྱིན་སྲེག་བྱས་ན་ཞག་བདུན་གྱིས་དབང་དུ་འགྱུར་རོ། །</s>
  </p>
  <p id="5071">
    <s id="5071:1" flag="alternateSource">གུ་གུལ་གྱི་རིལ་བུ་རྒྱ་ཤུག་གི་ཚིག་གུའི་ཚད་ཙམ་ལ་མར་གྱིས་བཏགས་པས་བརྒྱ་ཕྲག་སྟོང་གི་སྦྱིན་སྲེག་བྱས་ན་རྒྱལ་པོ་དབང་དུ་འགྱུར་རོ། །</s>
  </p>
  <p id="5072">
    <s id="5072:1" flag="alternateSource">ཏིལ་ལ་ཞོ་དང་མར་གྱིས་བཏགས་པས་སྦྱིན་སྲེག་འབུམ་ཕྲག་སྟོང་བྱས་ན་ཐམས་ཅད་ཀྱི་དམ་པའི་ཁྱིམ་གྱི་བདག་པོ་ཆེན་པོར་འགྱུར་རོ། །</s>
  </p>
  <p id="5073">
    <s id="5073:1" flag="alternateSource">བའི་ལྕི་བ་ས་ལ་མ་ལྷུང་བས་དཀྱིལ་འཁོར་བྱས་ལ། དེ་ལ་མེ་ཏོག་གིས་གཅལ་དུ་བཀྲམ་སྟེ། </s>
  </p>
  <p id="5074">
    <s id="5074:1" flag="alternateSource">བཟླས་པ་བརྒྱ་རྩ་བརྒྱད་བྱས་ལ་དེ་ནས་དམ་པའི་ཆོས་ཀྱི་གླེགས་བམ་བཀླག་པར་བྱས་ན། </s>
  </p>
  <p id="5075">
    <s id="5075:1" flag="alternateSource">ཟླ་བ་གཅིག་གིས་མཆོག་ཏུ་ཡིད་གཞུངས་པར་འགྱུར་རོ། །</s>
  </p>
  <p id="5076">
    <s id="5076:1" flag="alternateSource">གི་ཝང་ལ་བརྒྱ་རྩ་བརྒྱད་བཟླས་ཏེ་དཔྲལ་བར་ཐིག་ལེ་བྱས་ན་སྐྱེ་བོ་ཐམས་ཅད་དགའ་བར་འགྱུར་རོ། །</s>
  </p>
  <p id="5077">
    <s id="5077:1" flag="alternateSource">གཙུག་པུད་ལ་ལན་བདུན་བཟླས་པ་བྱས་ན་སེམས་ཅན་ཐམས་ཅད་ཀྱི་གནོད་པ་མེད་པར་འགྱུར་རོ། །</s>
  </p>
  <p id="5078">
    <s id="5078:1" flag="alternateSource">མེ་ཏོག་གི་རི་མ་ལས་སྦྱིན་སྲེག་འབུམ་བྱས་ན་ནད་ཐམས་ཅད་ལས་གྲོལ་བར་འགྱུར་རོ། །</s>
  </p>
  <p id="5079">
    <s id="5079:1" flag="alternateSource">ཉིན་རེ་ཞིང་བཟླས་པ་བདུན་བདུན་བྱས་ན་ངེས་པར་མྱོང་བར་འགྱུར་བའི་ལས་རྣམས་ཟད་པར་འགྱུར་རོ། །</s>
  </p>
  <p id="5080">
    <s id="5080:1" flag="alternateSource">བཟླས་པ་བརྒྱ་རྩ་བརྒྱད་བྱས་ན་འཆི་བའི་དུས་ཀྱི་ཚེ་འཕགས་པ་འཇམ་དཔལ་གྱི་ཞལ་ཐམས་ཅད་མཐོང་བར་འགྱུར་རོ། །</s>
  </p>
  <p id="5081">
    <s id="5081:1" flag="alternateSource">ལེའུ་བདུན་པའི་རས་རིས་ཀྱི་ཆོ་གའོ།། །།</s>
  </p>
  <p id="5082">
    <s id="5082:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས་འཇམ་དཔལ་གྱི་རས་རིས་ཀྱི་ཆོ་གའི་ལེའུ་རབ་འབྱམ་ལས། ཉི་ཤུ་རྩ་གསུམ་པ་རྫོགས་སོ།། །།</s>
  </p>
  <p id="5083">
    <s id="5083:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ནས་</s>
  </p>
  <p id="5084">
    <s id="5084:1" flag="alternateSource">འཇམ་དཔལ་གཞོན་ནུར་གྱུར་པ་<ref folio="F.248.a"/>ལ་བཀའ་སྩལ་པ། </s>
    <s id="5084:2">འཇམ་དཔལ་ཁྱོད་ཀྱི་སྔགས་དང་རྒྱུད་དང་རིག་པའི་རྒྱལ་པོ་དང་འཁོར་ལོས་སྒྱུར་བ་ལ་སོགས་པ་དང་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་ལ་སོགས་པ་དང་སྔགས་ཐམས་ཅད་ཀྱི་གྲུབ་པའི་གནས་ཡོད་དེ</s>
  </p>
  <p id="5085">
    <s id="5085:1" flag="alternateSource">དེ་ཡང་མདོར་ན་བྱང་ཕྱོགས་སུ་དེ་བཞིན་གཤེགས་པ་ཐམས་ཅད་ཀྱི་རིག་པའི་རྒྱལ་པོ་འགྲུབ་པར་འགྱུར་ཏེ། </s>
  </p>
  <p id="5086">
    <s id="5086:1" flag="alternateSource">རྒྱ་དང་རྒྱ་ནི་ཆེ་ཉིད་ལ། །འཇམ་པའི་དབྱངས་ནི་རབ་འགྲུབ་འགྱུར། །</s>
  </p>
  <p id="5087">
    <s id="5087:1" flag="alternateSource">གང་ཡང་དེ་ཡི་སྔགས་རྣམས་ནི། །དེར་ནི་རབ་ཏུ་འགྲུབ་པར་འགྱུར། །</s>
  </p>
  <p id="5088">
    <s id="5088:1" flag="alternateSource">གཙུག་ཏོར་རྒྱལ་པོ་ཐམས་ཅད་དང་། །དེ་དག་ཏུ་ནི་གྲུབ་པར་སྣང་། །</s>
  </p>
  <p id="5089">
    <s id="5089:1" flag="alternateSource">ཀཱ་བི་ཤེ་དང་བག་ཁ་ལ། །ཨོ་ཊི་ཡ་ནི་འཁོར་ཡུག་ཡུལ། །</s>
    <s id="5089:2">ཁ་ཆེ་དང་ནི་སིན་དྷུའི་ཡུལ། །ཁ་བ་ཅན་གྱི་མཚམས་ཀུན་དང་། །བྱང་ཕྱོགས་སུ་ནི་གནས་བརྟེན་ལ། །དགེ་བའི་སྔགས་ནི་འགྲུབ་པར་འགྱུར། །</s>
  </p>
  <p id="5090">
    <s id="5090:1" flag="alternateSource">གང་ཡང་སངས་རྒྱས་སྔོན་གསུངས་དང་། །ད་ལྟར་ཡང་ནི་གསུངས་པ་དང་། །མ་འོངས་སངས་རྒྱས་རྣམས་ཀྱིས་ཀྱང་། །ཞི་བའི་རྒྱུར་ནི་གསུངས་པ་སྟེ། །</s>
  </p>
  <p id="5091">
    <s id="5091:1" flag="alternateSource">ཁ་བ་ཅན་རིའི་ནང་བྱུང་བ། །དེར་ནི་ཐམས་ཅད་འགྲུབ་པར་འགྱུར། །</s>
  </p>
  <p id="5092">
    <s id="5092:1" flag="alternateSource">སྐྱེ་བོ་སྐལ་ལྡན་བཟང་པོ་ནི། །ཞི་བའི་ལས་ནི་རྩོམ་པར་བྱེད། །</s>
  </p>
  <p id="5093">
    <s id="5093:1" flag="alternateSource">དེ་བཞིན་སྔགས་ནི་ཡུལ་དབུས་སུ། །པདྨའི་རིགས་ནི་འགྲུབ་པར་འགྱུར། །</s>
  </p>
  <p id="5094">
    <s id="5094:1" flag="alternateSource">མཛོད་དང་ནོར་བུའི་རིགས་དག་ཀྱང་། །དེར་ནི་འགྲུབ་པར་རབ་ཏུ་སྣང་། །</s>
  </p>
  <p id="5095">
    <s id="5095:1" flag="alternateSource">གནོད་སྦྱིན་ལྔས་རྩེན་དག་དང་ནི། །འཕྲོག་མ་གནོད་སྦྱིན་སྐྱེ་གནས་དང་། །གང་དག་དྲི་ཟའི་སྔགས་རྣམས་ནི། །དེ་དག་ཏུ་ནི་གྲུབ་པར་གསུངས། །</s>
  </p>
  <p id="5096">
    <s id="5096:1" flag="alternateSource">དེ་ནས་རྟག་ཏུ་ཀུ་ཤའི་གྲོང་། །མ་ག་དྷཱ་ནི་ཁོར་ཡུག་དང་། །ངོགས་དགའ་ཆུ་བོ་སྣར་མ་དང་། །བང་གའི་ཡུལ་ནི་ཐམས་ཅད་དུ། །</s>
    <s id="5096:2">དེ་བཞིན་ནོར་བུའི་རིགས་གསུངས་པའི། །ཛམ་བྷ་ལ་ནི་འགྲུབ་པར་འགྱུར། །</s>
  </p>
  <p id="5097">
    <s id="5097:1" flag="alternateSource">རྒྱ་མཚོ་དང་ན་གླིང་ངོགས་དང་། །ཆུ་ཡི་གཟི་ནི་ཐམས་ཅད་དང་། །དགའ་བའི་གྲོང་ཁྱེར་སིང་ཧ་ལར། །སྔགས་ཀྱི་ལྷ་ནི་འགྲུབ་པར་འགྱུར། །</s>
  </p>
  <p id="5098">
    <s id="5098:1" flag="alternateSource">སྒྲོལ་མ་ཁྲོ་གཉེར་ཅན་དག་དང་། །དཔལ་ཆེན་མ་དང་གྲགས་ཆེན་མ། །གདུགས་དཀར་རྣམས་ཀྱི་སྔགས་རྣམས་དང་། །ཟླ་བའི་<ref folio="F.248.b"/>གྲོང་ཁྱེར་རྒྱ་མཚོ་དང་། །</s>
    <s id="5098:2">ཤར་གྱི་ཡུལ་ནི་ཁོ་ར་ཡུག །དེར་གནས་པ་ལ་འགྲུབ་པར་འགྱུར། །</s>
  </p>
  <p id="5099">
    <s id="5099:1" flag="alternateSource">འབིགས་བྱེད་རི་ནང་གནས་པ་དང་། །ཡུལ་ནི་མཆོག་དབང་ཁོར་ཡུག་ཏུ། །</s>
    <s id="5099:2">སྨིན་དྲུག་བུ་བཞིན་འཇམ་དཔལ་ནི། །ཁོར་ཡུག་ཏུ་གྲུབ་པ་ཡིན། །</s>
  </p>
  <p id="5100">
    <s id="5100:1" flag="alternateSource">རི་རྩེ་ཚང་ཚིང་ནང་དང་ནི། །རི་སུལ་དང་ནི་ནགས་བཅས་ལ། །</s>
    <s id="5100:2">ལོག་འདྲེན་བགེགས་ནི་བྱེད་པ་ཡི། །བཟླས་པ་དག་ནི་འགྲུབ་པར་འགྱུར། །</s>
  </p>
  <p id="5101">
    <s id="5101:1" flag="alternateSource">གླང་པོའི་ཆ་བྱད་ཡང་དག་ལྡན། །</s>
  </p>
  <p id="5102">
    <s id="5102:1" flag="alternateSource">མཆེ་བ་གཙིགས་པ་གཟི་བརྗིད་ཆེ། །</s>
  </p>
  <p id="5103">
    <s id="5103:1" flag="alternateSource">དེ་བཞིན་རྟ་གཟུགས་དུ་མ་དང་། །དུ་མའི་རྣམ་པར་གྲགས་པ་ཡིན། །</s>
  </p>
  <p id="5104">
    <s id="5104:1" flag="alternateSource">ལྷ་ནི་དབང་དང་ལྡན་པའི་བུ། །རྣམ་པ་སྣ་ཚོགས་བགེགས་བྱེད་པ། །</s>
    <s id="5104:2">དེ་བསྟན་སྔགས་དང་ལྡན་པ་ཡི། །གྲུབ་པའི་ཞིང་དུ་རབ་ཏུ་སྣང་། །</s>
  </p>
  <p id="5105">
    <s id="5105:1" flag="alternateSource">མ་མོ་མི་བཟད་རྣམ་སྣ་ཚོགས། །གཟའ་ཉིད་ཤིན་ཏུ་མི་བཟད་དང་། །</s>
    <s id="5105:2">ཡི་དགས་སྐྱེ་གནས་བསྟན་པ་ཡིན། །</s>
  </p>
  <p id="5106">
    <s id="5106:1" flag="alternateSource">མི་ཡི་ཟས་བྱེད་བདེན་བྲལ་དང་། །ཡི་དགས་རྒྱལ་པོར་བསྟན་པ་དང་། །དེ་དག་ཞིང་དུ་གྲུབ་པར་གསུངས། །</s>
  </p>
  <p id="5107">
    <s id="5107:1" flag="alternateSource">དེ་ལ་སོགས་པའི་འབྱུང་པོ་ཀུན། །</s>
    <s id="5107:2">གྲུབ་པའི་ཞིང་དུ་གསུངས་པ་ཡིན། །</s>
  </p>
  <p id="5108">
    <s id="5108:1" flag="alternateSource">རྡོ་རྗེ་ཁྲོ་བོ་བརྩོན་འགྲུས་ཆེ། །</s>
  </p>
  <p id="5109">
    <s id="5109:1" flag="alternateSource">དེ་དག་ཕྱོགས་སུ་གྲུབ་པ་ཡིན། །</s>
  </p>
  <p id="5110">
    <s id="5110:1" flag="alternateSource">ལྷ་མིན་སྔགས་ཀྱི་གཙོ་བོ་དང་། །གང་གཞན་དེ་བཞིན་འཇིག་རྟེན་པའི། །སྔགས་རྒྱུད་ལྷོ་ཕྱོགས་དག་ཏུ་ནི། །བརྟེན་པ་དག་ལ་འགྲུབ་པར་འགྱུར། །</s>
  </p>
  <p id="5111">
    <s id="5111:1" flag="alternateSource">རྟག་ཏུ་ཡི་དགས་རྒྱལ་པོ་དང་། །གཤིན་རྗེས་ཀྱང་ནི་བསྟན་པ་དང་། །ཞི་བ་ཁྱབ་འཇུག་གིས་བསྟན་པའི། །སྔགས་གཞན་དག་ཀྱང་འགྲུབ་པར་འགྱུར། །</s>
  </p>
  <p id="5112">
    <s id="5112:1" flag="alternateSource">གདུག་ཅིང་གདུག་པའི་ལས་དག་ནི། །ལྷ་ཡི་གནས་སུ་བསྟན་པ་ཡིན། །</s>
  </p>
  <p id="5113">
    <s id="5113:1" flag="alternateSource">སྔགས་རྣམས་གདུག་པའི་ལས་རྣམས་ནི། །ལག་ན་རྡོ་རྗེས་བསྟན་པ་དག །</s>
  </p>
  <p id="5114">
    <s id="5114:1" flag="alternateSource">ལྷོ་ཡི་ཕྱོགས་ལ་བསྟེན་ན་ནི། །སྡིག་པའི་ལས་ནི་འགྲུབ་པར་འགྱུར། །</s>
  </p>
  <p id="5115">
    <s id="5115:1" flag="alternateSource">དེ་དག་གི་ནི་ཕྱོགས་དག་ཏུ། །མྱུར་དུ་ཡང་དག་འགྲུབ་པར་སྣང་། །</s>
  </p>
  <p id="5116">
    <s id="5116:1" flag="alternateSource">ཉི་མས་བཤད་པའི་སྔགས་རྣམས་ནི། །ཉི་མའི་སྔགས་ཞེས་རབ་ཏུ་བསྒྲགས། །ནུབ་ཕྱོགས་ན་ནི་གང་ཡོད་པ། །སྔགས་དང་རྒྱུད་ནི་རབ་ཏུ་འགྲུབ། །</s>
  </p>
  <p id="5117">
    <s id="5117:1" flag="alternateSource">གནོད་སྦྱིན་དབང་པོ་རྫུ་འཕྲུལ་ཆེའི། །དེར་ནི་རང་སྔགས་འགྲུབ་པར་འགྱུར། །</s>
  </p>
  <p id="5118">
    <s id="5118:1" flag="alternateSource">བྱིས་པ་རྣམས་ནི་རྨོངས་པ་ཡི། །འབྱུང་<ref folio="F.249.a"/>པོ་ཀུན་ལ་ནོར་སྦྱིན་ཞིང་། །ཆོ་ག་མཐོང་བའི་རྒྱུ་ཡིས་ནི། །སྐྱེ་བོ་རྣམས་ལ་ནོར་སྦྱིན་བྱེད། །</s>
  </p>
  <p id="5119">
    <s id="5119:1" flag="alternateSource">ལོངས་སྤྱོད་ལྡན་ཞིང་མཛོད་འཕེལ་བ། །ནུབ་ཀྱི་ཕྱོགས་སུ་འགྲུབ་པར་འགྱུར། །</s>
  </p>
  <p id="5120">
    <s id="5120:1" flag="alternateSource">ནོར་སྦྱིན་ཞེས་བྱའི་མིང་གིས་ནི། །ས་ཡི་སྟེང་དུ་རྣམ་པར་གྲགས། །</s>
  </p>
  <p id="5121">
    <s id="5121:1" flag="alternateSource">གནོད་སྦྱིན་ལག་ན་རྡོ་རྗེ་རང་། །བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="5122">
    <s id="5122:1" flag="alternateSource">སྔགས་པ་མཆོག་ནི་དམ་པ་སྟེ། །</s>
  </p>
  <p id="5123">
    <s id="5123:1" flag="alternateSource">རང་ཉིད་ས་བཅུའི་བདག་པོ་ཡིན། །</s>
  </p>
  <p id="5124">
    <s id="5124:1" flag="alternateSource">རྡོ་རྗེ་པདྨའི་རིགས་དག་གི། །དེ་དག་སྔགས་ནི་གྲུབ་པ་ཡིན། །</s>
  </p>
  <p id="5125">
    <s id="5125:1" flag="alternateSource">དེ་བཞིན་རིགས་བརྒྱད་སྔགས་དག་ནི། །ཕྱོགས་བརྒྱད་དག་ཏུ་གནས་པ་ཡིན། །</s>
  </p>
  <p id="5126">
    <s id="5126:1" flag="alternateSource">རྒྱལ་བའི་རིགས་ཀྱི་སྔགས་དག་ནི། །བྱང་གི་ཕྱོགས་སུ་འགྲུབ་པ་ཡིན། །</s>
  </p>
  <p id="5127">
    <s id="5127:1" flag="alternateSource">པདྨའི་རིགས་ལས་བྱུང་བའི་སྔགས། །</s>
  </p>
  <p id="5128">
    <s id="5128:1" flag="alternateSource">དེ་བཞིན་ཤར་གྱི་ཕྱོགས་སུ་འགྲུབ། །</s>
  </p>
  <p id="5129">
    <s id="5129:1" flag="alternateSource">ལྷོ་ཡི་ཕྱོགས་སུ་གནས་པ་ལ། །རྡོ་རྗེའི་རིགས་ནི་འགྲུབ་པར་འགྱུར། །</s>
  </p>
  <p id="5130">
    <s id="5130:1" flag="alternateSource">ནུབ་ཕྱོགས་སུ་ནི་མཛོད་འགྲུབ་གསུངས། །</s>
  </p>
  <p id="5131">
    <s id="5131:1" flag="alternateSource">ཕྱོགས་མཚམས་དག་ཏུ་རིན་ཆེན་རིགས། །</s>
  </p>
  <p id="5132">
    <s id="5132:1" flag="alternateSource">དེ་བཞིན་ནུབ་བྱང་མཚམས་སུ་ནི། །དེ་དག་འགྲུབ་པར་རབ་ཏུ་བརྟགས། །</s>
  </p>
  <p id="5133">
    <s id="5133:1" flag="alternateSource">ལྷོ་ནུབ་ཀྱི་ནི་མཚམས་དག་ཏུ། །དེ་བཞིན་གནོད་སྦྱིན་རིགས་ཀྱང་འགྲུབ། །</s>
  </p>
  <p id="5134">
    <s id="5134:1" flag="alternateSource">ཤར་ལྷོ་དག་གི་ཆ་དག་ཏུ། །ཉན་ཐོས་རྣམས་ནི་གཟི་བརྗིད་ཆེ། །</s>
  </p>
  <p id="5135">
    <s id="5135:1" flag="alternateSource">དེ་དག་རིགས་སུ་སྣང་བ་ནི། །དེར་གནས་པ་ལ་འགྲུབ་པར་འགྱུར། །</s>
  </p>
  <p id="5136">
    <s id="5136:1" flag="alternateSource">བྱང་ཤར་དག་གི་ཆ་དག་ཏུ། །རང་རྒྱལ་རྣམས་སུ་ཡང་དག་འབྱུང་། །</s>
  </p>
  <p id="5137">
    <s id="5137:1" flag="alternateSource">རིགས་ནི་འཇིག་རྟེན་ཀུན་གྱིས་མཆོད། །</s>
  </p>
  <p id="5138">
    <s id="5138:1" flag="alternateSource">དེ་དག་དེར་ནི་འགྲུབ་པ་ཡིན། །</s>
  </p>
  <p id="5139">
    <s id="5139:1" flag="alternateSource">འོག་གི་ཕྱོགས་ཀྱི་ཆ་དག་ཏུ། །འཇིག་རྟེན་པ་ཡི་སྔགས་རྣམས་འགྲུབ། །</s>
  </p>
  <p id="5140">
    <s id="5140:1" flag="alternateSource">ས་འོག་འཇུག་པར་གྱུར་པའི་སྔགས། །</s>
  </p>
  <p id="5141">
    <s id="5141:1" flag="alternateSource">རིགས་བརྒྱད་ཀུན་ལ་འགྲུབ་པར་འགྱུར། །</s>
  </p>
  <p id="5142">
    <s id="5142:1" flag="alternateSource">དེ་བཞིན་འཇིག་རྟེན་འདས་པའི་སྔགས། །</s>
  </p>
  <p id="5143">
    <s id="5143:1" flag="alternateSource">གཙུག་ཏོར་ལ་སོགས་རབ་བསྒྲགས་པ། །</s>
    <s id="5143:2">སྟེང་དུ་འགྲོ་བའི་གྲུབ་པར་ནི། །རྒྱལ་བ་འཁོར་ལོ་སྒྱུར་བས་གསུངས། །</s>
  </p>
  <p id="5144">
    <s id="5144:1" flag="alternateSource">ཐད་ཀར་ཀུན་ནས་ཁོར་ཡུག་ཏུ། །རྡོ་རྗེ་ཅན་གྱི་འགྲུབ་པ་ཡིན། །</s>
  </p>
  <p id="5145">
    <s id="5145:1" flag="alternateSource">དེ་བཞིན་གཞན་ཡང་སྔགས་རྒྱལ་ཀུན། །པདྨའི་རིགས་ལས་བྱུང་བ་ནི། །ཐམས་ཅད་དུ་ནི་ཐམས་ཅད་འགྲུབ། །</s>
  </p>
  <p id="5146">
    <s id="5146:1" flag="alternateSource">སྔགས་རྣམས་ཀུན་ཀྱང་ལོངས་སྤྱོད་སྟེར། །</s>
  </p>
  <p id="5147">
    <s id="5147:1" flag="alternateSource">རྡོ་རྗེ་པདྨའི་རིགས་དག་ཀྱང་། །<ref folio="F.249.b"/>དུས་རྣམས་ཀུན་ཏུ་འགྲུབ་པར་འགྱུར། །</s>
  </p>
  <p id="5148">
    <s id="5148:1" flag="alternateSource">འདི་དག་ཞིང་དུ་བསྟན་པ་སྟེ། །</s>
  </p>
  <p id="5149">
    <s id="5149:1" flag="alternateSource">དེ་ཡི་དུས་ནི་ཡོངས་སུ་བསྟན། །</s>
  </p>
  <p id="5150">
    <s id="5150:1" flag="alternateSource">རྒྱལ་བའི་རིགས་ཀྱི་སྔགས་གྲུབ་པ། །སངས་རྒྱས་རྣམས་ལ་སྔོན་བྱུང་བའོ། །</s>
  </p>
  <p id="5151">
    <s id="5151:1" flag="alternateSource">པདྨ་རྡོ་རྗེའི་རིགས་དག་ནི། །སངས་རྒྱས་རྣམས་ཀྱི་བར་མའི་དུས། །</s>
    <s id="5151:2">གཞན་གྱི་དུས་སུ་སྔགས་དག་ནི། །དེ་ལས་གཞན་པའི་རིགས་འགྲུབ་ཡིན། །</s>
  </p>
  <p id="5152">
    <s id="5152:1" flag="alternateSource">དེ་དག་གྲུབ་པའི་དུས་སུ་གསུངས། །</s>
  </p>
  <p id="5153">
    <s id="5153:1" flag="alternateSource">དུས་གཞན་རབ་ཏུ་བསྟན་མ་ཡིན། །</s>
  </p>
  <p id="5154">
    <s id="5154:1" flag="alternateSource">དཀའ་ཐུབ་ཀྱིས་ནི་གྲུབ་པ་མཆོག །སྐྱེ་བ་གསུམ་གྱིས་ཐོབ་པར་འགྱུར། །</s>
  </p>
  <p id="5155">
    <s id="5155:1" flag="alternateSource">རྟག་ཏུ་སྔགས་རྣམས་ཟློས་པ་དང་། །དེར་དང་ཡིད་ནི་དེར་སེམས་དང་། །</s>
    <s id="5155:2">རྒྱལ་སྲས་རྣམས་ལ་རབ་དང་བ། །སྐྱེ་བ་འདི་ལའང་འགྲུབ་པར་འགྱུར། །</s>
  </p>
  <p id="5156">
    <s id="5156:1" flag="alternateSource">དཀོན་མཆོག་གསུམ་ལ་གུས་པ་དང་། །བྱང་ཆུབ་སེམས་ཀྱིས་བརྒྱན་པ་དང་། །</s>
    <s id="5156:2">ཤེས་རབ་ཆེ་ཞིང་སྡོམ་ལ་གནས། །</s>
  </p>
  <p id="5157">
    <s id="5157:1" flag="alternateSource">སྔགས་དང་རྒྱུད་ལ་འཇིགས་པ་མེད། །</s>
  </p>
  <p id="5158">
    <s id="5158:1" flag="alternateSource">བྱང་ཆུབ་སྡོམ་ལ་གནས་པ་དག །</s>
  </p>
  <p id="5159">
    <s id="5159:1" flag="alternateSource">འབད་པ་མེད་པར་སྔགས་རྣམས་འགྲུབ། །</s>
  </p>
  <p id="5160">
    <s id="5160:1" flag="alternateSource">སེམས་ཅན་རྣམས་ཀྱིས་ལས་གྲུབ་དང་། །བདག་ཀྱང་གྲུབ་པར་ཉེར་བསྟན་པ། །</s>
    <s id="5160:2">རྟག་ཏུ་སྔགས་ཉིད་གྲུབ་པ་ཡིན། །</s>
  </p>
  <p id="5161">
    <s id="5161:1" flag="alternateSource">རྨོངས་པའི་སེམས་ཅན་འགྲུབ་པ་མེད། །</s>
  </p>
  <p id="5162">
    <s id="5162:1" flag="alternateSource">དེ་ཉིད་ཕྱིར་ན་རྒྱལ་དབང་གིས། །ཆོ་གའི་རྒྱལ་པོ་གསུངས་པ་ནི། །</s>
    <s id="5162:2">སངས་རྒྱས་གཙོ་བོ་བདུན་པ་ཡིས། །སྔགས་རྣམས་རྒྱ་ཆེའི་ལས་དག་བསྟན། །</s>
  </p>
  <p id="5163">
    <s id="5163:1" flag="alternateSource">སངས་རྒྱས་སྲས་ཀྱི་ཐུ་བོ་ནི། །འཇམ་པའི་དབྱངས་ནི་གཟི་ཆེན་ལ། །ཐུབ་པའི་ཟླ་བ་རྫུ་འཕྲུལ་ཆེ། །</s>
  </p>
  <p id="5164">
    <s id="5164:1" flag="alternateSource">དེས་ནི་གསུང་མཆོག་རབ་ཏུ་བསྟན། །</s>
  </p>
  <p id="5165">
    <s id="5165:1" flag="alternateSource">སྔགས་རྣམས་ཀྱི་ནི་མཐར་ཐུག་མཐུ། །གཞོན་ནུ་རབ་ཏུ་ཉོན་ཅིག་དང་། །</s>
    <s id="5165:2">གང་ཚེ་སངས་རྒྱས་རྟག་ཏུ་ནི། །འཇིག་རྟེན་འདྲེན་པ་བཞུགས་གྱུར་པ། །</s>
    <s id="5165:3">དེ་ཚེ་དེ་བཞིན་གྲུབ་པ་ནི། །གཙུག་ཏོར་ལ་སོགས་རབ་གྲགས་པ། །</s>
    <s id="5165:4">དེ་བཞིན་འཁོར་ལོས་སྒྱུར་བ་དང་། །གཟི་བརྗིད་ཕུང་པོར་རབ་བསྟན་དང་། །</s>
    <s id="5165:5">རྒྱལ་བ་གཙུག་ཏོར་གདུགས་དཀར་པོ། །རྒྱལ་བས་མང་པོར་གསུངས་པ་ནི། །དེ་ལ་སོགས་པའི་གཙུག་ཏོར་ནི། །དེ་ཡི་ཚེ་ནི་འགྲུབ་པར་འགྱུར། །</s>
  </p>
  <p id="5166">
    <s id="5166:1" flag="alternateSource">གང་ཚེ་འཁོར་ལོས་སྒྱུར་བ་ནི། །འཛམ་བུའི་གླིང་དུ་འབྱུང་འགྱུར་ཞིང་། །ཆོས་ཀྱི་རྒྱལ་པོ་རྫོགས་སངས་རྒྱས། །རྐང་གཉིས་དམ་<ref folio="F.250.a"/>པ་བཞུགས་པ་ན། །</s>
  </p>
  <p id="5167">
    <s id="5167:1" flag="alternateSource">སྔགས་རྣམས་མ་ལུས་བཤད་པ་དག །</s>
  </p>
  <p id="5168">
    <s id="5168:1" flag="alternateSource">དེ་ཡི་ཚེ་ན་འགྲུབ་པར་འགྱུར། །</s>
  </p>
  <p id="5169">
    <s id="5169:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཞིང་དང་དུས་ཀྱི་ཆོ་ག་ངེས་པའི་ལེའུ་རབ་འབྱམ་ལས། ཉི་ཤུ་རྩ་བཞི་པ་རྫོགས་སོ།། །།</s>
  </p>
  <p id="5170">
    <s id="5170:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ནས་</s>
  </p>
  <p id="5171">
    <s id="5171:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="5171:2">འཇམ་དཔལ་གཞོན་ནུར་གྱུར་པ་རས་རིས་ནི་སྔར་བསྟན་ཏེ</s>
  </p>
  <p id="5172">
    <s id="5172:1" flag="alternateSource">སེམས་ཅན་ལ་ཡོད་པའི་སྤྱོད་པ་དགེ་བ་དང་མི་དགེ་བའི་མཚན་མ་རྣམས་ནི་བཤད་པར་བྱ་ཡི་ཉོན་ཅིག །</s>
  </p>
  <p id="5173">
    <s id="5173:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པ་སྟན་ལས་ལངས་ཏེ། </s>
  </p>
  <p id="5174">
    <s id="5174:1" flag="alternateSource">བཅོམ་ལྡན་འདས་ཀྱི་ཞབས་གཉིས་ལ་སྤྱི་བོས་བཏུད་ནས་ཐལ་མོ་སྦྱར་ཏེ་འདི་སྐད་ཅེས་གསོལ་ཏོ། །</s>
  </p>
  <p id="5175">
    <s id="5175:1" flag="alternateSource">བཅོམ་ལྡན་འདས་སེམས་ཅན་རྣམས་ནི་གཞན་གྱི་ལུས་ལ་འཇུག་པའི་སེམས་ཅན་རྣམས་ཏེ། </s>
  </p>
  <p id="5176">
    <s id="5176:1" flag="alternateSource">འཕགས་པ་དང་ལྷའི་སྐྱེ་གནས་དང་གྲུབ་པ་དང་དྲི་ཟ་དང་གནོད་སྦྱིན་དང་སྲིན་པོ་དང་ཤ་ཟ་དང་ལྟོ་འཕྱེ་ཆེན་པོ་ལ་སོགས་པ་ལས་སྣ་ཚོགས་ཀྱིས་བྱས་པའི་ལུས་རྣམ་པ་སྣ་ཚོགས་ལ་བརྟེན་ཅིང་གནས་པ། ཆ་བྱད་རྣམ་པ་སྣ་ཚོགས་དང་རྟགས་སྣ་ཚོགས་དང་མི་དང་མི་མ་ཡིན་པ་དང་འབྱུང་པོ་ཐམས་ཅད་ཀྱི་སེམས་ཀྱི་སྤྱོད་པ་བཅོམ་ལྡན་འདས་བསྟན་པའི་དུས་ལགས། བདེ་བར་གཤེགས་པ་བསྟན་པའི་དུས་ནི་ལགས་ཏེ། </s>
  </p>
  <p id="5177">
    <s id="5177:1" flag="alternateSource">དེའི་དུས་ལ་བབ་པར་མཁྱེན་ན་ལེགས་པར་བཤད་དུ་གསོལ། </s>
  </p>
  <p id="5178">
    <s id="5178:1" flag="alternateSource">དེ་སྐད་ཅེས་རྒྱལ་བའི་མཆོག་འཇིག་རྟེན་གྱི་འདྲེན་པ་གཽ་ཏ་མ་བདུན་པ་ལ་གསོལ་བ་བཏབ་ནས། </s>
  </p>
  <p id="5179">
    <s id="5179:1" flag="alternateSource">འཇམ་དཔལ་གཞོན་ནུར་གྱུར་པ་ཅང་མི་སྨྲ་བར་གྱུར་ཏེ། </s>
  </p>
  <p id="5180">
    <s id="5180:1" flag="alternateSource">རང་གི་སྟན་ལ་འདུག་པར་གྱུར་ཏོ། །</s>
  </p>
  <p id="5181">
    <s id="5181:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་སེམས་ཅན་རྣམས་ཀྱི་སེམས་ཀྱི་སྤྱོད་པ་དང་མཚན་མ་ཤེས་པ་དང་རྟགས་དང་དུས་གསུངས་པ། </s>
    <s id="5181:2">གཞན་གྱི་ལུས་ཞུགས་སེམས་ཅན་ནི། །སྔགས་ཀྱི་སྦྱོར་བས་དྲང་བར་བྱ། །</s>
  </p>
  <p id="5182">
    <s id="5182:1" flag="alternateSource">ཁ་ཅིག་ཟས་ལ་ཆགས་པ་ཡི། །ས་སྟེང་མི་ནི་འཛིན་པར་བྱེད། །</s>
  </p>
  <p id="5183">
    <s id="5183:1" flag="alternateSource">གཞན་དག་ཁྲོ་ལྡན་སེམས་ཀྱིས་ནི། །</s>
    <s id="5183:2">ས་སྟེང་དག་ཏུ་མི་བཟད་པས། །</s>
    <s id="5183:3"><ref folio="F.250.b"/>རྟག་ཏུ་ཆགས་དང་བྲལ་བ་དག །</s>
  </p>
  <p id="5184">
    <s id="5184:1" flag="alternateSource">སྙིང་རྗེའི་དམ་ཚིག་དག་གིས་ནི། །མི་ཡི་འཇིག་རྟེན་དག་འཇུག་པ། །དགེ་བའི་མི་ལ་འཛིན་པར་བྱེད། །</s>
  </p>
  <p id="5185">
    <s id="5185:1" flag="alternateSource">རབ་བསྔགས་དགེ་དང་གཡོ་བ་མེད། །</s>
  </p>
  <p id="5186">
    <s id="5186:1" flag="alternateSource">མི་རྣམས་ཀྱི་ནི་མདོག་ཀྱང་སྒྲུབ། །</s>
  </p>
  <p id="5187">
    <s id="5187:1" flag="alternateSource">ཉི་མ་དག་ནི་འཆར་བ་ལ། །དེ་དག་འཇུག་པར་བརྗོད་པ་ཡིན། །</s>
  </p>
  <p id="5188">
    <s id="5188:1" flag="alternateSource">མི་རྣམས་ཉི་མ་ནུབ་པ་ཡི། །དེ་ཡི་དུས་སུ་འཇུག་པར་འགྱུར། །</s>
  </p>
  <p id="5189">
    <s id="5189:1" flag="alternateSource">མཚན་མོའི་ཐུན་གྱི་དང་པོ་ལ། །ཡར་ངོ་ལ་ནི་སྣང་བར་འགྱུར། །</s>
  </p>
  <p id="5190">
    <s id="5190:1" flag="alternateSource">རབ་བསྔགས་དགེ་བའི་ལས་དག་དང་། །རྟག་ཏུ་གང་ཞིག་ཆོས་ལྡན་མི། །གང་ཞིག་ཤེས་ཉེན་ལྡན་པ་ནི། །དེ་དག་ལ་ནི་འཇུག་པར་སྣང་། །</s>
  </p>
  <p id="5191">
    <s id="5191:1" flag="alternateSource">འདོད་ཆགས་བྲལ་བ་རྫུ་འཕྲུལ་ཆེ། །</s>
  </p>
  <p id="5192">
    <s id="5192:1" flag="alternateSource">དེས་ན་མི་ལ་འཇུག་པ་ཡིན། །</s>
  </p>
  <p id="5193">
    <s id="5193:1" flag="alternateSource">ཕྱོགས་གཙང་སྐྱེ་བོ་གཙང་བ་དང་། །རྒྱུ་སྐར་སྐར་མ་བཟང་བ་དང་། །</s>
    <s id="5193:2">ཉིན་ཞག་སྔགས་དང་ཟླ་རེས་བཟང་། །</s>
  </p>
  <p id="5194">
    <s id="5194:1" flag="alternateSource">ཡར་ངོ་དགེ་བའི་ཉིན་ཞག་དང་། །གཟའ་བཟང་ཡང་དག་ལྡན་པ་དང་། །ཚེས་གྲངས་རྫོགས་དང་ཡང་དག་ལྡན། །</s>
  </p>
  <p id="5195">
    <s id="5195:1" flag="alternateSource">དེ་བཞིན་ཟླ་བ་ཉ་བ་ལ། །དེ་དག་ལ་ནི་འཇུག་པར་སྣང་། །</s>
  </p>
  <p id="5196">
    <s id="5196:1" flag="alternateSource">ཆགས་བྲལ་རྫུ་འཕྲུལ་ཆེན་པོ་ནི། །འཇུག་པར་འགྱུར་བའི་མཚན་མ་ཡང་། །</s>
    <s id="5196:2">ནམ་མཁའ་ལ་ནི་ཏ་ལ་ཙམ། །ས་ལས་འཕགས་ཏེ་འདུག་པ་ཡིན། །</s>
  </p>
  <p id="5197">
    <s id="5197:1" flag="alternateSource">དེ་ནི་སྐྱིལ་ཀྲུང་འདུག་ནས་ཀྱང་། །ནམ་མཁའ་ལ་ནི་གནས་པར་སྣང་། །</s>
  </p>
  <p id="5198">
    <s id="5198:1" flag="alternateSource">ཚིག་ཀྱང་བཟང་པོ་མཚུངས་མེད་དང་། །ཚངས་དབྱངས་དེ་བཞིན་རྣར་སྙན་དང་། །</s>
    <s id="5198:2">གང་དུ་འདོད་ཆགས་བྲལ་དེ་གནས། །</s>
  </p>
  <p id="5199">
    <s id="5199:1" flag="alternateSource">སེམས་དཔའ་ཆེན་པོ་དེ་དག་སྨྲ། །</s>
  </p>
  <p id="5200">
    <s id="5200:1" flag="alternateSource">གཙུག་ཏོར་ཕྱག་རྒྱས་དྲངས་པ་ཡི། །ས་ཡི་སྟེང་དུ་འདུག་པར་གྱུར། །</s>
  </p>
  <p id="5201">
    <s id="5201:1" flag="alternateSource">ས་སྟེང་དེ་ལ་འདུག་པ་ན། །</s>
  </p>
  <p id="5202">
    <s id="5202:1" flag="alternateSource">དེ་ཡི་མོད་ལ་མཆོད་ཡོན་སྦྱིན། །</s>
  </p>
  <p id="5203">
    <s id="5203:1" flag="alternateSource">སྣ་མའི་མེ་ཏོག་དག་ལ་ནི། །ཙནྡན་བཟང་པོ་གུར་གུམ་བསྲེས། །</s>
    <s id="5203:2">བསྲེས་པའི་ཆུ་དང་ཆུ་གཙང་ནི། །དེ་ཡི་མོད་ལ་དབུལ་བར་བྱ། །</s>
  </p>
  <p id="5204">
    <s id="5204:1" flag="alternateSource">སྔགས་པས་ས་ལ་རབ་བཏུད་ནས། །</s>
  </p>
  <p id="5205">
    <s id="5205:1" flag="alternateSource">ཕན་པའི་བློ་ཡིས་གསོལ་བ་གདབ། །</s>
    <s id="5205:2">དཔའ་བའི་རང་བཞིན་སེམས་ཀྱིས་ནི། །སེམས་ཅན་དེས་ནི་གསོལ་བ་གདབ། །ཚིག་ནི་བཟང་པོ་འདོན་བྱེད་ཅིང་། །རྣར་སྙན་དེ་བཞིན་རྨོངས་པ་མེད། །</s>
  </p>
  <p id="5206">
    <s id="5206:1" flag="alternateSource">སྔགས་ཤེས་ཆོ་ག་འཇིགས་མེད་པས། །དེ་ནས་ཇི་ལྟར་འདོད་པ་འདྲི། །</s>
    <s id="5206:2">འཇམ་དབྱངས་ཡང་དག་དྲན་ནས་ནི། །དེ་ཡི་དུས་སུ་<ref folio="F.251.a"/>འཇིགས་མེད་བྱ། །</s>
  </p>
  <p id="5207">
    <s id="5207:1" flag="alternateSource">གཙུག་པུད་ལྔ་པའི་ཕྱག་རྒྱ་འམ། །གཙུག་ཏོར་ལས་བྱུང་གཞན་པའང་བཅིང་། །དེ་ནས་ཕྱོགས་ནི་བཅིང་བྱ་སྟེ། །</s>
  </p>
  <p id="5208">
    <s id="5208:1" flag="alternateSource">སྟེང་དང་འོག་ཏུའང་དེ་བཞིན་ནོ། །</s>
  </p>
  <p id="5209">
    <s id="5209:1" flag="alternateSource">དེ་ནས་དེ་ཡི་འབྱུང་བ་ཀུན། །བར་དང་ཐ་མར་རབ་ཏུ་བརྗོད། །</s>
  </p>
  <p id="5210">
    <s id="5210:1" flag="alternateSource">དེ་བཞིན་དང་པོ་བར་མའི་དུས། །བྱུང་དང་མ་འོངས་དུས་དག་དང་། །</s>
    <s id="5210:2">དེ་བཞིན་ད་ལྟར་བྱུང་གྱུར་པ། །འོད་ལྡན་དེས་ནི་སྟོན་པར་འགྱུར། །</s>
  </p>
  <p id="5211">
    <s id="5211:1" flag="alternateSource">དེ་བཞིན་འཛུམ་མེད་མིག་གིས་ནི། །ཆགས་བྲལ་དེས་ཟིན་རབ་ཏུ་ལྟ། །</s>
    <s id="5211:2">གང་ཡིན་དེས་བསྟན་ཚིག་གིས་ནི། །བདེན་པར་འགྱུར་གྱི་གཞན་དུ་མིན། །</s>
  </p>
  <p id="5212">
    <s id="5212:1" flag="alternateSource">དེ་བཞིན་གྲུབ་དང་བསྒྲུབ་བྱའི་རྫས། །གང་ཞིག་ཚོགས་ཀྱི་རྣམ་པ་དང་། །</s>
    <s id="5212:2">རང་རྒྱལ་བྱང་ཆུབ་དགྲ་བཅོམ་དང་། །ངེས་པར་བྱང་ཆུབ་ཆེན་པོའང་དེ། །</s>
  </p>
  <p id="5213">
    <s id="5213:1" flag="alternateSource">ངེས་པར་སངས་རྒྱས་ཉིད་རིག་ཉིད། །དེ་བཞིན་བྱང་ཆུབ་སེམས་རིགས་དང་། །</s>
    <s id="5213:2">རིགས་མེད་ཉིད་དང་དུས་དང་ནི། །སེམས་ཅན་སྐལ་ལྡན་བརྗོད་པའང་ཡིན། །</s>
  </p>
  <p id="5214">
    <s id="5214:1" flag="alternateSource">དམ་ཚིག་གིས་ནི་མངོན་མཚོན་པས། །བདེན་པ་ཀུན་ནི་དེས་སྟོན་འགྱུར། །</s>
  </p>
  <p id="5215">
    <s id="5215:1" flag="alternateSource">སྐད་ཅིག་ཙམ་སྟོན་རྣལ་འབྱོར་ལ། །དུས་རིང་དུས་སུ་སྡོད་མ་ཡིན། །</s>
  </p>
  <p id="5216">
    <s id="5216:1" flag="alternateSource">སྐད་ཅིག་དེ་ལ་གང་ཅུང་ཟད། །ཡིད་ལ་བསམས་ཤིང་དོན་དུ་གཉེར། །</s>
  </p>
  <p id="5217">
    <s id="5217:1" flag="alternateSource">མྱུར་དུ་སྔགས་གྲུབ་ཁོ་ན་ལ། །དེ་དག་ཐམས་ཅད་སྟོན་པར་བྱེད། །</s>
  </p>
  <p id="5218">
    <s id="5218:1" flag="alternateSource">ཅི་འདོད་མངོན་པར་རེ་བ་དག །</s>
  </p>
  <p id="5219">
    <s id="5219:1" flag="alternateSource">ཕུན་སུམ་ཚོགས་པ་ཐམས་ཅད་ཐོབ། །</s>
  </p>
  <p id="5220">
    <s id="5220:1" flag="alternateSource">སྔགས་པས་སླར་ནི་གཤེགས་གསོལ་བ། །མྱུར་དུ་མཆོད་ཡོན་ཕུལ་ནས་འགྱེལ། །ཆོ་ག་མཐོང་བའི་ལས་ཀྱིས་ནི། །སྣོད་ནི་ཡང་དག་བསྲུང་བ་བྱ། །</s>
  </p>
  <p id="5221">
    <s id="5221:1" flag="alternateSource">སེམས་ཅན་ལུས་ནི་འགྱེལ་བ་ཡང་། །ས་ཡི་སྟེང་དུ་ཉལ་བ་ཉིད། །གཙུག་ཏོར་སྔགས་དང་ལྡན་པ་ཡི། །སྔགས་ནི་ཆོ་གར་གསུངས་པ་དག །</s>
  </p>
  <p id="5222">
    <s id="5222:1" flag="alternateSource">དེ་ཉིད་ཀྱིས་ནི་བསྲུང་བ་དང་། །ཕྱག་རྒྱ་གཙུག་ཕུད་ལྔ་ཡིས་སོ། །</s>
  </p>
  <p id="5223">
    <s id="5223:1" flag="alternateSource">དེ་ཚེ་ལུས་ནི་བདེ་ལེགས་འགྱུར། །</s>
  </p>
  <p id="5224">
    <s id="5224:1" flag="alternateSource">ས་ཡི་སྟེང་ལས་ལྡང་བར་འགྱུར། །</s>
  </p>
  <p id="5225">
    <s id="5225:1" flag="alternateSource">སེམས་ཅན་ཀུན་ལའང་འཇུག་པ་ཡི། །སྲུང་བ་འདི་ནི་རབ་ཏུ་བརྟག །</s>
  </p>
  <p id="5226">
    <s id="5226:1" flag="alternateSource">སྣོད་ལ་བརྟེན་ཏེ་འཚེ་བྱེད་པར། །གདུག་པའི་སེམས་ཅན་གྱིས་མི་ནུས། །</s>
  </p>
  <p id="5227">
    <s id="5227:1" flag="alternateSource">སྐྱེ་བོ་སྣོད་དུ་གྱུར་པ་ལ། །འདི་ནི་སྲུང་བ་ཆེན་པོ་ཡིན། །</s>
  </p>
  <p id="5228">
    <s id="5228:1" flag="alternateSource">དེ་ཡི་ཚིག་ནི་བར་མར་གནས། །</s>
  </p>
  <p id="5229">
    <s id="5229:1" flag="alternateSource">དབུས་ཀྱི་ཡུལ་གྱིར་རབ་ཏུ་བསྒྲགས། །</s>
    <s id="5229:2"><ref folio="F.251.b"/>ལྷ་ཡི་སྐྱེ་གནས་ལ་བརྟེན་པའི། །འོག་མིན་གཟུགས་དང་ལྡན་པ་དང་། །</s>
    <s id="5229:3">དེ་དང་དེ་ཡི་རྟགས་རྣམས་དང་། །གཟུགས་ནི་རབ་ཏུ་སྣང་བ་ཡིན། །</s>
  </p>
  <p id="5230">
    <s id="5230:1" flag="alternateSource">འདོད་པའི་ཁམས་ཀྱི་དབང་ཕྱུག་དང་། །འདོད་དང་ལྡན་པའི་ལྷ་དག་དང་། །དེ་ལས་དམན་པའི་འགྲོ་བའི་རྟགས། །ཚིག་ཉིད་ཀྱང་ནི་ཤིན་ཏུ་སྙན། །</s>
  </p>
  <p id="5231">
    <s id="5231:1" flag="alternateSource">དེ་ནས་ས་ལ་གནས་པ་དང་། །གཞལ་མེད་ཁང་གནས་ལྷ་རྣམས་ཀྱི། །ཚིག་ནི་ཀུ་ཤའི་གྲོང་ཁྱེར་མཚུངས། །</s>
  </p>
  <p id="5232">
    <s id="5232:1" flag="alternateSource">མ་ག་དྷཱ་ཡི་གནོད་སྦྱིན་ཚིག །</s>
    <s id="5232:2">དེ་བཞིན་ཨངྒའི་ཡུལ་གྱི་ཚིག །ལྟོ་འཕྱེ་ཆེན་པོར་རབ་ཏུ་བསྟན། །</s>
  </p>
  <p id="5233">
    <s id="5233:1" flag="alternateSource">གཟི་བརྗིད་ཆེན་པོ་ནམ་མཁའ་ལྡིང་། །</s>
  </p>
  <p id="5234">
    <s id="5234:1" flag="alternateSource">དེ་དག་ཤར་ཕྱོགས་ཚིག་ཏུ་འགྱུར། །</s>
  </p>
  <p id="5235">
    <s id="5235:1" flag="alternateSource">བང་གའི་ཡུལ་དུ་ཡང་དག་སྐྱེས། །</s>
  </p>
  <p id="5236">
    <s id="5236:1" flag="alternateSource">གང་དག་ཚིག་ཏུ་བསྟན་པ་ནི། །</s>
    <s id="5236:2">དེ་བཞིན་མིའམ་ཅི་ཡི་ཚིག །དེ་ཡི་ཚིག་ཏུ་རབ་བརྟག་བྱ། །</s>
  </p>
  <p id="5237">
    <s id="5237:1" flag="alternateSource">རྟག་ཏུ་པིཎྜའི་ཚིག་གྱུར་པ། །གྲུབ་དང་རལ་གྲིའི་རིག་པ་འཛིན། །</s>
  </p>
  <p id="5238">
    <s id="5238:1" flag="alternateSource">དེ་ཚིག་རིག་པ་འཛིན་པ་དང་། །དྲང་སྲོང་འདོད་པའི་གཟུགས་ཅན་ཡིན། །</s>
  </p>
  <p id="5239">
    <s id="5239:1" flag="alternateSource">དེ་ཚིག་མངོན་ཤེས་ལྔ་དང་ནི། །དྲང་སྲོང་རྣམས་ཀྱིས་ཡོངས་སུ་བརྟགས། །</s>
  </p>
  <p id="5240">
    <s id="5240:1" flag="alternateSource">གང་ཡང་ཡུལ་ཚིག་མ་ག་དྷཱ། །གང་ཡང་ཧ་རི་ཀི་ལའི་ཚིག །མི་གསལ་མི་དོད་ཉིད་དང་ནི། །ཡི་གེ་ཏ་ལ་ཤིན་ཏུ་བརྟེན། །</s>
  </p>
  <p id="5241">
    <s id="5241:1" flag="alternateSource">ལ་ཡི་ཡི་གེ་མང་བའི་ཚིག །ཤ་ཟའི་ཚིག་ཏུ་བརྗོད་པ་ཡིན། །</s>
  </p>
  <p id="5242">
    <s id="5242:1" flag="alternateSource">ལས་ཚོན་ཞེས་བྱའི་གླིང་དང་ནི། །ན་ལི་ཀེ་ར་འབྱུང་བའི་གནས། །</s>
  </p>
  <p id="5243">
    <s id="5243:1" flag="alternateSource">གླིང་ནི་རྩུབ་པར་བྱེད་ཉིད་དང་། །གཅེར་བུ་སྟོབས་ལྡན་བུ་གནས་ཀྱང་། །སེམས་ཅན་དག་བྱེད་གནས་པ་དག །</s>
  </p>
  <p id="5244">
    <s id="5244:1" flag="alternateSource">དེ་བཞིན་འདི་དག་གླིང་ལས་བྱུང་། །</s>
  </p>
  <p id="5245">
    <s id="5245:1" flag="alternateSource">ཡི་གེ་ལ་མང་ཚིག་དག་དང་། །ཚིག་ནི་གསལ་བའི་རྣམ་པ་མེད། །</s>
  </p>
  <p id="5246">
    <s id="5246:1" flag="alternateSource">མི་གསལ་བསྲི་བ་མེད་ཉིད་དང་། །ཁྲོ་བཅས་ཡི་དགས་སྐྱེ་གནས་ཚིག །</s>
    <s id="5246:2">ལྷོ་ཕྱོགས་པ་ཡི་ཚིག་དག་དང་། །ཨནྡྲ་ཀར་ཎ་དྲ་བི་ཌཱ། །སེམས་ཅན་ཀོ་ས་ལ་འབྲོག་གནས་དང་། །སིང་ག་ལ་ཡི་གླིང་དག་ན</s>
  </p>
  <p id="5247">
    <s id="5247:1" flag="alternateSource">ཡི་གེ་ག་དང་རར་བཅས་པ། །དེ་ནི་སྲིན་པོའི་ཚིག་ཏུ་ཤེས། །</s>
  </p>
  <p id="5248">
    <s id="5248:1" flag="alternateSource">དེ་དག་གླིང་ལ་གནས་པ་དེའི། །མིང་ནི་གང་ཞིག་བརྗོད་པ་ཡང་། །མ་མོ་རྣམས་ནི་གཟི་བརྗིད་ཆེ། །</s>
  </p>
  <p id="5249">
    <s id="5249:1" flag="alternateSource">དེ་ཡི་ཚིག་འདིར་གསུངས་པ་ཡིན། །</s>
  </p>
  <p id="5250">
    <s id="5250:1" flag="alternateSource">ཚིག་ནི་ནུབ་ཕྱོགས་ཕྱོགས་མཚམས་དང་། །མ་ལ་བ་ཡི་ཚིག་<ref folio="F.252.a"/>དག་དང་། །བེའུ་ཉ་དང་རྒྱ་མཚོའི་ཚིག །ཤུར་སེ་ཡི་རྣམ་བརྟགས་དང་། །རྒྱ་མཚོ་བཅུ་འདུས་ཆུ་བོ་འདུས། །</s>
  </p>
  <p id="5251">
    <s id="5251:1" flag="alternateSource">དཔལ་མགྲིན་དང་ནི་ཀོ་ཛྭ་རི། །འདི་དག་ཚིག་ལྡན་འཇུག་པ་ནི། །ཉི་མ་ལ་སོགས་གཟའ་མཆོག་གདོན། །དེ་ལས་གཞན་གདོན་གཙོ་བོ་ནི། །ཡུལ་ནི་བ་རི་ཡ་ཏྲའི་ཚིག །ཡུལ་ནི་ཨར་བུ་ཏ་ས་ཧྱ། །རི་ནི་མཱ་ལ་ཡར་གནས་དང་། །ལང་བའི་ཡུལ་དུ་ཡང་དག་སྐྱེས། །</s>
  </p>
  <p id="5252">
    <s id="5252:1" flag="alternateSource">ཚིག་ནི་ཅི་འདྲ་ཡོད་པ་ཡི། །</s>
    <s id="5252:2">དེ་འདྲའི་ཚིག་ཏུ་སྨྲ་བ་ནི། །གྲུལ་བུམ་སྐྱེ་གནས་འཛིན་པ་ཡིན། །</s>
  </p>
  <p id="5253">
    <s id="5253:1" flag="alternateSource">ཡི་གེ་ཤ་ཥ་ས་དང་ནི། །ར་ལ་བ་ལས་ཡང་དག་བྱུང་། །</s>
  </p>
  <p id="5254">
    <s id="5254:1" flag="alternateSource">ཡི་གེ་གྷ་དང་ལྡན་པའི་ཚིག །ལྷ་མ་ཡིན་དུ་ངེས་པར་བསྟན། །</s>
  </p>
  <p id="5255">
    <s id="5255:1" flag="alternateSource">ཁ་ཆེའི་ཡུལ་ལས་བྱུང་བ་དང་། །སྐྱེ་བའི་གནས་ནི་ཀ་བི་ཤ། །</s>
    <s id="5255:2">གནོད་སྦྱིན་རྒྱལ་པོའི་རིགས་ལས་བྱུང་། །</s>
  </p>
  <p id="5256">
    <s id="5256:1" flag="alternateSource">ཕྱག་ན་རྡོ་རྗེའི་རིགས་སུ་བསྟན། །</s>
  </p>
  <p id="5257">
    <s id="5257:1" flag="alternateSource">དེ་དག་ལྔ་ཡི་གཙོ་བོ་ནི། །ཀུན་གྱི་ཚིག་ཏུ་འདོད་པ་ཡིན། །</s>
  </p>
  <p id="5258">
    <s id="5258:1" flag="alternateSource">དེ་བཞིན་དབུས་ཀྱི་ཕྱོགས་གནས་དག །</s>
  </p>
  <p id="5259">
    <s id="5259:1" flag="alternateSource">པདྨའི་རིགས་ཀྱི་སྐྱེ་གནས་རྟེན། །</s>
    <s id="5259:2">ཚིག་དང་འགྲོས་དང་མཚན་མ་ཡང་། །པདྨའི་རིགས་སུ་སྣང་བ་ཡིན། །</s>
  </p>
  <p id="5260">
    <s id="5260:1" flag="alternateSource">རྒྱལ་བའི་སྲས་ཀྱིས་རྣམ་བརྟགས་པ། །སྔ་མ་ཉིད་དུ་བསྟན་པ་ཡིན། །</s>
  </p>
  <p id="5261">
    <s id="5261:1" flag="alternateSource">འདོད་ཆགས་བྲལ་བའི་མཚན་མ་གང་། །རྒྱལ་བའི་མཚན་མར་རབ་ཏུ་འབྱུང་། །</s>
  </p>
  <p id="5262">
    <s id="5262:1" flag="alternateSource">ཡུལ་ཕྱོགས་གང་གི་ཚིག་སྨྲ་བ། །དེར་གནས་འགྲོས་དང་སྤྱོད་པ་ཡིན། །</s>
  </p>
  <p id="5263">
    <s id="5263:1" flag="alternateSource">དེར་བསྟན་སེམས་ཅན་ཉིད་དང་ནི། །འགྲོས་དང་མཚན་མའང་ཀུན་ཏུ་བསྟན། །</s>
  </p>
  <p id="5264">
    <s id="5264:1" flag="alternateSource">ཁ་བ་ཅན་གྱི་ནང་གནས་པ། །དྲི་ཟ་དྲང་སྲོང་སྐྱེ་བོའི་ཚིག །གང་གཱའི་ངོགས་ཀྱི་བྱང་ཕྱོགས་པ། །གནོད་སྦྱིན་ཚིག་ཏུ་རབ་ཏུ་སྣང་། །</s>
  </p>
  <p id="5265">
    <s id="5265:1" flag="alternateSource">རི་ནི་འབིགས་བྱེད་ལ་གནས་པ། །གང་གཱའི་འགྲམ་གྱི་ལྷོ་ཕྱོགས་དང་། །དཔལ་གྱི་རི་བོར་སྐྱེས་གྱུར་དང་། །གང་ཡང་སྐྱེ་བོ་རྣམ་དག་ནི། །སྲིན་པོ་སྐར་མ་ཡི་དགས་དང་། །མ་མོ་ཆ་ལུགས་ངན་པ་དང་། །མི་བཟད་གཟུགས་ཅན་བགེགས་ཆེན་པོ། །གདོན་ནི་ཤིན་ཏུ་མ་རུངས་པ། །</s>
    <s id="5265:2">བརྐམ་ཞིང་གཞན་གྱི་སྲོག་འཕྲོག་བྱེད། །དེ་ཡི་ཚིག་ནི་ཡང་དག་འབྱུང་། །</s>
  </p>
  <p id="5266">
    <s id="5266:1" flag="alternateSource">གང་དག་ཡུལ་ནི་དེ་དག་བརྟག །</s>
  </p>
  <p id="5267">
    <s id="5267:1" flag="alternateSource">དེ་དག་ཡུལ་གྱི་འགྲོས་དང་སྤྱོད། །</s>
  </p>
  <p id="5268">
    <s id="5268:1" flag="alternateSource">དེ་དག་ཚིག་ཏུ་སྨྲ་བ་ནི། །མ་རུངས་གདོན་འཇུག་རྣམ་སྤྱོད་ཡིན། །</s>
  </p>
  <p id="5269">
    <s id="5269:1" flag="alternateSource">འདི་དག་གཞན་ཡང་མང་པོ་ནི། །གང་གི་<ref folio="F.252.b"/>སྤྱོད་འགྲོས་སྤྱོད་པ་དང་། །</s>
    <s id="5269:2">རྣམ་པ་སྣ་ཚོགས་ཚུལ་དང་ནི། །རྣམ་པ་སྣ་ཚོགས་མཚན་ཉིད་དང་། །</s>
    <s id="5269:3">རྣམ་པ་སྣ་ཚོགས་སེམས་ཅན་གཙོ། །རྣམ་པ་སྣ་ཚོགས་སྐྱེ་གནས་འདོད། །</s>
  </p>
  <p id="5270">
    <s id="5270:1" flag="alternateSource">དེ་ལྟར་གདོན་འཇུག་མཚན་མ་ནི། །མཚན་ཉིད་འགྲོས་དང་སྤྱོད་པ་ཡིན། །</s>
  </p>
  <p id="5271">
    <s id="5271:1" flag="alternateSource">མི་རྣམས་ཀྱི་ནི་བདེ་སྐྱེད་པ། །སེམས་ཅན་དུ་ཡང་བྱ་བ་སྟེ། །</s>
  </p>
  <p id="5272">
    <s id="5272:1" flag="alternateSource">གཞོན་ནུ་སྣ་ཚོགས་ཡང་དག་འབྱུང་། །</s>
  </p>
  <p id="5273">
    <s id="5273:1" flag="alternateSource">བསྲུང་བའི་དོན་དུ་རབ་སྦྱར་བྱ། །</s>
  </p>
  <p id="5274">
    <s id="5274:1" flag="alternateSource">ཡི་གེ་དྲུག་པས་བྱ་བ་ནི། །ཕྱག་རྒྱ་ཆེན་པོ་དང་ལྡན་པའི། །སྔགས་ཉིད་ཁོ་ན་བཟླས་བྱས་ན། །</s>
  </p>
  <p id="5275">
    <s id="5275:1" flag="alternateSource">བསྲུང་བ་ཆེན་པོར་འགྱུར་བ་ཡིན། །</s>
  </p>
  <p id="5276">
    <s id="5276:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། གདོན་འཇུག་པའི་སྤྱོད་པའི་ཆོ་གའི་ལེའུ་རབ་འབྱམ་ལས། ཉི་ཤུ་རྩ་ལྔ་པ་རྫོགས་སོ།། །།</s>
  </p>
  <p id="5277">
    <s id="5277:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས། གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ནས་</s>
  </p>
  <p id="5278">
    <s id="5278:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="5278:2">འཇམ་དཔལ་ཁྱོད་ཀྱི་སྔགས་རྣམས་རྒྱུད་ཐམས་ཅད་ལ་ཡང་དག་པར་འཇུག་པ། </s>
    <s id="5278:3">རིག་པ་ཐམས་ཅད་ལ་འོས་པ། དུས་དཔག་ཏུ་མེད་པའི་ཡོན་ཏན་མ་ལུས་པའི་འབྲས་བུ་འབྱུང་བ་ཡང་རྗེས་སུ་འབྲེལ་བའི་མཚན་མའི་ཚད་ཡོད་དེ</s>
  </p>
  <p id="5279">
    <s id="5279:1" flag="alternateSource">དེ་འགྲུབ་པར་བྱ་བའི་རྒྱུར་བཤད་པ་ནི་འདི་ལྟ་སྟེ། </s>
  </p>
  <p id="5280">
    <s id="5280:1" flag="alternateSource">སྐྱེ་བ་གཞན་གྱིས་འགྲུབ་པ་ཉིད། །དུས་ཀྱི་རྒྱུས་ནི་འགྲུབ་པ་མེད། །</s>
  </p>
  <p id="5281">
    <s id="5281:1" flag="alternateSource">དེ་ཡི་ཚད་དང་སྦྱོར་བ་ནི། །སྔོན་བྱུང་རྒྱུ་ལས་བྱུང་བ་ཡིན། །</s>
  </p>
  <p id="5282">
    <s id="5282:1" flag="alternateSource">རྩེ་གཅིག་བདག་གིར་བྱེད་པས་འགྲུབ། །</s>
  </p>
  <p id="5283">
    <s id="5283:1" flag="alternateSource">གྲུབ་པ་རིགས་པ་རྣམ་དཔྱོད་པའོ། །</s>
  </p>
  <p id="5284">
    <s id="5284:1" flag="alternateSource">རིགས་པ་གཞོན་ནུ་ཁྱོད་བསྟེན་ན། །</s>
  </p>
  <p id="5285">
    <s id="5285:1" flag="alternateSource">ལུས་ཅན་ཀུན་ལ་རབ་ཏུ་སྣང་། །</s>
  </p>
  <p id="5286">
    <s id="5286:1" flag="alternateSource">མཐར་གྱིས་བྱས་པའི་ལས་རྣམས་ནི། །རིགས་པ་ཞེས་ནི་བྱ་བ་ཡིན། །</s>
  </p>
  <p id="5287">
    <s id="5287:1" flag="alternateSource">དཔའ་བོའི་རིགས་ལྡན་དེ་སྦྱོར་བས། །གྲུབ་པ་མཆོག་ནི་ཐོབ་པར་འགྱུར། །</s>
  </p>
  <p id="5288">
    <s id="5288:1" flag="alternateSource">གྲུབ་མེད་བསྒྲུབ་བྱའི་ལས་རྣམས་མེད། །</s>
  </p>
  <p id="5289">
    <s id="5289:1" flag="alternateSource">ལས་རྣམས་མེད་པར་འགྲུབ་པའང་མེད། །</s>
  </p>
  <p id="5290">
    <s id="5290:1" flag="alternateSource">ལས་དང་བྱེད་པར་ཡང་དག་ལྡན། །</s>
  </p>
  <p id="5291">
    <s id="5291:1" flag="alternateSource">ཡང་དག་ལྡན་པས་གྲུབ་པ་འཐོབ། །</s>
  </p>
  <p id="5292">
    <s id="5292:1" flag="alternateSource">ཆོ་ག་ལྡན་པའི་རྒྱུ་ཡིས་ནི། །གནས་པ་མཆོག་ནི་ཐོབ་པར་འགྱུར། །</s>
  </p>
  <p id="5293">
    <s id="5293:1" flag="alternateSource">སྔགས་པ་སྔགས་ནི་མི་སྒྲོགས་ན། །</s>
  </p>
  <p id="5294">
    <s id="5294:1" flag="alternateSource">སྔགས་མིན་པ་ཡང་<ref folio="F.253.a"/>སྔགས་པར་འགྱུར། །</s>
  </p>
  <p id="5295">
    <s id="5295:1" flag="alternateSource">ཐུབ་པའི་ལས་ནི་ཡང་དག་སྤྱོད། །</s>
  </p>
  <p id="5296">
    <s id="5296:1" flag="alternateSource">གྲུབ་པ་རྒྱས་པ་ཐོབ་པར་འགྱུར། །</s>
  </p>
  <p id="5297">
    <s id="5297:1" flag="alternateSource">རིགས་ཀྱི་ས་བོན་ལ་བརྟེན་ན། །</s>
  </p>
  <p id="5298">
    <s id="5298:1" flag="alternateSource">བློ་ཡི་མཆོག་ལ་གནས་པར་འགྱུར། །</s>
  </p>
  <p id="5299">
    <s id="5299:1" flag="alternateSource">གནས་མཆོག་དམ་པར་ངེས་སྡོམ་ན། །</s>
  </p>
  <p id="5300">
    <s id="5300:1" flag="alternateSource">དང་པོའི་བགྲོད་པ་ཐོབ་པར་འགྱུར། །</s>
  </p>
  <p id="5301">
    <s id="5301:1" flag="alternateSource">བློ་དང་བསམ་པ་ལེགས་གནས་ན། །</s>
  </p>
  <p id="5302">
    <s id="5302:1" flag="alternateSource">ནད་མེད་གོ་འཕང་འཐོབ་པར་འགྱུར། །</s>
  </p>
  <p id="5303">
    <s id="5303:1" flag="alternateSource">གང་གི་དུས་དང་མཚན་མ་ལས། །དུས་མིན་གྲུབ་པར་འདོད་པ་ནི། །མདོར་ན་བརྒྱ་བྱིན་ཡིན་ན་</s>
  </p>
  <p id="5304">
    <s id="5304:1" flag="alternateSource">ཡང་། །དེ་ཡི་སྔགས་རྣམས་མི་འགྲུབ་བོ། །</s>
    <s id="5304:2">འབྱུང་པོ་སྐྱེ་བོ་མི་ཕན་དང་། །དུས་མིན་པར་ཡང་རྩོམ་པ་ཡང་། །</s>
    <s id="5304:3">བདག་ཉིད་ཆེན་པོ་ཚངས་པ་ཡང་། །དེ་ལ་གྲུབ་པ་མི་སྣང་ངོ་། །</s>
    <s id="5304:4">སྙོམ་དང་སྲེད་དང་ཡང་དག་ལྡན། །</s>
  </p>
  <p id="5305">
    <s id="5305:1" flag="alternateSource">དྲེགས་དང་ང་རྒྱལ་ལྡན་པ་དང་། །ལྷོད་དང་ཡུན་རིང་འཐབ་ལ་དགའ། །</s>
  </p>
  <p id="5306">
    <s id="5306:1" flag="alternateSource">གྲོང་གི་སྐྱེ་བོ་ལ་རྟག་དགའ། །</s>
  </p>
  <p id="5307">
    <s id="5307:1" flag="alternateSource">ལེ་ལོ་ཕན་ཚུན་སྦྱོར་བ་ལ། །འདི་ལ་གྲུབ་པ་ག་ལ་ཡོད། །</s>
  </p>
  <p id="5308">
    <s id="5308:1" flag="alternateSource">གང་ཡང་ལྷ་ཡི་བླ་མ་དང་། །གང་ཡང་རྟག་ཏུ་ལྷ་མིན་བླ། །</s>
  </p>
  <p id="5309">
    <s id="5309:1" flag="alternateSource">སྔགས་རྣམས་དེ་དག་གིས་བསྒྲུབ་ཀྱང་། །ཆོ་ག་སྤངས་ན་ནུས་མེད་ཡིན། །</s>
  </p>
  <p id="5310">
    <s id="5310:1" flag="alternateSource">དེ་བཞིན་ཆོ་གའི་ལས་ཉམས་ན། །</s>
  </p>
  <p id="5311">
    <s id="5311:1" flag="alternateSource">སེམས་ནི་རྣམ་པར་རྨོངས་པར་བྱེད། །</s>
  </p>
  <p id="5312">
    <s id="5312:1" flag="alternateSource">དེ་བས་སྔགས་ནི་བཟླ་མི་བྱ། །</s>
  </p>
  <p id="5313">
    <s id="5313:1" flag="alternateSource">ཆོ་ག་མེད་པར་རིགས་པ་མིན། །</s>
  </p>
  <p id="5314">
    <s id="5314:1" flag="alternateSource">བྱིས་པ་རྣམས་ཀྱིས་མཐོང་བ་རྨོངས། །</s>
  </p>
  <p id="5315">
    <s id="5315:1" flag="alternateSource">དེ་ལྟ་བུས་ནི་སྐྱེད་པར་འགྱུར། །</s>
  </p>
  <p id="5316">
    <s id="5316:1" flag="alternateSource">དེ་བས་བྱིས་པ་རྨོངས་པ་ཡང་། །ཤིན་ཏུ་དཀའ་བའི་འགྲོ་བར་ལྷུང་། །</s>
  </p>
  <p id="5317">
    <s id="5317:1" flag="alternateSource">དེ་ནས་དེ་དག་སྔགས་སྤྱོད་པ། །དེ་ལས་དེ་དག་དྲང་བ་ཡང་། །</s>
    <s id="5317:2">མཐར་གྱིས་དེ་དག་གྲུབ་པ་ནི། །</s>
    <s id="5317:3">དགེ་བ་འགྲོ་བ་རབ་ཏུ་འཐོབ། །</s>
  </p>
  <p id="5318">
    <s id="5318:1" flag="alternateSource">དེ་ལས་ཟློས་པའི་སྔགས་པས་ནི། །མི་གཡོ་ཞི་བའི་གནས་སུ་འཇོག །</s>
  </p>
  <p id="5319">
    <s id="5319:1" flag="alternateSource">དེ་བཞིན་གཤེགས་པའི་སྔགས་བཟླས་པ། །དེ་ལྟར་སྔགས་རྣམས་དོན་ཡོད་དེ། །</s>
  </p>
  <p id="5320">
    <s id="5320:1" flag="alternateSource">སེམས་ཅན་མིག་ཟུར་གྱིས་བལྟས་པའང་། །རྗེས་སུ་གཟུང་བ་ཉིད་དུ་འགྱུར། །</s>
  </p>
  <p id="5321">
    <s id="5321:1" flag="alternateSource">དེ་དག་དགེ་བའི་བཤེས་གཉེན་ཏེ། །</s>
  </p>
  <p id="5322">
    <s id="5322:1" flag="alternateSource">འདི་དག་སེམས་ཅན་མཉེས་གཤིན་པའོ། །</s>
  </p>
  <p id="5323">
    <s id="5323:1" flag="alternateSource">འདི་དག་གྲུབ་པར་བསྟན་པ་སྟེ། །</s>
  </p>
  <p id="5324">
    <s id="5324:1" flag="alternateSource">ཐེག་གསུམ་མཉམ་པ་ཉིད་ཞི་བ། །</s>
    <s id="5324:2">དེ་བས་རྣམ་ཀུན་རབ་འབད་ནས། །</s>
  </p>
  <p id="5325">
    <s id="5325:1" flag="alternateSource">མཉམ་པར་བཞག་ཅིང་སྔགས་ཟློས་བྱ། །</s>
  </p>
  <p id="5326">
    <s id="5326:1" flag="alternateSource">སྔགས་ཟློས་རབ་ཏུ་སྦྱོར་བྱེད་པ། །སྔགས་ནི་ཆོ་ག་མེད་པར་སྤྱོད། །</s>
  </p>
  <p id="5327">
    <s id="5327:1" flag="alternateSource">ཡུན་རིང་དུས་སུ་འཁོར་བ་ན། །</s>
  </p>
  <p id="5328">
    <s id="5328:1" flag="alternateSource"><ref folio="F.253.b"/>ནམ་ཞིག་ཅིག་ན་གྲུབ་པར་འདོད། །</s>
  </p>
  <p id="5329">
    <s id="5329:1" flag="alternateSource">ཤིན་ཏུ་ཡུན་རིང་དུས་སོང་ནས། །</s>
  </p>
  <p id="5330">
    <s id="5330:1" flag="alternateSource">སྔགས་རྣམས་གྲུབ་པར་སྣང་བའོ། །</s>
  </p>
  <p id="5331">
    <s id="5331:1" flag="alternateSource">ཆོ་ག་ལྡན་པའི་སྔགས་ཀྱིས་ནི། །མྱུར་དུ་གྲུབ་པ་རབ་ཏུ་འཐོབ། །</s>
  </p>
  <p id="5332">
    <s id="5332:1" flag="alternateSource">འབྲས་བུ་འགྲུབ་པར་མཐོང་བ་སྟེ། །</s>
  </p>
  <p id="5333">
    <s id="5333:1" flag="alternateSource">འབྲས་མེད་སྔགས་ནི་གསུང་བ་མིན། །</s>
  </p>
  <p id="5334">
    <s id="5334:1" flag="alternateSource">གསང་སྔགས་འབྲས་བུ་ལྡན་པ་ནི། །ཚེ་འདི་ཉིད་ལ་གྲུབ་པར་གསུངས། །</s>
  </p>
  <p id="5335">
    <s id="5335:1" flag="alternateSource">གྲུབ་བྱེད་འབྲས་བུ་ལས་མ་ཡིན། །</s>
  </p>
  <p id="5336">
    <s id="5336:1" flag="alternateSource">ལས་མེད་པར་ཡང་འབྲས་མི་འདོད། །</s>
  </p>
  <p id="5337">
    <s id="5337:1" flag="alternateSource">འབྲས་བུ་ལས་དང་ཡང་དག་ལྡན། །</s>
  </p>
  <p id="5338">
    <s id="5338:1" flag="alternateSource">འབྲས་བཅས་ལས་སུ་བསྟན་པ་ཡིན། །</s>
  </p>
  <p id="5339">
    <s id="5339:1" flag="alternateSource">དེ་བས་སྐྱེ་དང་རྒ་སྤངས་པ། །དེ་ལྟར་ཡང་དག་བྱུང་གྱུར་པ། །</s>
    <s id="5339:2">འཇིག་རྟེན་ཞི་བར་གསུངས་པ་སྟེ། །</s>
  </p>
  <p id="5340">
    <s id="5340:1" flag="alternateSource">ཞི་བ་སྲིད་ལས་རྣམ་གྲོལ་ཡིན། །</s>
  </p>
  <p id="5341">
    <s id="5341:1" flag="alternateSource">བདག་ཉིད་ཆེན་པོ་དེར་འགྲོར་གཏོགས། །</s>
  </p>
  <p id="5342">
    <s id="5342:1" flag="alternateSource">སངས་རྒྱས་ཆོས་ནི་རྗེས་སུ་བསྟན། །</s>
  </p>
  <p id="5343">
    <s id="5343:1" flag="alternateSource">འཇིག་རྟེན་ཕྱིན་ཅི་ལོག་དུས་སུ། །དེ་ལ་གྲུབ་པ་རབ་ཏུ་སྣང་། །</s>
  </p>
  <p id="5344">
    <s id="5344:1" flag="alternateSource">ཚེ་འདི་ཉིད་ལའང་གྲུབ་འགྱུར་ཏེ། །</s>
  </p>
  <p id="5345">
    <s id="5345:1" flag="alternateSource">ཚེ་རབས་གཞན་དུའང་འབྱུང་བར་འགྱུར། །</s>
  </p>
  <p id="5346">
    <s id="5346:1" flag="alternateSource">ཞི་བའི་ལམ་ནི་འདུས་མ་བྱས། །མཐར་ཐུག་ཞི་བའི་བར་དུ་འགྱུར། །</s>
  </p>
  <p id="5347">
    <s id="5347:1" flag="alternateSource">གང་དུ་འཇིག་རྟེན་རྣམ་བསྟན་པ། །ཞི་བའི་གནས་ནི་དྲི་མེད་བཟང་། །</s>
  </p>
  <p id="5348">
    <s id="5348:1" flag="alternateSource">སངས་རྒྱས་ཉིད་ནི་ལེགས་བསྟན་པ། །རྒྱལ་བས་ཀུན་ཏུ་བསྟན་པ་ཡིན། །</s>
  </p>
  <p id="5349">
    <s id="5349:1" flag="alternateSource">དེ་ལ་མཐར་ནི་དེ་དག་ཕྱིན། །</s>
  </p>
  <p id="5350">
    <s id="5350:1" flag="alternateSource">སྔགས་གྲུབ་པར་ནི་གསུངས་པ་ཡིན། །</s>
  </p>
  <p id="5351">
    <s id="5351:1" flag="alternateSource">རང་རིག་སོ་སོའི་རྒྱལ་བ་ཡིས། །སྔགས་འདི་བསྟན་པ་མ་ཡིན་ཏེ། །</s>
  </p>
  <p id="5352">
    <s id="5352:1" flag="alternateSource">ཐུབ་ཟླ་རྫུ་འཕྲུལ་ཆེན་པོ་ཡིས། །འཇིག་རྟེན་དག་ལ་སྔགས་བསྟན་ཏོ། །</s>
  </p>
  <p id="5353">
    <s id="5353:1" flag="alternateSource">ཚེ་འདིར་ལུས་ཅན་རྣམས་ལ་ནི། །མངོན་སུམ་དུ་ནི་གྲུབ་པ་བསྟན། །</s>
  </p>
  <p id="5354">
    <s id="5354:1" flag="alternateSource">དེ་ཉིད་སྟོང་པ་རིག་པ་ཡིས། །སྔགས་ནི་སངས་རྒྱས་ཉིད་དུ་སྟོན། །</s>
  </p>
  <p id="5355">
    <s id="5355:1" flag="alternateSource">རྩོད་དུས་ཐ་མའི་དུས་དག་ཏུ། །ཞི་བའི་དེ་ཉིད་ཁྱད་པར་དུ། །སྔགས་འགྲུབ་པར་ནི་མི་འགྲོ་ཞིང་། །མྱུར་བའི་ལས་ལའང་འགྲུབ་པ་མེད། །</s>
  </p>
  <p id="5356">
    <s id="5356:1" flag="alternateSource">དེ་ཡི་དུས་སུ་སྦྱོར་བ་ནི། །ཆོ་ག་མཐོང་བའི་ལས་དག་གིས། །</s>
    <s id="5356:2">སྔགས་རྒྱུད་ཤེས་པས་སྒྲུབ་བོ་ཞེས། །བསྟན་པ་འདི་ལ་ཐུབ་པས་གསུངས། །</s>
  </p>
  <p id="5357">
    <s id="5357:1" flag="alternateSource">དེ་བཞིན་གཤེགས་པ་བཞུགས་པ་ན། །</s>
  </p>
  <p id="5358">
    <s id="5358:1" flag="alternateSource">གྲུབ་མཆོག་མྱུར་དུ་གྲུབ་པར་འདོད། །</s>
  </p>
  <p id="5359">
    <s id="5359:1" flag="alternateSource">དེ་བཞིན་བར་མའི་དུས་དག་ཏུ། །བར་མའི་གྲུབ་པ་ཉེ་བར་བསྟན། །</s>
  </p>
  <p id="5360">
    <s id="5360:1" flag="alternateSource">ཐ་མའི་དུས་ལ་བརྟེན་ནས་ནི། །ཐ་མའི་གྲུབ་པར་གསུངས་<ref folio="F.254.a"/>པ་ཡིན། །</s>
  </p>
  <p id="5361">
    <s id="5361:1" flag="alternateSource">བཟང་པོ་ཡི་ནི་དུས་དག་ལ། །དེ་བཞིན་ནམ་མཁར་འགྲོ་བ་དང་། །</s>
    <s id="5361:2">སྔགས་རྣམས་ཀུན་ནི་རབ་འགྲུབ་པར། །འཇིག་རྟེན་འདྲེན་པས་བསྟན་པ་ཡིན། །</s>
  </p>
  <p id="5362">
    <s id="5362:1" flag="alternateSource">དེ་དུས་རྒྱལ་བའི་དབང་པོ་ནི། །རིགས་ཀྱི་མཆོག་དེ་རབ་ཏུ་འགྲུབ། །</s>
  </p>
  <p id="5363">
    <s id="5363:1" flag="alternateSource">པདྨའི་རིགས་ནི་བར་མར་འགྲུབ། །</s>
  </p>
  <p id="5364">
    <s id="5364:1" flag="alternateSource">དུས་ཀྱི་མཐའ་ལ་རྡོ་རྗེའི་རིགས། །</s>
  </p>
  <p id="5365">
    <s id="5365:1" flag="alternateSource">ཁ་ཅིག་སྨོན་ལམ་དབང་གིས་ནི། །ཐམས་ཅད་དུ་ནི་སྔགས་རྣམས་འགྲུབ། །</s>
  </p>
  <p id="5366">
    <s id="5366:1" flag="alternateSource">སྤྱན་རས་གཟིགས་དང་འཇམ་དཔལ་དང་། །སྒྲོལ་མ་ཁྲོ་གཉེར་གནོད་སྦྱིན་རྒྱལ། །</s>
  </p>
  <p id="5367">
    <s id="5367:1" flag="alternateSource">རིན་ཆེན་རིགས་སྤྱོད་གནོད་སྦྱིན་ནི། །དུས་རྣམས་ཀུན་ཏུ་འགྲུབ་པར་འགྱུར། །</s>
  </p>
  <p id="5368">
    <s id="5368:1" flag="alternateSource">ལྷ་རྣམས་ཀུན་གྱི་སྔགས་གཞན་ནི། །གང་ཡང་ཆགས་ཅན་གྱིས་རབ་སྦྱར། །</s>
  </p>
  <p id="5369">
    <s id="5369:1" flag="alternateSource">རྩོད་པའི་དུས་སུ་འགྲུབ་འགྱུར་ཞིང་། །འཇིག་རྟེན་པ་ཡི་བསྟན་པའང་འགྲུབ། །</s>
  </p>
  <p id="5370">
    <s id="5370:1" flag="alternateSource">ལྷ་དང་མི་དང་ལྷ་མིན་གྱི། །</s>
    <s id="5370:2">དབང་པོ་གནོད་སྦྱིན་སྲིན་པོ་དང་། །དྲང་སྲོང་ནམ་མཁའ་ལྡིང་དང་ནི། །ཤ་ཟ་འབྱུང་པོ་གཟའ་ཚོགས་དང་། །</s>
    <s id="5370:3">མི་དང་མི་མ་ཡིན་པ་དང་། །འདོད་པའི་ཁམས་ན་གནས་པ་ཡི། །</s>
    <s id="5370:4">བསོད་ནམས་ལྡན་པ་རྫུ་འཕྲུལ་ཆེ། །</s>
  </p>
  <p id="5371">
    <s id="5371:1" flag="alternateSource">མ་རུངས་ལས་ནི་མི་བཟད་ལྡན། །</s>
  </p>
  <p id="5372">
    <s id="5372:1" flag="alternateSource">བརྒྱ་བྱིན་ཚངས་པ་དྲག་པོ་དང་། །དབང་ལྡན་དེ་བཞིན་གཞན་དག་ཀྱང་། །</s>
    <s id="5372:2">ཁྱབ་འཇུག་འབྱུང་པོ་ཐམས་ཅད་དང་། །རྫུ་འཕྲུལ་ཆེན་པོའི་སྔགས་བསྟན་པ། །</s>
    <s id="5372:3">དེ་དག་དུས་ཀྱི་ཐ་མ་ལ། །བཟླས་པས་འགྲུབ་པར་འགྱུར་བ་ཡིན། །</s>
  </p>
  <p id="5373">
    <s id="5373:1" flag="alternateSource">དེ་དུས་འཇིགས་པ་ཆེན་པོ་ལ། །སྡང་བའི་ལས་ནི་དེ་བཞིན་འགྲུབ། །</s>
  </p>
  <p id="5374">
    <s id="5374:1" flag="alternateSource">འབྱུང་པོ་དབང་དང་དགུག་བྱ་བ། །ས་སྟེང་ཤ་ཟའི་ལས་དག་འགྲུབ། །</s>
  </p>
  <p id="5375">
    <s id="5375:1" flag="alternateSource">དོན་མེད་གྲུབ་པར་སྣང་བ་སྟེ། །</s>
  </p>
  <p id="5376">
    <s id="5376:1" flag="alternateSource">འཇིག་རྟེན་ཕ་རོལ་དག་ཏུ་སྨོད། །</s>
    <s id="5376:2">དེས་ན་རྒྱལ་བའི་དབང་པོ་ཡི། །དེ་དུས་འཇིགས་པ་ཆེན་པོ་ཡང་། །འཇམ་པའི་དབྱངས་ཀྱིས་ཡང་དག་བསྟན། །</s>
  </p>
  <p id="5377">
    <s id="5377:1" flag="alternateSource">ཀུན་ལ་རྗེས་གཟུང་གཙོར་བྱས་ནས། །</s>
  </p>
  <p id="5378">
    <s id="5378:1" flag="alternateSource">ཟློས་པ་ལ་ནི་སྔགས་གཟུགས་ཀྱིས། །ཟློས་པ་བསྟན་པ་ལ་དད་ཅིང་། །</s>
    <s id="5378:2">དཀོན་མཆོག་གསུམ་ལ་མཆོད་བྱེད་ལ། །དེ་ཚེ་སེམས་ཅན་སྔགས་གཟུགས་ཀྱིས། །གདུལ་བར་བྱེད་པར་འགྱུར་བ་ཡིན། །</s>
  </p>
  <p id="5379">
    <s id="5379:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས་<ref folio="F.254.b"/>ཆོ་ག་ངེས་པར་སྡོམ་པའི་དུས་ཀྱི་ལེའུ་རབ་འབྱམ་ལས། ཉི་ཤུ་རྩ་དྲུག་པ་རྫོགས་སོ།། །།</s>
  </p>
  <p id="5380">
    <s id="5380:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ལ་གཟིགས་ནས་</s>
  </p>
  <p id="5381">
    <s id="5381:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="5381:2">འཇམ་དཔལ་ཁྱོད་ཀྱི་ཆོ་གའི་རྒྱལ་པོ་ཆོས་ཀྱི་དབྱིངས་ཀྱི་མཛོད། </s>
  </p>
  <p id="5382">
    <s id="5382:1" flag="alternateSource">དེ་བཞིན་གཤེགས་པའི་སྙིང་པོ། ཆོས་ཀྱི་དབྱིངས་ཀྱི་རྒྱུ་མཐུན་པའི་རྗེས་སུ་སྤྱོད་པ། </s>
    <s id="5382:2">མདོ་ཆེན་པོའི་མཆོག །རིན་པོ་ཆེའི་ལེའུ་དེ་བཞིན་གཤེགས་པའི་གསང་བའི་མཆོག་རྗེས་སུ་གནང་བ། </s>
    <s id="5382:3">སྔགས་ཀྱི་མཆོག་སྒྲུབ་པ་ལ་རྒྱུ་མཚན་ཤེས་པ་དང་རྟགས་དང་དུས་གཞན་ཤེས་པའི་སྒྲུབ་པའི་ཐབས་རྣམས་ངེས་པར་བསྟན་ཅིང་ཡང་དག་པར་བསྟན་ནོ། །</s>
  </p>
  <p id="5383">
    <s id="5383:1" flag="alternateSource">འབྱུང་པོ་ཐམས་ཅད་ཀྱི་སྒྲ་སྒྲོགས་པ་དང་སེམས་ཅན་དང་སེམས་ཅན་མ་ཡིན་པའི་མིང་གི་སྒྲར་འགྱུར་བ་ནི། </s>
    <s id="5383:2">སྒྲ་ལས་བྱུང་བའི་མིང་དུ་ཤེས་པ་དང་སྒྲ་ལས་བྱུང་བ་མ་ཡིན་པར་བསྟན་པ་དང་དེ་བཞིན་དུ་འདྲེན་མ་དང་ལྡན་པའི་སྔགས་རྣམས་ནི་རྣམ་པ་གསུམ་དུ་བྱ་བ་ཡིན་ཏེ</s>
  </p>
  <p id="5384">
    <s id="5384:1" flag="alternateSource">སྒྲ་བཟང་ཡང་དག་ལྡན་པ་དང་། །རྟག་ཏུ་དོན་དང་རབ་ཏུ་འབྲེལ། །</s>
  </p>
  <p id="5385">
    <s id="5385:1" flag="alternateSource">ཟུར་ཆག་ཚིག་དང་རྟག་ཏུ་བྲལ། །</s>
  </p>
  <p id="5386">
    <s id="5386:1" flag="alternateSource">ལེགས་པར་སྦྱར་དོན་གྱིས་བརྒྱན་པ། །ཕྱི་རོལ་གྲུབ་མཐའ་ཡོད་མ་ཡིན། །</s>
  </p>
  <p id="5387">
    <s id="5387:1" flag="alternateSource">འཕགས་པའི་སྔགས་སུ་རབ་ཏུ་བསྒྲགས། །</s>
    <s id="5387:2">རྟག་ཏུ་ཚིག་དོན་ལྡན་པ་སྟེ། །</s>
  </p>
  <p id="5388">
    <s id="5388:1" flag="alternateSource">རྣམ་པ་གསུམ་གྱི་དབྱེ་བར་འགྱུར། །</s>
  </p>
  <p id="5389">
    <s id="5389:1" flag="alternateSource">རིང་དང་ཐུང་དང་དེ་བཞིན་དུ། །བར་མའི་ཡི་གེས་བརྒྱན་པའང་ཡིན། །</s>
  </p>
  <p id="5390">
    <s id="5390:1" flag="alternateSource">སྔགས་ཀྱི་ལྷ་མོར་གྱུར་པ་ནི། །དབྱངས་ཡིག་སྡེབ་སྦྱོར་གྱིས་བརྒྱན་པ། །</s>
    <s id="5390:2">ངག་ནི་ལེགས་སྦྱར་ལེགས་སྦྱར་མིན། །</s>
  </p>
  <p id="5391">
    <s id="5391:1" flag="alternateSource">ཅི་སྟེ་དོན་དང་དོན་མེད་མིན། །</s>
  </p>
  <p id="5392">
    <s id="5392:1" flag="alternateSource">དོན་ལྡན་ཚིག་དང་དོན་མེད་ཚིག །སྔགས་དོན་རྣམ་པར་གསུངས་པ་ཡིན། །</s>
  </p>
  <p id="5393">
    <s id="5393:1" flag="alternateSource">རྣམ་རྟོག་མང་པོའི་ཚིག་དག་ནི། །འཇིག་རྟེན་པ་རྣམས་ཀུན་གྱི་སྔགས། །</s>
  </p>
  <p id="5394">
    <s id="5394:1" flag="alternateSource">གཅིག་དང་གཉིས་ཀྱི་ཡི་གེ་དག །</s>
  </p>
  <p id="5395">
    <s id="5395:1" flag="alternateSource">སྡེབ་སྦྱོར་དབྱངས་ཡིག་བཟང་པོའི་གཞི། །</s>
    <s id="5395:2">གསུམ་དང་བཞི་དང་ལྔ་དང་དྲུག །དེ་བཞིན་བདུན་པ་བརྒྱད་པ་ཡིན། །</s>
  </p>
  <p id="5396">
    <s id="5396:1" flag="alternateSource">དགུ་པ་བཅུ་པ་དེ་བཞིན་དུ། །ཡི་གེ་དག་ནི་གྲུབ་པར་འདོད། །</s>
  </p>
  <p id="5397">
    <s id="5397:1" flag="alternateSource">ཡི་གེ་བཅུ་དང་ཡང་དག་ལྡན། །</s>
  </p>
  <p id="5398">
    <s id="5398:1" flag="alternateSource">ཡི་གེ་རྣམས་ཀྱི་གནས་པ་མཉན། །</s>
  </p>
  <p id="5399">
    <s id="5399:1" flag="alternateSource">ཇི་སྲིད་འདི་དག་བཅུ་འགྱུར་ནི། །ས་སྟེང་འདི་ལ་ཡི་གེ་མཐོང་། །</s>
  </p>
  <p id="5400">
    <s id="5400:1" flag="alternateSource">ཡི་གེ་དྲུག་<ref folio="F.255.a"/>དང་ཉི་ཤུ་དང་། །ཡི་གེ་གཅིག་གི་བར་དུ་འགྱུར། །</s>
  </p>
  <p id="5401">
    <s id="5401:1" flag="alternateSource">འདི་ཙམ་ཚད་ཀྱི་ཡི་གེ་ནི། །སྔགས་ཀྱི་ཚིག་ནི་རྟག་ཏུ་སྦྱར། །</s>
  </p>
  <p id="5402">
    <s id="5402:1" flag="alternateSource">རྐང་པ་བཞི་དང་ཡང་དག་ལྡན། །</s>
  </p>
  <p id="5403">
    <s id="5403:1" flag="alternateSource">སྔགས་ནི་དོན་ཀུན་སྒྲུབ་པའོ། །</s>
  </p>
  <p id="5404">
    <s id="5404:1" flag="alternateSource">མཆོག་ནི་རབ་མཆོག་དོན་ལྡན་པ། །སྔགས་ནི་གང་ཞིག་རྒྱལ་བས་གསུངས། །</s>
  </p>
  <p id="5405">
    <s id="5405:1" flag="alternateSource">དེ་སྲས་རྒྱལ་བའི་སྲས་དག་གིས། །གསུངས་པ་དག་ནི་བར་མ་ཡིན། །</s>
  </p>
  <p id="5406">
    <s id="5406:1" flag="alternateSource">འཇིག་རྟེན་ཀུན་གྱིས་བསྟན་པ་ཡི། །སྔགས་ནི་ཐ་མར་གྱུར་པ་ཡིན། །</s>
  </p>
  <p id="5407">
    <s id="5407:1" flag="alternateSource">བདེན་བྲལ་གྱིས་བསྟན་ངན་པའང་ཡིན། །</s>
  </p>
  <p id="5408">
    <s id="5408:1" flag="alternateSource">བཅྭ་བརྒྱད་བདུན་ནམ་ཉི་ཤུ་འམ། །བརྒྱ་དང་ལྔ་བཅུ་དག་གི་བར། །འདི་ཙམ་ཚད་ཀྱི་སྔགས་རྣམས་ནི། །རྒྱལ་བ་འཕགས་པས་གསུངས་པ་ཡིན། །</s>
  </p>
  <p id="5409">
    <s id="5409:1" flag="alternateSource">གཅིག་དང་གཉིས་ཀྱི་ཡི་གེ་དང་། །ལྔ་བརྒྱའི་ཡི་གེའི་བར་འགྱུར་བ། །དེ་ཙམ་ཚད་ཀྱི་སྔགས་རྣམས་ནི། །བྱང་ཆུབ་སེམས་དཔས་རབ་ཏུ་གསུངས། །</s>
  </p>
  <p id="5410">
    <s id="5410:1" flag="alternateSource">དེ་ནང་ཚིག་ནི་དགོད་པ་དང་། །སྔགས་དང་ལྡན་པར་བརྗོད་པ་ཡིན། །</s>
  </p>
  <p id="5411">
    <s id="5411:1" flag="alternateSource">སྡེབ་སྦྱོར་ལྡན་ཞིང་དབྱངས་ཡིག་ལྡན། །</s>
  </p>
  <p id="5412">
    <s id="5412:1" flag="alternateSource">ཁམས་ཀྱི་དོན་གྱིས་རྣམ་པར་བརྒྱན། །</s>
  </p>
  <p id="5413">
    <s id="5413:1" flag="alternateSource">ཚིག་དང་ལེགས་པར་རབ་ལྡན་དང་། །རྒྱུད་དང་རིགས་པར་ལྡན་པ་དང་། །</s>
    <s id="5413:2">སྒྲ་དང་དབྱངས་ཡིག་རྣམ་བྲལ་བ། །ནམ་ཞིག་ན་ནི་གྲུབ་པར་འགྱུར། །</s>
  </p>
  <p id="5414">
    <s id="5414:1" flag="alternateSource">ལེགས་པར་རབ་ལྡན་སྒྲ་རྣམས་ཀྱང་། །སྐྱེ་བོ་དྲོད་གནས་རྐན་དང་ནི། །</s>
    <s id="5414:2">སོ་མཆུ་ལྐོག་མའི་སྒྲ་དག་ནི། །སྦྱར་བ་བཞིན་དུ་རིམ་གྱིས་འབྱུང་། །</s>
  </p>
  <p id="5415">
    <s id="5415:1" flag="alternateSource">མི་གསལ་བརྗོད་ལས་ལྡོག་གྱུར་པ། །ལེགས་པར་རབ་ལྡན་བརྗོད་པ་ཡིན། །</s>
  </p>
  <p id="5416">
    <s id="5416:1" flag="alternateSource">ཡོངས་རྫོགས་ཚིག་དང་སྒྲ་དག་དང་། །ཡང་དག་ལྡན་པས་བསྒྲུབ་པར་འགྱུར། །</s>
  </p>
  <p id="5417">
    <s id="5417:1" flag="alternateSource">སྒྲུབ་པ་ཉམས་དང་བྱ་བ་ཉམས། །</s>
  </p>
  <p id="5418">
    <s id="5418:1" flag="alternateSource">སྒྲ་དང་དོན་དང་རྣམ་བྲལ་ན། །</s>
  </p>
  <p id="5419">
    <s id="5419:1" flag="alternateSource">མྱུར་དུ་སྔགས་རྣམས་མི་འགྲུབ་སྟེ། །</s>
  </p>
  <p id="5420">
    <s id="5420:1" flag="alternateSource">ཡུན་རིང་དུས་སུ་འགོར་བ་ཡིན། །</s>
  </p>
  <p id="5421">
    <s id="5421:1" flag="alternateSource">དེ་ལ་གྲུབ་པ་ཡོང་མེད་མིན། །</s>
  </p>
  <p id="5422">
    <s id="5422:1" flag="alternateSource">ལོག་པར་ཡང་ནི་དེ་མི་བྱེད། །</s>
  </p>
  <p id="5423">
    <s id="5423:1" flag="alternateSource">སྐྱེ་བ་གཞན་དུའང་སྣང་བ་སྟེ། །</s>
  </p>
  <p id="5424">
    <s id="5424:1" flag="alternateSource">སྔགས་གྲུབ་མཆོག་ཀྱང་སྟེར་བར་འགྱུར། །</s>
  </p>
  <p id="5425">
    <s id="5425:1" flag="alternateSource">ཡུན་རིང་དུས་སུ་བཟླས་པ་ཡི། །དེ་ཡི་སྔགས་ཀྱི་མཐུ་ཡིས་ནི། །སྔགས་རིག་སྐྱེ་བོའི་སྔགས་དེ་ནི། །དོན་མེད་ལས་ནི་བྱེད་མ་ཡིན། །</s>
  </p>
  <p id="5426">
    <s id="5426:1" flag="alternateSource">སྔགས་རྣམས་ཀུན་ཀྱི་ཐ་མ་ནི། །མི་མ་ཡིན་པའི་འཇིག་རྟེན་པ། །འབྱུང་པོ་ཀུན་ནི་སེར་སྣར་བཅས། །</s>
  </p>
  <p id="5427">
    <s id="5427:1" flag="alternateSource">གང་ཡིན་དེས་ནི་སྔགས་བསྟན་པའོ། །</s>
  </p>
  <p id="5428">
    <s id="5428:1" flag="alternateSource">ཡི་<ref folio="F.255.b"/>གེ་གང་དག་དེས་བསྟན་པ། །གཅིག་དང་གཉིས་ཀྱི་གྲངས་དག་དང་། །</s>
    <s id="5428:2">རྣམ་པ་སྣ་ཚོགས་ཀླ་ཀློའི་སྐད། །</s>
  </p>
  <p id="5429">
    <s id="5429:1" flag="alternateSource">ཡུལ་གྱི་སྐད་དུ་བསྟན་པ་སྟེ། །</s>
  </p>
  <p id="5430">
    <s id="5430:1" flag="alternateSource">ཕྲེང་དུ་བསྡེབས་དང་ལྡན་པ་དང་། །སྒྲ་ནི་འདྲེས་པར་གྱུར་པ་ཡིན། །</s>
  </p>
  <p id="5431">
    <s id="5431:1" flag="alternateSource">དེ་དག་ཡི་གེ་གཅིག་པ་ནས། །</s>
  </p>
  <p id="5432">
    <s id="5432:1" flag="alternateSource">རྩ་བརྒྱད་སྟོང་གི་བར་དུ་འོ། །</s>
  </p>
  <p id="5433">
    <s id="5433:1" flag="alternateSource">ཚིག་རྐང་བཞི་དང་རྐང་མེད་དང་། །རྐྱང་པ་ཚིགས་སུ་སྦྱར་དེས་བསྟན། །</s>
  </p>
  <p id="5434">
    <s id="5434:1" flag="alternateSource">ཚིགས་བཅད་རྒྱུན་ཆགས་ཆ་དག་དང་། །ཚིགས་བཅད་ཚིགས་སུ་བརྗོད་པ་ཡིན། །</s>
  </p>
  <p id="5435">
    <s id="5435:1" flag="alternateSource">ཡང་དང་ཡང་ནི་བརྗོད་དོན་ལྡན། །</s>
  </p>
  <p id="5436">
    <s id="5436:1" flag="alternateSource">གསལ་བའི་དོན་གྱིས་བརྒྱན་པ་ཡིན། །</s>
  </p>
  <p id="5437">
    <s id="5437:1" flag="alternateSource">ཟུར་ཆག་ལེགས་སྦྱར་སྒྲ་ཉམས་ཀྱང་། །དོན་ནི་རབ་ཏུ་བརྟག་པ་ཡིན། །</s>
  </p>
  <p id="5438">
    <s id="5438:1" flag="alternateSource">མི་གསལ་གསལ་བ་མེད་པ་དང་། །ཡི་གེ་ཉམས་ཀྱང་འདོད་པ་ཡིན། །</s>
  </p>
  <p id="5439">
    <s id="5439:1" flag="alternateSource">འགྲོ་བ་ཡུལ་དང་རྣམ་བྲལ་བ། །དེ་ལའང་སྔགས་ནི་འགྲུབ་པར་བརྗོད། །</s>
  </p>
  <p id="5440">
    <s id="5440:1" flag="alternateSource">དེ་ལྟར་སྔགས་རྣམས་ཀུན་ལ་ནི། །རྟག་ཏུ་ཕན་པས་རིགས་པར་གསུངས། །</s>
  </p>
  <p id="5441">
    <s id="5441:1" flag="alternateSource">ཟག་མེད་ཟག་བཅས་ཐམས་ཅད་ཀྱི། །</s>
    <s id="5441:2">སྔགས་རྣམས་འདི་ཡི་མཚན་འདི་ཡིན། །</s>
  </p>
  <p id="5442">
    <s id="5442:1" flag="alternateSource">གང་ལ་ཡི་གེ་ས་མང་ཞིང་། །ཨོྃ་ནི་ཏ་ཡིས་བརྒྱན་པ་ནི། །དེ་ལས་དེ་ཡི་མོད་ལ་ནི། །དེ་དག་ལ་ནི་ངེས་འགྲུབ་འགྱུར། །</s>
  </p>
  <p id="5443">
    <s id="5443:1" flag="alternateSource">དང་པོ་སྔགས་ནི་ཡི་གེ་ཨོྃ། །མཐའ་ན་ཡི་གེ་མ་ཡོད་ལ། །ཡི་གེ་ས་ནི་རྐང་པར་ལྡན། །</s>
  </p>
  <p id="5444">
    <s id="5444:1" flag="alternateSource">དེ་བཞིན་ཏ་ཡིས་བར་མཛེས་ཤིང་། །ཏ་ཡི་རྣམ་པ་ཟུར་བཞིར་ལྡན། །</s>
  </p>
  <p id="5445">
    <s id="5445:1" flag="alternateSource">མཐའ་གནས་ཡི་གེ་རྣམ་པར་སྤངས། །</s>
  </p>
  <p id="5446">
    <s id="5446:1" flag="alternateSource">ར་གཉིས་ལྡན་པ་ཡི་གེ་ཏ། །སྔགས་རྣམས་ཀྱི་ནི་གྲུབ་པ་བྱེད། །</s>
  </p>
  <p id="5447">
    <s id="5447:1" flag="alternateSource">དང་པོར་ར་གཉིས་མང་བ་དང་། །ཡི་གེ་ཧཱུྃ་གི་ཡོན་ཏན་ཡོད། །</s>
  </p>
  <p id="5448">
    <s id="5448:1" flag="alternateSource">ཡི་གེ་ཙ་ནི་གྲུ་བཞིར་སྣང་། །</s>
  </p>
  <p id="5449">
    <s id="5449:1" flag="alternateSource">དེ་དག་ཡི་གེ་སྒྲུབ་པར་བརྗོད། །</s>
  </p>
  <p id="5450">
    <s id="5450:1" flag="alternateSource">ཡི་གེ་བྷ་ནི་རར་ལྡན་ཞིང་། །ཡིག་མཐར་མ་དང་ཡི་གེ་གནས། །</s>
  </p>
  <p id="5451">
    <s id="5451:1" flag="alternateSource">དང་པོར་མ་དང་མང་ཡི་གེ། །དེ་ནི་སྔགས་ཀྱི་མཆོག་ཏུ་བསྟན། །</s>
  </p>
  <p id="5452">
    <s id="5452:1" flag="alternateSource">གང་ཡང་ཡི་གེ་ན་མང་ཞིང་། །རྒྱུད་རྣམས་ཀུན་ལ་སྣང་བ་ཡིན། །</s>
  </p>
  <p id="5453">
    <s id="5453:1" flag="alternateSource">སྔགས་དེ་དག་ནི་ཞི་བར་གསུངས། །</s>
  </p>
  <p id="5454">
    <s id="5454:1" flag="alternateSource">གཤིན་རྗེ་ཧཱུྃ་གིས་བརྒྱན་པ་ཡིས། །</s>
    <s id="5454:2">ཡི་གེ་བྷ་ནི་མང་བ་དེ། །</s>
  </p>
  <p id="5455">
    <s id="5455:1" flag="alternateSource">དབང་པོ་རླུང་གི་ཕྱོགས་སུ་གསུངས། །</s>
  </p>
  <p id="5456">
    <s id="5456:1" flag="alternateSource">ཡི་གེ་བ་ནི་ཆུ་ལྷར་གསུངས། །</s>
  </p>
  <p id="5457">
    <s id="5457:1" flag="alternateSource">འཇིག་རྟེན་ཕན་ཞིང་རྒྱས་བྱེད་ཡིན། །</s>
  </p>
  <p id="5458">
    <s id="5458:1" flag="alternateSource">སྔགས་གང་ཡི་གེ་ཨེ་མང་བ། །དབང་ཆེན་དེ་ནི་རབ་ཏུ་སྣང་། །</s>
  </p>
  <p id="5459">
    <s id="5459:1" flag="alternateSource">དང་པོ་དཀོན་མཆོག་གསུམ་སྐྱབས་འགྲོ། །གང་<ref folio="F.256.a"/>ཡིན་སྔགས་ནི་དེ་བཞིན་དུ། །</s>
    <s id="5459:2">ཕྱག་འཚལ་བ་ལ་རབ་འཇུག་དང་། །ཞི་བའི་རྒྱུ་དང་བདེ་བ་བྱེད། །</s>
  </p>
  <p id="5460">
    <s id="5460:1" flag="alternateSource">དེ་ལས་གཞན་པའི་ལྷ་རྣམས་ལའང་། །ཕྱག་འཚལ་དོན་དུ་རབ་ཏུ་སྦྱར། །</s>
  </p>
  <p id="5461">
    <s id="5461:1" flag="alternateSource">སྔགས་དང་རྒྱུད་ལ་རང་གི་སྔགས། །</s>
  </p>
  <p id="5462">
    <s id="5462:1" flag="alternateSource">རང་སྔགས་ལས་ནི་ཐམས་ཅད་པ། །</s>
    <s id="5462:2">གང་ལ་ཡི་གེ་ར་མང་ཞིང་། །མཐའ་ན་ཡི་གེ་ཕཊ་ཧཱུྃ་བཅས། །</s>
  </p>
  <p id="5463">
    <s id="5463:1" flag="alternateSource">འདི་དག་སྔགས་ནི་གདུག་པ་ཆེ། །</s>
  </p>
  <p id="5464">
    <s id="5464:1" flag="alternateSource">གཟི་བརྗིད་ལྡན་ཞིང་གཟི་མདངས་ཆེ། །</s>
  </p>
  <p id="5465">
    <s id="5465:1" flag="alternateSource">མི་ཞི་སྲོག་གཅོད་བྱེད་པ་སྟེ། །</s>
  </p>
  <p id="5466">
    <s id="5466:1" flag="alternateSource">གདུག་པའི་སེམས་ཅན་དག་ལ་སྦྱར། །</s>
  </p>
  <p id="5467">
    <s id="5467:1" flag="alternateSource">ཁྱད་པར་དུ་ནི་སྡིག་ཡོད་པས། །</s>
    <s id="5467:2">དེ་བས་ལས་དེ་མི་བྱའོ། །</s>
  </p>
  <p id="5468">
    <s id="5468:1" flag="alternateSource">རྟག་ཏུ་ཐུབ་པས་སྤངས་པས་ན། །</s>
  </p>
  <p id="5469">
    <s id="5469:1" flag="alternateSource">འབད་དེ་ཟློས་པོས་སྤང་བར་བྱ། །</s>
  </p>
  <p id="5470">
    <s id="5470:1" flag="alternateSource">སྔགས་ནི་ཞི་དང་རྒྱས་པ་དག །</s>
  </p>
  <p id="5471">
    <s id="5471:1" flag="alternateSource">གཉིས་ཀྱི་དོན་ནི་འགྲུབ་འགྱུར་ཏེ། །</s>
  </p>
  <p id="5472">
    <s id="5472:1" flag="alternateSource">ལས་ལ་ཇི་སྲིད་གསུངས་པ་དག །</s>
  </p>
  <p id="5473">
    <s id="5473:1" flag="alternateSource">སྐད་ཅིག་གིས་ནི་ཐམས་ཅད་འགྲུབ། །</s>
  </p>
  <p id="5474">
    <s id="5474:1" flag="alternateSource">འདི་དག་སྔགས་ནི་ལེགས་བཟླས་ན། །</s>
  </p>
  <p id="5475">
    <s id="5475:1" flag="alternateSource">གཟི་བརྗིད་ལྡན་ཞིང་རྫུ་འཕྲུལ་ཆེ། །</s>
  </p>
  <p id="5476">
    <s id="5476:1" flag="alternateSource">རྒྱལ་བས་གསུངས་པའི་སྔགས་ཀྱིས་ནི། །ཞི་བའི་ལས་ནི་བྱ་བ་ཡིན། །</s>
  </p>
  <p id="5477">
    <s id="5477:1" flag="alternateSource">རིན་ཆེན་རིགས་ཀྱི་བྱ་བ་ནི། །རྒྱས་པའི་ལས་ནི་ཐམས་ཅད་དོ། །</s>
  </p>
  <p id="5478">
    <s id="5478:1" flag="alternateSource">གང་དག་སྡིག་པའི་ལས་རྣམས་ཀུན། །མངོན་སྤྱོད་ལ་ནི་རབ་ཏུ་སྦྱར། །</s>
  </p>
  <p id="5479">
    <s id="5479:1" flag="alternateSource">མངོན་པར་སྤྱོད་པའི་ལས་རྣམས་ནི། །རྡོ་རྗེའི་རིགས་ཀྱིས་བྱ་བ་ཡིན། །</s>
  </p>
  <p id="5480">
    <s id="5480:1" flag="alternateSource">འཇིག་རྟེན་མགོན་གྱིས་བཀག་ན་ཡང་། །གནོད་སྦྱིན་དབང་ལ་རབ་ཏུ་བསྟན། །</s>
  </p>
  <p id="5481">
    <s id="5481:1" flag="alternateSource">སེམས་ཅན་རྣམས་ནི་གདུལ་བའི་ཕྱིར། །སྔགས་ཀྱི་ཆེ་བའི་བདག་ཉིད་གསུངས། །</s>
  </p>
  <p id="5482">
    <s id="5482:1" flag="alternateSource">རིགས་གསུམ་ཉིད་ཀྱིས་ཐམས་ཅད་དུ། །རྣམ་པ་གསུམ་དུ་བསྟན་པ་ཡིན། །</s>
  </p>
  <p id="5483">
    <s id="5483:1" flag="alternateSource">ཐུབ་པ་ཉིད་ཀྱིས་རིགས་དག་ནི། །གང་ཡང་བརྒྱད་དུ་ཡང་དག་བསྟན། །</s>
  </p>
  <p id="5484">
    <s id="5484:1" flag="alternateSource">གྲུབ་པ་དེ་དག་རྣམ་གསུམ་འགྱུར། །</s>
  </p>
  <p id="5485">
    <s id="5485:1" flag="alternateSource">རྣམ་པ་གསུམ་དུ་ཡང་དག་བསྟན། །</s>
  </p>
  <p id="5486">
    <s id="5486:1" flag="alternateSource">མཆོག་དང་བར་མ་ཐ་མ་ནི། །</s>
    <s id="5486:2">དེ་དག་རྣམ་པ་གསུམ་འབྱེད་པ། །</s>
    <s id="5486:3">ཞི་དང་རྒྱས་པ་དག་དང་ནི། །མངོན་སྤྱོད་པར་ནི་འདོད་པ་ཡིན། །</s>
  </p>
  <p id="5487">
    <s id="5487:1" flag="alternateSource">སྔགས་དང་ལྡན་པ་ཉིད་དག་དང་། །རྒྱུད་དང་ལྡན་པ་ཁོ་ནར་བསྟན། །</s>
  </p>
  <p id="5488">
    <s id="5488:1" flag="alternateSource">སྔགས་ཀྱི་འགྲོ་བའི་བདག་ཉིད་ཆེ། །</s>
  </p>
  <p id="5489">
    <s id="5489:1" flag="alternateSource">མངོན་པར་སྤྱོད་ལ་སྦྱར་བ་ཡིན། །</s>
  </p>
  <p id="5490">
    <s id="5490:1" flag="alternateSource">འདི་དག་ལས་ནི་མི་འདོད་དེ། །</s>
  </p>
  <p id="5491">
    <s id="5491:1" flag="alternateSource">ཐུབ་པ་མཆོག་གིས་སྨད་པ་ཡིན། །</s>
  </p>
  <p id="5492">
    <s id="5492:1" flag="alternateSource">ཤིན་ཏུ་ཉམ་ངར་གྱུར་ཀྱང་ནི། །སྲོག་ལ་གནོད་ལས་མི་བྱའོ། །</s>
  </p>
  <p id="5493">
    <s id="5493:1" flag="alternateSource"><ref folio="F.256.b"/>མདོར་བསྡུ་ན་ནི་མ་འདྲེས་པར། །ལས་ཀྱི་བདག་ཉིད་ཆེན་པོར་བསྟན། །</s>
  </p>
  <p id="5494">
    <s id="5494:1" flag="alternateSource">དེར་ནི་རིགས་དང་ཆོ་ག་སྔགས། །</s>
  </p>
  <p id="5495">
    <s id="5495:1" flag="alternateSource">ལས་ནི་རྒྱ་ཆེ་རྒྱ་ཆེ་བ། །</s>
    <s id="5495:2">ཆོ་གའི་རྒྱལ་པོ་འདི་ལ་གསུངས། །</s>
  </p>
  <p id="5496">
    <s id="5496:1" flag="alternateSource">རྒྱུད་གཞན་དག་ལའང་སྣང་བ་ཡིན། །</s>
  </p>
  <p id="5497">
    <s id="5497:1" flag="alternateSource">ལས་ཉམས་རྣམས་ནི་མི་བསྟེན་ཅིང་། །སྔགས་རྣམས་ཀུན་ལ་རིགས་པར་ལྡན། །</s>
  </p>
  <p id="5498">
    <s id="5498:1" flag="alternateSource">འཇིག་རྟེན་སྔགས་རྣམས་ཇི་སྙེད་པ། །དེ་བཞིན་ཆ་བཅས་ཆ་མེད་པའོ། །</s>
  </p>
  <p id="5499">
    <s id="5499:1" flag="alternateSource">འཇིག་རྟེན་འདས་པ་ཐམས་ཅད་ཀྱང་། །འདི་འདྲའི་ཡོན་ཏན་ཤེས་པར་བྱ། །</s>
  </p>
  <p id="5500">
    <s id="5500:1" flag="alternateSource">སྔགས་གྲུབ་གྲངས་ནི་མེད་གྱུར་ཀྱང་། །དེ་གྲངས་ཡོངས་སུ་བརྗོད་པར་བྱ། །</s>
  </p>
  <p id="5501">
    <s id="5501:1" flag="alternateSource">དང་པོ་གྲངས་གཅིག་འབྱུང་བ་སྟེ། །</s>
  </p>
  <p id="5502">
    <s id="5502:1" flag="alternateSource">དེ་བཞིན་ཉི་ཤུའང་ལྡན་པར་འབྱུང་། །</s>
  </p>
  <p id="5503">
    <s id="5503:1" flag="alternateSource">དེ་ནས་མདོར་ན་སུམ་ཅུ་སྟེ། །</s>
  </p>
  <p id="5504">
    <s id="5504:1" flag="alternateSource">དེ་ལས་གཞན་ཡང་བཞི་བཅུ་ཡིན། །</s>
  </p>
  <p id="5505">
    <s id="5505:1" flag="alternateSource">དེ་ཕྱེད་བསྣན་ན་དྲུག་ཅུ་སྟེ། །</s>
  </p>
  <p id="5506">
    <s id="5506:1" flag="alternateSource">དེ་བཞིན་བཅུས་བསྣན་བདུན་ཅུ་ཡིན། །</s>
  </p>
  <p id="5507">
    <s id="5507:1" flag="alternateSource">དེ་སྟེང་བཅུས་ནི་བསྣན་པ་ལ། །བརྒྱད་ཅུའི་གྲངས་སུ་གསུངས་པ་ཡིན། །</s>
  </p>
  <p id="5508">
    <s id="5508:1" flag="alternateSource">དེ་ལ་བཅུས་བསྣན་དགུ་བཅུར་གསུངས། །</s>
  </p>
  <p id="5509">
    <s id="5509:1" flag="alternateSource">བཅུ་གཞན་གྱིས་བསྣན་བརྒྱ་ཡིན་ཏེ། །</s>
  </p>
  <p id="5510">
    <s id="5510:1" flag="alternateSource">བརྒྱ་ཡི་གྲངས་ཀྱིས་བགྲང་བ་ཡི། །དེ་དག་བཅུ་ལ་སྟོང་ཕྲག་གཅིག །</s>
    <s id="5510:2">སྟོང་ཕྲག་བཅུ་ལ་ཁྲི་ཡིན་ཏེ། །</s>
  </p>
  <p id="5511">
    <s id="5511:1" flag="alternateSource">ཁྲི་བཅུ་ལ་ནི་འབུམ་ཕྲག་གཅིག །</s>
    <s id="5511:2">འབུམ་ཕྲག་བཅུ་ལ་ས་ཡ་སྟེ། །</s>
  </p>
  <p id="5512">
    <s id="5512:1" flag="alternateSource">ས་ཡ་བཅུ་ལ་བྱེ་བ་ཡིན། །</s>
  </p>
  <p id="5513">
    <s id="5513:1" flag="alternateSource">བྱེ་བ་བཅུ་ལ་དུང་ཕྱུར་སྟེ། །</s>
  </p>
  <p id="5514">
    <s id="5514:1" flag="alternateSource">དུང་ཕྱུར་བཅུ་ལ་ཐེར་འབུམ་ཡིན། །</s>
  </p>
  <p id="5515">
    <s id="5515:1" flag="alternateSource">དེ་བཅུ་ཐེར་འབུམ་ཆེན་པོར་བསྟན། །</s>
  </p>
  <p id="5516">
    <s id="5516:1" flag="alternateSource">དེ་བཅུ་ལ་ནི་ཤུ་རྡོག་སྟེ། །</s>
  </p>
  <p id="5517">
    <s id="5517:1" flag="alternateSource">ཤུ་རྡོག་བཅུ་ལ་མཆོག་ཉལ་ཡིན། །</s>
  </p>
  <p id="5518">
    <s id="5518:1" flag="alternateSource">མཆོག་ཉལ་བཅུ་ལ་རྐྱང་ཕྱེ་སྟེ། །</s>
  </p>
  <p id="5519">
    <s id="5519:1" flag="alternateSource">རྐྱང་ཕྱེ་ཆེན་པོ་དེ་བཅུ་ཡིན། །</s>
  </p>
  <p id="5520">
    <s id="5520:1" flag="alternateSource">དེ་བཅུ་ལ་ནི་ཁྱད་ཕྱིན་ཡིན། །</s>
  </p>
  <p id="5521">
    <s id="5521:1" flag="alternateSource">ཁྱད་ཕྱིན་ཆེན་པོ་དེ་བཅུ་ཡིན། །</s>
  </p>
  <p id="5522">
    <s id="5522:1" flag="alternateSource">དེ་དག་བཅུ་ལ་སྒྱུ་མར་བརྗོད། །</s>
  </p>
  <p id="5523">
    <s id="5523:1" flag="alternateSource">སྒྱུ་མ་ཆེན་པོ་དེ་བཅུ་ཡིན། །</s>
  </p>
  <p id="5524">
    <s id="5524:1" flag="alternateSource">དེ་བཅུ་ལ་ནི་མཚོ་ཡས་ཞེས། །</s>
    <s id="5524:2">འཇིག་རྟེན་འདྲེན་པས་གསུངས་པ་ཡིན། །</s>
  </p>
  <p id="5525">
    <s id="5525:1" flag="alternateSource">མཚོ་ཡས་ཆེན་པོ་དེ་དག་བཅུ། །མཚོ་ཡས་ཆེན་པོ་དེ་བཅུ་ལ། །དུག་ཆེན་པ་ཡི་རྒྱ་མཚོ་ཡིན། །</s>
  </p>
  <p id="5526">
    <s id="5526:1" flag="alternateSource">དེ་དག་ཉི་ཤུའི་ཕྱེད་ལ་ནི། །དུག་ཆེན་རྒྱ་མཚོ་ཆེན་པོ་ཡིན། །</s>
  </p>
  <p id="5527">
    <s id="5527:1" flag="alternateSource">དུག་ཆེན་རྒྱ་མཚོ་བཅུ་ལ་ནི། །མཆོག་ཡས་ཞེས་ནི་བརྗོད་པ་ཡིན། །</s>
  </p>
  <p id="5528">
    <s id="5528:1" flag="alternateSource">མཆོག་ཡས་བཅུ་ཞེས་བསྟན་པ་ནི། །བན་བུན་དག་ཏུ་རབ་ཏུ་བསྟན། །</s>
  </p>
  <p id="5529">
    <s id="5529:1" flag="alternateSource">བན་བུན་དེ་དག་བཅུ་ལ་ནི། །དེ་ནི་མ་ལུས་པ་ཞེས་བརྗོད། །</s>
  </p>
  <p id="5530">
    <s id="5530:1" flag="alternateSource">དེ་དག་ཉི་ཤུ་ཕྱེད་ལ་ནི། །མ་ལུས་ཆེན་པོ་ཞེས་<ref folio="F.257.a"/>སུ་བརྗོད། །</s>
  </p>
  <p id="5531">
    <s id="5531:1" flag="alternateSource">དེ་ཚེ་གྲངས་ཀྱི་ཚད་དུ་ནི། །འཇིག་རྟེན་འདྲེན་པས་གསུངས་པ་ཡིན། །</s>
  </p>
  <p id="5532">
    <s id="5532:1" flag="alternateSource">བཅུ་ཡི་གྲངས་ཀྱིས་བཅུར་བྱས་ན། །</s>
  </p>
  <p id="5533">
    <s id="5533:1" flag="alternateSource">གྲངས་ནི་གྲངས་མེད་ཅེས་སུ་བརྗོད། །</s>
  </p>
  <p id="5534">
    <s id="5534:1" flag="alternateSource">གྲངས་མེད་བཅུར་ནི་བསྒྱུར་བྱས་ན། །</s>
  </p>
  <p id="5535">
    <s id="5535:1" flag="alternateSource">དེ་ལས་གཞན་དུ་དཔག་མེད་ཡིན། །</s>
  </p>
  <p id="5536">
    <s id="5536:1" flag="alternateSource">དཔག་མེད་སྟོང་དུ་བསྒྱུར་བྱས་ན། །</s>
  </p>
  <p id="5537">
    <s id="5537:1" flag="alternateSource">འཇིག་རྟེན་ཞེས་ནི་ཡོངས་སུ་བསྟན། །</s>
  </p>
  <p id="5538">
    <s id="5538:1" flag="alternateSource">འཇིག་རྟེན་དེ་བཅུ་འཇིག་རྟེན་ཆེ། །</s>
  </p>
  <p id="5539">
    <s id="5539:1" flag="alternateSource">འཇིག་རྟེན་ཆེན་པོ་བསྒྲེས་བྱས་ན། །</s>
  </p>
  <p id="5540">
    <s id="5540:1" flag="alternateSource">དེ་འོག་མུན་པ་ཞེས་སུ་བརྗོད། །</s>
  </p>
  <p id="5541">
    <s id="5541:1" flag="alternateSource">མུན་པ་ལས་ནི་སྣང་བར་བརྗོད། །</s>
  </p>
  <p id="5542">
    <s id="5542:1" flag="alternateSource">སྣང་བ་ཆེན་པོ་དེ་དག་བཅུ། །དེ་བཅུ་ལ་ནི་ཕུང་པོར་བརྗོད། །</s>
  </p>
  <p id="5543">
    <s id="5543:1" flag="alternateSource">ཕུང་པོ་དེ་བཅུ་བསྒྲེས་ན་ནི། །ཕུང་པོ་ཆེན་པོར་དེ་བརྗོད་དོ། །</s>
  </p>
  <p id="5544">
    <s id="5544:1" flag="alternateSource">ཕུང་པོ་ཆེན་པོ་དེ་བཅུ་ལ། །འདི་ནི་ཟབ་པ་ཞེས་བརྗོད་དོ། །</s>
  </p>
  <p id="5545">
    <s id="5545:1" flag="alternateSource">ཟབ་པ་ལས་ནི་བརྟན་པར་བརྗོད། །</s>
  </p>
  <p id="5546">
    <s id="5546:1" flag="alternateSource">བརྟན་པ་ལ་ནི་རབ་བརྟན་འགྲོ། །</s>
  </p>
  <p id="5547">
    <s id="5547:1" flag="alternateSource">དེ་ནས་གོང་དུ་མང་ལྡན་ཡིན། །</s>
  </p>
  <p id="5548">
    <s id="5548:1" flag="alternateSource">མང་པོར་འདོད་པ་གནས་སུ་བརྗོད། །</s>
  </p>
  <p id="5549">
    <s id="5549:1" flag="alternateSource">རྩིས་ཤེས་དམ་པས་གནས་སུ་བརྗོད། །</s>
  </p>
  <p id="5550">
    <s id="5550:1" flag="alternateSource">དེ་ནས་གནས་ནི་ཆེན་པོར་འགྲོ། །</s>
  </p>
  <p id="5551">
    <s id="5551:1" flag="alternateSource">ཆེན་པོའི་གནས་ཞེས་འདོད་པ་ཡིན། །</s>
  </p>
  <p id="5552">
    <s id="5552:1" flag="alternateSource">དཔག་དང་དཔག་མེད་མཉམ་བྱས་ནས། །</s>
  </p>
  <p id="5553">
    <s id="5553:1" flag="alternateSource">དེ་དོན་ཆེན་པོར་ཡོངས་སུ་བསྒྲགས། །དོན་ཆེན་རབ་འབྱོར་གནས་དང་ནི། །དེ་ནས་རྒྱ་མཚོ་ཆེན་པོར་འགྲོ། །</s>
  </p>
  <p id="5554">
    <s id="5554:1" flag="alternateSource">དང་པོ་རྒྱ་མཚོ་ཆེན་པོར་བསྟན། །</s>
  </p>
  <p id="5555">
    <s id="5555:1" flag="alternateSource">དང་པོའི་དང་པོར་ཕན་པ་དང་། །</s>
    <s id="5555:2">དང་པོ་མཆོག་ཅེས་བྱ་བར་བསྟན། །</s>
  </p>
  <p id="5556">
    <s id="5556:1" flag="alternateSource">མཆོག་ལས་གཙོ་བོར་བརྗོད་པ་སྟེ། །</s>
  </p>
  <p id="5557">
    <s id="5557:1" flag="alternateSource">གཙོ་ལས་ཁྱིམ་གྱི་མིང་ཡིན་ནོ། །</s>
  </p>
  <p id="5558">
    <s id="5558:1" flag="alternateSource">དེ་ནི་བསམ་མི་ཁྱབ་པར་བརྗོད། །</s>
  </p>
  <p id="5559">
    <s id="5559:1" flag="alternateSource">བསམ་མི་ཁྱབ་ལས་མི་བཟད་གཟུགས། །མི་བཟད་གཟུགས་ལས་རྒྱལ་ཐབས་འདོད། །</s>
  </p>
  <p id="5560">
    <s id="5560:1" flag="alternateSource">རྒྱལ་ཐབས་ལས་གཞན་གཏེར་ཡིན་ཏེ། །</s>
  </p>
  <p id="5561">
    <s id="5561:1" flag="alternateSource">དེ་ཡི་འོག་མ་དགེ་བ་ཡིན། །</s>
  </p>
  <p id="5562">
    <s id="5562:1" flag="alternateSource">དགེ་བའི་ཕ་རོལ་སེམས་ལས་བྱུང་། །</s>
  </p>
  <p id="5563">
    <s id="5563:1" flag="alternateSource">དེ་ལས་གཞན་པ་སེམས་བྱུང་ཆེ། །</s>
  </p>
  <p id="5564">
    <s id="5564:1" flag="alternateSource">སེམས་ལས་སེམས་ནི་རྣམ་པར་གཡེང་། །</s>
  </p>
  <p id="5565">
    <s id="5565:1" flag="alternateSource">བརྗོད་པ་ཞེས་ནི་དེ་ལ་བྱ། །</s>
  </p>
  <p id="5566">
    <s id="5566:1" flag="alternateSource">བརྗོད་པ་ལས་ནི་བརྗོད་མེད་ནས། །</s>
  </p>
  <p id="5567">
    <s id="5567:1" flag="alternateSource">བསྙད་ཡས་སུ་ཡང་བརྗོད་པ་ཡིན། །</s>
  </p>
  <p id="5568">
    <s id="5568:1" flag="alternateSource">བསྙད་ཡས་ལས་གཞན་བསྙད་ཡས་ཆེ། །</s>
  </p>
  <p id="5569">
    <s id="5569:1" flag="alternateSource">དེ་ཚེ་ཕྱར་ཕྱུར་ཞེས་ཀྱང་བརྗོད། །</s>
  </p>
  <p id="5570">
    <s id="5570:1" flag="alternateSource">ཕྱར་ཕྱུར་ལས་ནི་ཕྱར་ཕྱུར་ཆེ། །</s>
  </p>
  <p id="5571">
    <s id="5571:1" flag="alternateSource">ཤུ་རྡོག་དེ་བཞིན་ཤུ་རྡོག་ཆེ། །</s>
  </p>
  <p id="5572">
    <s id="5572:1" flag="alternateSource">རྩིས་ཀྱི་ཕ་རོལ་ཕྱིན་པའི་གནས། །</s>
  </p>
  <p id="5573">
    <s id="5573:1" flag="alternateSource">དགེ་ཞིང་ཞི་བ་ཞེས་སུ་བསྟན། །</s>
  </p>
  <p id="5574">
    <s id="5574:1" flag="alternateSource">དེ་ནས་བགེགས་ཆེན་མཐོང་བ་སྟེ། །</s>
  </p>
  <p id="5575">
    <s id="5575:1" flag="alternateSource">ཆུ་འབྱུང་ཞེས་ནི་དེ་ལས་བརྗོད། །</s>
  </p>
  <p id="5576">
    <s id="5576:1" flag="alternateSource"><ref folio="F.257.b"/>ཆུ་འབྱུང་དེ་ལས་སེམས་འཕྲུལ་ནས། །</s>
  </p>
  <p id="5577">
    <s id="5577:1" flag="alternateSource">དེ་ལས་གཞན་པ་དམ་པ་ཡིན། །</s>
  </p>
  <p id="5578">
    <s id="5578:1" flag="alternateSource">དེ་ལས་ཕ་རོལ་སངས་རྒྱས་ཡུལ། །</s>
    <s id="5578:2">དེ་ལས་གཞན་ནི་འཕེལ་བྱེད་ས། །</s>
    <s id="5578:3">འཇིག་རྟེན་མི་ཡི་རྩིས་དག་ནི། །བགྲང་བར་ཡང་ནི་མི་ནུས་སོ། །</s>
  </p>
  <p id="5579">
    <s id="5579:1" flag="alternateSource">དེ་ལས་གཞན་དུ་སངས་རྒྱས་ཀྱི། །གོ་འཕང་དང་ནི་སྤྱོད་ཡུལ་ཡིན། །</s>
  </p>
  <p id="5580">
    <s id="5580:1" flag="alternateSource">སངས་རྒྱས་ཞིང་ནི་གང་གཱའི་ཀླུང་། །བྱེ་མ་སྙེད་དུ་བརྗོད་པ་ནི། །</s>
    <s id="5580:2">བསྡུས་ནས་རྡུལ་གྱི་ཚོགས་དག་ནི། །འདྲེན་པས་བསྟན་པ་མཛད་པ་ཡིན། །</s>
  </p>
  <p id="5581">
    <s id="5581:1" flag="alternateSource">འདི་དག་དཔེར་ནི་བྱས་པ་སྟེ། །</s>
  </p>
  <p id="5582">
    <s id="5582:1" flag="alternateSource">ཚད་མ་ཤེས་པའི་སྤྱོད་ཡུལ་མིན། །</s>
  </p>
  <p id="5583">
    <s id="5583:1" flag="alternateSource">རྒྱུ་ཡིས་དངོས་པོ་བསྒྲུབ་བྱ་སྟེ། །</s>
  </p>
  <p id="5584">
    <s id="5584:1" flag="alternateSource">རྩིས་ཀྱི་ཕ་རོལ་ཕྱིན་མི་ནུས། །</s>
  </p>
  <p id="5585">
    <s id="5585:1" flag="alternateSource">འདི་ཙམ་རྫོགས་པའི་སངས་རྒྱས་ལ། །སྔོན་ནི་ང་ཡིས་བསྙེན་བཀུར་བྱས། །</s>
  </p>
  <p id="5586">
    <s id="5586:1" flag="alternateSource">དཔག་མེད་བསྐལ་པ་དག་ཏུ་ནི། །དེ་དག་ལ་ནི་མཉེས་བྱས་ནས། །</s>
  </p>
  <p id="5587">
    <s id="5587:1" flag="alternateSource">དེ་ཙམ་དུས་ཀྱི་མཐར་ཐུག་པར། །ང་ནི་བྱང་ཆུབ་སེམས་དཔར་གྱུར། །</s>
  </p>
  <p id="5588">
    <s id="5588:1" flag="alternateSource">སེམས་ཅན་དོན་ནི་བསྒྲུབ་བྱའི་ཕྱིར། །སངས་རྒྱས་ཉིད་དུའང་ཡང་དག་བསྟན། །</s>
  </p>
  <p id="5589">
    <s id="5589:1" flag="alternateSource">དེ་དང་དེར་ནི་བདག་གི་སྔགས། །</s>
  </p>
  <p id="5590">
    <s id="5590:1" flag="alternateSource">ཆོ་ག་རྒྱ་ཆེན་བསྟན་པ་ཡིན། །</s>
  </p>
  <p id="5591">
    <s id="5591:1" flag="alternateSource">ཆོ་ག་ཡི་ནི་རབ་མཆོག་འདི། །སངས་རྒྱས་འདི་དག་ཀུན་གྱིས་གསུངས། །</s>
  </p>
  <p id="5592">
    <s id="5592:1" flag="alternateSource">འདི་ཙམ་ཚད་ཀྱི་སངས་རྒྱས་ཀྱིས། །སྔོན་ཆད་འདི་ནི་གསུངས་པ་ཡིན། །</s>
  </p>
  <p id="5593">
    <s id="5593:1" flag="alternateSource">དུས་ཀྱི་ཐ་མའི་སྐྱེ་བོ་ལ། །གཞོན་ནུ་ང་ཡང་ང་ཡིས་བསྟན། །</s>
  </p>
  <p id="5594">
    <s id="5594:1" flag="alternateSource">ཇི་སྙེད་འཇིག་རྟེན་སྔགས་རྣམས་དང་། །ཆོ་གའི་རྒྱལ་པོའི་སྣོད་དང་ནི། །དེ་བཞིན་འཇིག་རྟེན་འདས་པ་དང་། །མི་དང་ལྷ་དང་ལྷ་མིན་དང་། །ཐམས་ཅད་ཀུན་གྱི་སྔགས་རྣམས་ནི། །རྒྱུད་དང་རིགས་པར་རབ་ཏུ་བསྟན། །</s>
  </p>
  <p id="5595">
    <s id="5595:1" flag="alternateSource">ཆོ་གའི་རྒྱལ་པོ་རྫུ་འཕྲུལ་ཆེ། །</s>
  </p>
  <p id="5596">
    <s id="5596:1" flag="alternateSource">གང་དུ་ཀུན་གྱིས་ཡོངས་སུ་བཀུར། །</s>
  </p>
  <p id="5597">
    <s id="5597:1" flag="alternateSource">དེ་དག་ཆོ་ག་ཞིབ་མོ་ཡིས། །འཇམ་པའི་ངག་ནི་འགྲུབ་པར་འགྱུར། །</s>
  </p>
  <p id="5598">
    <s id="5598:1" flag="alternateSource">འཇམ་པའི་དབྱངས་ཀྱི་ཆོ་ག་ནི། །འདི་ཉིད་ཀྱི་ནི་ཞིབ་མོ་ཞེས། །དེ་དག་འགྲུབ་པར་གསུངས་པ་སྟེ། །</s>
  </p>
  <p id="5599">
    <s id="5599:1" flag="alternateSource">ཐམས་ཅད་ཀུན་པས་མཐུ་ལྡན་འགྱུར། །</s>
  </p>
  <p id="5600">
    <s id="5600:1" flag="alternateSource">གང་ཡང་མི་ཡི་འཇིག་རྟེན་དང་། །གང་གཞན་སྔགས་ཀྱི་ལྷ་མོ་དང་། །འཇིག་རྟེན་འདས་པའི་སྔགས་ཀུན་དང་། །འཇིག་རྟེན་རྫུ་འཕྲུལ་ཆེ་དང་བཅས། །</s>
  </p>
  <p id="5601">
    <s id="5601:1" flag="alternateSource">འདི་ཉིད་ཚུལ་གྱི་ཆོ་ག་ཡིས། །ཆོ་གའི་རྒྱལ་པོས་འགྲུབ་པ་ཉིད། །</s>
    <s id="5601:2">སྔགས་<ref folio="F.258.a"/>རྣམས་ཀུན་དང་ཆོ་ག་ཀུན། །འདི་ཡི་དབང་དུ་འགྱུར་བར་བསྟན། །</s>
  </p>
  <p id="5602">
    <s id="5602:1" flag="alternateSource">ཆོ་གའི་རྒྱལ་པོ་བླ་མེད་འདི། །གང་དུ་འཇམ་དཔལ་གྱིས་རབ་བཞེད། །</s>
  </p>
  <p id="5603">
    <s id="5603:1" flag="alternateSource">གང་ཡང་བཟོ་ནི་རྣམ་པར་ཤེས། །</s>
  </p>
  <p id="5604">
    <s id="5604:1" flag="alternateSource">འཇིག་རྟེན་པ་ཡི་འཇིག་རྟེན་འདོད། །</s>
  </p>
  <p id="5605">
    <s id="5605:1" flag="alternateSource">རྒྱུ་མཚན་ཤེས་དང་ལ་ཉེ་བཟང་། །</s>
  </p>
  <p id="5606">
    <s id="5606:1" flag="alternateSource">སྐར་མའི་དཔྱད་ཀྱི་རྟགས་དང་ནི། །</s>
    <s id="5606:2">རྒྱུ་མཚན་ཤེས་དང་སྤྱོད་པ་དང་། །སྒྲ་སྐད་དགེ་དང་མི་དགེ་དང་། །</s>
    <s id="5606:3">འབྱུང་པོ་ཀུན་གྱི་སྐད་ཤེས་དང་། །སྤྱོད་དང་སེམས་ཀྱི་སྤྱོད་པ་དང་། །ཟུར་གྱིས་ཤེས་པ་དག་ཀྱང་བཤད། །</s>
  </p>
  <p id="5607">
    <s id="5607:1" flag="alternateSource">དེ་བཞིན་གཏེར་ལྟ་ནོར་སྒྱུར་བྱེད། །རྩིས་དང་བརྡ་སྤྲོད་བསྟན་བཅོས་དང་། །གོས་ཀྱི་རིམ་པའི་ཆོ་ག་དང་། །</s>
    <s id="5607:2">ནང་རིག་གསོ་བ་རིག་པ་དང་། །དེ་ཉིད་ཐམས་ཅད་ཕན་དང་བདེ། །</s>
  </p>
  <p id="5608">
    <s id="5608:1" flag="alternateSource">གཏན་ཚིགས་ལུགས་ཀྱི་བསྟན་བཅོས་དང་། །གཞན་ཡང་སྒྲ་ཡི་བསྟན་བཅོས་བསྟན། །</s>
  </p>
  <p id="5609">
    <s id="5609:1" flag="alternateSource">སྡེབ་སྦྱོར་རིག་བྱེད་དྲི་ཟའི་གླུ། །སྤོས་སྦྱོར་དག་ཀྱང་བསྟན་པ་ཡིན། །</s>
  </p>
  <p id="5610">
    <s id="5610:1" flag="alternateSource">བདག་གིས་བྱང་ཆུབ་སེམས་ཀྱིས་ནི། །སེམས་ཅན་དོན་ཕྱིར་བཤད་པ་ཡིན། །</s>
  </p>
  <p id="5611">
    <s id="5611:1" flag="alternateSource">བདག་ནི་བྱང་ཆུབ་སེམས་སྔོན་གྱུར། །</s>
  </p>
  <p id="5612">
    <s id="5612:1" flag="alternateSource">འཁོར་བའི་རྒྱ་མཚོར་སྔར་གནས་ཚེ། །སེམས་ཅན་རྣམས་ལ་ཕན་པའི་ཕྱིར། །བདག་གིས་སུ་ནི་བཤད་པ་ཡིན། །</s>
  </p>
  <p id="5613">
    <s id="5613:1" flag="alternateSource">འཁོར་བའི་དགོན་པའི་ཚང་ཚིང་དུ། །བདག་ནི་ཡུན་རིང་དུས་སུ་གནས། །</s>
  </p>
  <p id="5614">
    <s id="5614:1" flag="alternateSource">ཇི་ལྟར་གདུལ་བྱའི་སེམས་ཅན་ལ། །དེ་ལྟར་བདག་གིས་དེ་བཞིན་བྱས། །</s>
  </p>
  <p id="5615">
    <s id="5615:1" flag="alternateSource">ཇི་ལྟ་ཇི་ལྟར་སེམས་ཅན་རྣམས། །ཕན་པའི་ལས་ནི་ལེན་པ་དག །</s>
  </p>
  <p id="5616">
    <s id="5616:1" flag="alternateSource">ཕན་དོན་ལས་ཀྱིས་དགེ་བའི་གཞི། །དེ་ལྟ་དེ་ལྟར་འདི་དག་བྱས། །</s>
  </p>
  <p id="5617">
    <s id="5617:1" flag="alternateSource">སྣ་ཚོགས་ལས་ཀྱིས་བསྒྱུར་བ་ཡི། །སེམས་ཅན་འགྲོ་བའི་སྐྱེ་གནས་དག །</s>
  </p>
  <p id="5618">
    <s id="5618:1" flag="alternateSource">འདི་དག་བྱ་བ་སྣ་ཚོགས་བྱས། །</s>
  </p>
  <p id="5619">
    <s id="5619:1" flag="alternateSource">སྣ་ཚོགས་སྐྱེ་གནས་རབ་ཏུ་བསྟན། །</s>
  </p>
  <p id="5620">
    <s id="5620:1" flag="alternateSource">ལས་རྣམས་སྣ་ཚོགས་ལྡན་པ་ཡིས། །སྣ་ཚོགས་དོན་གྱི་བསྟན་བཅོས་བསྟན། །</s>
  </p>
  <p id="5621">
    <s id="5621:1" flag="alternateSource">རྣམ་པ་སྣ་ཚོགས་གཟུགས་ལྡན་པས། །འདི་ལ་དེ་བཞིན་བྱས་པ་ཡིན། །</s>
  </p>
  <p id="5622">
    <s id="5622:1" flag="alternateSource">སྣ་ཚོགས་འགྲོ་བའི་སྐྱེ་གནས་སུ། །བདག་གིས་དེ་བཞིན་ཆ་བྱད་བྱས། །</s>
  </p>
  <p id="5623">
    <s id="5623:1" flag="alternateSource">ཕན་པའི་བསམ་པས་སེམས་ཅན་ལ། །སྣ་ཚོགས་གཟུགས་ནི་བདག་གིས་སྤྲུལ། །</s>
  </p>
  <p id="5624">
    <s id="5624:1" flag="alternateSource">དབང་ཕྱུག་བརྒྱ་བྱིན་ཚངས་པ་སོགས། །ཁྱབ་འཇུག་ནོར་སྦྱིན་བདེན་བྲལ་དང་། །སྣ་ཚོགས་གཟའ་ཡི་<ref folio="F.258.b"/>གཟུགས་སོགས་ཀྱང་། །དེ་ཚེ་སྔོན་ནི་ང་ཡིས་སྤྲུལ། །</s>
  </p>
  <p id="5625">
    <s id="5625:1" flag="alternateSource">ཐུགས་རྗེ་ཆེན་པོའི་དབང་གྱུར་ཐུགས། །སེམས་ཅན་བསམ་པའི་སྤྱོད་ཡུལ་ཅན། །</s>
    <s id="5625:2">དེ་དག་ལ་ནི་རིམ་གྱིས་སུ། །ཞི་བའི་གནས་ལ་བཞག་པ་ཡིན། །</s>
  </p>
  <p id="5626">
    <s id="5626:1" flag="alternateSource">འཁོར་བར་ཕན་ཚུན་འགྲོ་བ་ན། །</s>
  </p>
  <p id="5627">
    <s id="5627:1" flag="alternateSource">ཡུན་རིང་དུས་སུ་ཐོགས་པ་ནི། །</s>
    <s id="5627:2">སེམས་ཅན་རྣམས་ཀྱི་དོན་བསྒྲུབ་ཕྱིར། །སྔགས་ཀྱི་ཚུལ་གྱིས་བསྟན་པ་ཡིན། །</s>
  </p>
  <p id="5628">
    <s id="5628:1" flag="alternateSource">ཡུན་རིང་འཁོར་བའི་སྐྱེ་བར་ངས། །སངས་རྒྱས་རིགས་ལ་བརྟེན་ནས་ནི། །ཡེ་ཤེས་སྔགས་དང་ཆོ་ག་ནི། །མཐར་གྱིས་བསྟན་པར་བྱས་པ་ཡིན། །</s>
  </p>
  <p id="5629">
    <s id="5629:1" flag="alternateSource">བྱེད་པ་དང་ནི་བདག་པོའང་རུང་། །</s>
  </p>
  <p id="5630">
    <s id="5630:1" flag="alternateSource">ང་ལ་གང་ཡང་ཡོད་མིན་ཏེ། །</s>
  </p>
  <p id="5631">
    <s id="5631:1" flag="alternateSource">ངེས་པའི་རིགས་ལ་བརྟེན་ནས་ནི། །ང་ནི་སངས་རྒྱས་བྱང་ཆུབ་མཆོག །</s>
    <s id="5631:2">བདེ་བ་ནད་མེད་ཡང་དག་ཞི། །</s>
  </p>
  <p id="5632">
    <s id="5632:1" flag="alternateSource">དྲི་མེད་མྱ་ངན་མེད་ཞི་བ། །</s>
    <s id="5632:2">ངས་ཐོབ་མྱ་ངན་འདས་ཞི་བ། །སྐྱེ་བའི་འཆིང་ལས་ང་རབ་གྲོལ། །</s>
  </p>
  <p id="5633">
    <s id="5633:1" flag="alternateSource">ཡང་ན་འཁོར་ལོ་རབ་བསྐོར་ཞིང་། །ཡང་དག་མཐའ་ལ་བརྟེན་ནས་ནི། །</s>
    <s id="5633:2">སྔགས་ཀྱི་ཚིག་ནི་རྒྱ་ཆེན་དང་། །ཆོ་ག་འདི་ནི་ང་ཡིས་བསྟན། །</s>
  </p>
  <p id="5634">
    <s id="5634:1" flag="alternateSource">ལས་དང་ཆོ་ག་རྒྱ་ཆེ་བ། །ཟློས་པས་དོན་མེད་མི་བྱའོ། །</s>
  </p>
  <p id="5635">
    <s id="5635:1" flag="alternateSource">འཇིག་རྟེན་ཇི་སྙེད་སྔགས་རྣམས་དང་། །ཆོ་ག་དག་ཀྱང་རབ་བསྟན་པ། །</s>
    <s id="5635:2">དེ་ཀུན་མཆོད་ཅིང་རི་མོར་བྱ། །</s>
  </p>
  <p id="5636">
    <s id="5636:1" flag="alternateSource">དེ་དག་ལ་ནི་བརྙས་པ་སྤང་། །</s>
  </p>
  <p id="5637">
    <s id="5637:1" flag="alternateSource">ཆོ་ག་རྒྱ་ཆེན་དེ་དག་ཀྱང་། །དེས་ན་སྔགས་པས་བརྙས་མི་བྱ། །</s>
  </p>
  <p id="5638">
    <s id="5638:1" flag="alternateSource">རྒྱུ་མཚན་ཤེས་དང་རིག་པ་དང་། །སྐར་མའི་དཔྱད་ཤེས་སྐད་ཤེས་པ། །འདི་དག་དོན་མེད་མི་བྱ་སྟེ། །</s>
  </p>
  <p id="5639">
    <s id="5639:1" flag="alternateSource">བཀྲ་ཤིས་དོན་དུ་བསྟན་པ་ཡིན། །</s>
  </p>
  <p id="5640">
    <s id="5640:1" flag="alternateSource">མཐོང་བའི་ཆོས་ཀྱི་དོན་དུ་ཡང་། །གྲུབ་པའི་རྫས་སོགས་སྨན་དང་ནི། །ཟང་ཟིང་བཅས་པར་མིག་སྨན་འགྲུབ། །</s>
  </p>
  <p id="5641">
    <s id="5641:1" flag="alternateSource">དེ་ལས་བཀྲ་ཤིས་འགྲུབ་པ་ཡིན། །</s>
  </p>
  <p id="5642">
    <s id="5642:1" flag="alternateSource">རབ་བསྔགས་རྒྱལ་བའི་ཚིགས་བཅད་དང་། །བདེ་ལེགས་ཚིགས་བཅད་ཀྱིས་བརྒྱན་པ། །</s>
    <s id="5642:2">རབ་བསྔགས་ཞག་ནི་བཟང་པོ་དག །</s>
  </p>
  <p id="5643">
    <s id="5643:1" flag="alternateSource">ཡར་ངོ་དག་གིས་ལེགས་མཚན་པ། །</s>
    <s id="5643:2">གཟའ་མཆོག་དཀར་བ་དག་ལྡན་ལ། །སྔགས་སྒྲུབ་པ་ནི་བརྩམ་པར་བྱ། །</s>
  </p>
  <p id="5644">
    <s id="5644:1" flag="alternateSource">དེ་ལ་སོགས་པའི་དགེ་དང་ལྡན། །</s>
  </p>
  <p id="5645">
    <s id="5645:1" flag="alternateSource">མི་དགེ་དག་ཀྱང་སྤང་བྱ་བ། །</s>
    <s id="5645:2">ང་ཉིད་ཀྱིས་ནི་སྔོན་བསྟན་ཏེ། །</s>
  </p>
  <p id="5646">
    <s id="5646:1" flag="alternateSource">དེ་བས་ཟློས་པས་གཟུང་བར་བྱ། །</s>
  </p>
  <p id="5647">
    <s id="5647:1" flag="alternateSource">འཇིག་རྟེན་ཇི་སྙེད་གང་སུ་དག །</s>
  </p>
  <p id="5648">
    <s id="5648:1" flag="alternateSource">སྐར་མའི་དཔྱད་ལ་མཁས་པ་དང་། །</s>
    <s id="5648:2"><ref folio="F.259.a"/>གཞན་གྱི་རྒྱུད་ལ་མཁས་པ་དང་། །ལུགས་ཀྱི་བསྟན་བཅོས་གཏན་ཚིགས་བཅས། །</s>
  </p>
  <p id="5649">
    <s id="5649:1" flag="alternateSource">རིག་པའི་བསྟན་བཅོས་ལེགས་འབྲེལ་བ། །སེམས་ཅན་རྣམས་ལ་ཕན་བྱེད་གང་། །</s>
    <s id="5649:2">དེ་ཀུན་ང་ཡིས་སྔོན་གསུངས་ཏེ། །</s>
  </p>
  <p id="5650">
    <s id="5650:1" flag="alternateSource">སྔགས་ཟློས་པས་ནི་གཟུང་བར་བྱ། །</s>
  </p>
  <p id="5651">
    <s id="5651:1" flag="alternateSource">ལམ་འདི་གྲུབ་པའི་རྒྱུ་ཡིན་པར། །</s>
    <s id="5651:2">དེ་ཉིད་གཟིགས་པས་བསྟན་པ་ཡིན། །</s>
  </p>
  <p id="5652">
    <s id="5652:1" flag="alternateSource">གྲུབ་པའི་མཐའ་ནི་མཐའ་དག་ཀུན། །གང་ཡིན་ཐར་པའི་རྒྱུར་གསུངས་པ། །</s>
    <s id="5652:2">སྔགས་ཀྱི་ལམ་གྱི་གྲུབ་པའི་རྒྱུར། །ང་ཉིད་ཀྱིས་ནི་བྱས་པ་ཡིན། །</s>
  </p>
  <p id="5653">
    <s id="5653:1" flag="alternateSource">སྔགས་ཀྱི་རིག་པ་མཐའ་དག་ནི། །ཟློས་པས་དོན་མེད་མི་བྱའོ། །</s>
  </p>
  <p id="5654">
    <s id="5654:1" flag="alternateSource">འཇིག་རྟེན་པ་ཡི་སྔགས་ཀུན་དང་། །དམ་པར་ཡང་ནི་རབ་བསྟན་དང་། །</s>
    <s id="5654:2">དེ་བཞིན་འཇིག་རྟེན་འདས་བཟང་པོ། །ཐམས་ཅད་ཀུན་ལ་རབ་སྦྱར་བྱ། །</s>
  </p>
  <p id="5655">
    <s id="5655:1" flag="alternateSource">སེམས་ནི་ལོག་པར་མི་བྱ་སྟེ། །</s>
  </p>
  <p id="5656">
    <s id="5656:1" flag="alternateSource">ཡིད་ཀྱིས་ནམ་ཡང་སུན་མི་དབྱུང་། །</s>
    <s id="5656:2">སྔགས་རྣམས་ཀུན་ལ་མཆོད་བྱེད་པ། །དམ་ཚིག་ཤེས་པས་རབ་ཏུ་བསྟན། །</s>
  </p>
  <p id="5657">
    <s id="5657:1" flag="alternateSource">སངས་རྒྱས་དགོངས་ཤིང་ཕན་པ་ཡིན། །</s>
  </p>
  <p id="5658">
    <s id="5658:1" flag="alternateSource">དེ་བཞིན་སྟོན་པའི་བསྟན་པ་ལ། །</s>
    <s id="5658:2">རབ་ཞུགས་རྒྱལ་བའི་སྲས་རྣམས་ཀྱང་། །</s>
    <s id="5658:3">ཞུགས་པར་རབ་ཏུ་ཤེས་པ་ཡི། །ཐུབ་ཟླའི་དཀྱིལ་འཁོར་དག་ལ་ནི། །</s>
    <s id="5658:4">འདི་ནི་དམ་ཚིག་ཤེས་པར་གསུངས། །</s>
  </p>
  <p id="5659">
    <s id="5659:1" flag="alternateSource">རྟག་ཏུ་སྔགས་རྣམས་དོན་ཡོད་དེ། །</s>
  </p>
  <p id="5660">
    <s id="5660:1" flag="alternateSource">ཡང་དག་བསམས་པ་ཐོབ་པ་ཡིན། །</s>
  </p>
  <p id="5661">
    <s id="5661:1" flag="alternateSource">གཞན་དབང་ངས་ནི་མ་བྱས་ཏེ། །</s>
  </p>
  <p id="5662">
    <s id="5662:1" flag="alternateSource">བརྙས་པ་དག་ཀྱང་སྤྱད་མ་ཡིན། །</s>
  </p>
  <p id="5663">
    <s id="5663:1" flag="alternateSource">སྔགས་རྣམས་འཕགས་པ་མ་ཡིན་པའང་། །དེ་དག་དོན་མེད་བྱས་མིན་བརྗོད། །</s>
  </p>
  <p id="5664">
    <s id="5664:1" flag="alternateSource">འཇིག་རྟེན་ཇི་སྲིད་སྔགས་རྣམས་སམ། །ཡང་ན་གཟུགས་སུ་བྱུང་བའང་རུང་། །</s>
  </p>
  <p id="5665">
    <s id="5665:1" flag="alternateSource">ཀུན་ནས་ཉོན་མོངས་མཐོང་ལམ་མཐའ། །དེ་དག་འབྲས་བུ་ཡོད་པར་བསྟན། །</s>
  </p>
  <p id="5666">
    <s id="5666:1" flag="alternateSource">ཁྲོས་དང་ཞེ་སྡང་ལྡན་པ་ཡིས། །དོན་མེད་པར་ནི་མི་བྱའོ། །</s>
  </p>
  <p id="5667">
    <s id="5667:1" flag="alternateSource">མི་འདོད་གུས་པ་མེད་པ་ཡི། །ལས་ནི་མི་བྱ་འབྲས་བུ་མེད། །</s>
  </p>
  <p id="5668">
    <s id="5668:1" flag="alternateSource">དེ་དང་འབྲེལ་བའི་སེམས་ལ་ནི། །ནམ་ཡང་དེ་ལ་སྦྱིན་མི་བྱ། །</s>
  </p>
  <p id="5669">
    <s id="5669:1" flag="alternateSource">རྟག་ཏུ་མཉམ་པར་བཞག་ནས་ནི། །སྔགས་ཚིག་ལྡན་པར་བཟླས་བྱས་ཤིང་། །ཆོ་ག་ཇི་བཞིན་གཟུང་བྱས་ན། །</s>
  </p>
  <p id="5670">
    <s id="5670:1" flag="alternateSource">འབྲས་བུ་མཐའ་དག་ཐོབ་པར་འགྱུར། །</s>
  </p>
  <p id="5671">
    <s id="5671:1" flag="alternateSource">ཡིད་ནི་གཡོ་མེད་བྱས་ནས་ཀྱང་། །སྔགས་གཅིག་དེ་ནི་བཟླ་བར་བྱ། །</s>
  </p>
  <p id="5672">
    <s id="5672:1" flag="alternateSource">སྔགས་<ref folio="F.259.b"/>ནི་དོན་ཀུན་སྒྲུབ་པ་སྟེ། །</s>
  </p>
  <p id="5673">
    <s id="5673:1" flag="alternateSource">རྩེ་གཅིག་སེམས་ཀྱིས་འགྲུབ་པར་འགྱུར། །</s>
  </p>
  <p id="5674">
    <s id="5674:1" flag="alternateSource">རྨོངས་པའི་བདག་ཉིད་གཡེང་བའི་སེམས། །དེ་ལ་གྲུབ་པ་འགྲུབ་མི་འགྱུར། །</s>
  </p>
  <p id="5675">
    <s id="5675:1" flag="alternateSource">གང་ལ་ཡིད་ནི་དག་པ་དང་། །བསྟན་པ་ལ་ནི་རབ་དད་པ། །</s>
    <s id="5675:2">འབྲས་བུ་མཐའ་དག་འགྲུབ་པ་སྟེ། །</s>
  </p>
  <p id="5676">
    <s id="5676:1" flag="alternateSource">འགྲོ་བ་དམ་པ་འཐོབ་པར་འགྱུར། །</s>
  </p>
  <p id="5677">
    <s id="5677:1" flag="alternateSource">དཀོན་མཆོག་གསུམ་ལ་དད་པ་ནི། །འདོད་པའི་གྲུབ་པར་ཉེ་བར་བསྟན། །</s>
  </p>
  <p id="5678">
    <s id="5678:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ལས་དང་བྱ་བ་དང་ཆོ་ག་དང་རྒྱུ་མཚན་ཤེས་པའི་ལེའུ་རབ་འབྱམ་ལས། ཉི་ཤུ་རྩ་བདུན་པ་རྫོགས་སོ།། །།</s>
  </p>
  <p id="5679">
    <s id="5679:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ནས་</s>
  </p>
  <p id="5680">
    <s id="5680:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="5680:2">འཇམ་དཔལ་ཁྱོད་ཀྱི་ཕྱག་རྒྱ་དང་སྔགས་རབ་འབྱམ་མཆོག་ཏུ་ཤིན་ཏུ་གསང་བ་ཉོན་ཅིག །</s>
  </p>
  <p id="5681">
    <s id="5681:1" flag="alternateSource">མ་དད་པའི་སེམས་ཅན་དང་། དེ་བཞིན་གཤེགས་པའི་བསྟན་པ་ལ་མངོན་པར་དད་པ་མེད་པ་དང་། </s>
    <s id="5681:2">དམ་ཚིག་མེད་པ་དང་། གནང་བ་མེད་པ་དང་། དཀོན་མཆོག་གསུམ་གྱི་གདུང་རྒྱུན་གཅོད་པར་བྱེད་པ་དང་། མི་དགེ་བའི་བཤེས་གཉེན་གྱིས་ཡོངས་སུ་ཟིན་པ་དང་། </s>
    <s id="5681:3">བསོད་ནམས་མི་འདོད་པ་དང་། སྐྱེ་བོ་སྡང་བ་དང་། འགྲོགས་ཤིང་འདྲེས་པ་དང་། སྡིག་པའི་གྲོགས་པོས་ཡོངས་སུ་ཟིན་པ་དང་། སངས་རྒྱས་དང་ཆོས་ལས་ཐག་རིང་དུ་གྱུར་པ་དང་། ཆོ་ག་འདི་ལ་འབྲས་བུ་མེད་པར་གྱུར་པ་དང་། སློབ་དཔོན་གྱི་མན་ངག་མེད་པ་དང་། གཞོན་ནུ་ཁྱོད་ཀྱི་གསང་བའི་དཀྱིལ་འཁོར་ལ་དབང་མ་བསྐུར་བ་དང་། དེ་བཞིན་གཤེགས་པའི་རིགས་ལ་དམ་ཚིག་མ་མཐོང་བ་དང་། སྐྱེ་བོ་མངོན་པར་མི་འདོད་པ་དང་། སྣོད་དུ་མ་གྱུར་པའི་སེམས་ཅན་རྣམས་ལ་བསྟན་པར་མི་བྱའོ། །</s>
  </p>
  <p id="5682">
    <s id="5682:1" flag="alternateSource">སངས་རྒྱས་ཆོས་ལ་མ་དད་དང་། །བྱང་ཆུབ་ལམ་ནི་རིང་གྱུར་ལ། །</s>
    <s id="5682:2">དེ་ལ་ཕྱག་རྒྱ་མི་སྦྱིན་ཞིང་། །རྒྱུད་ཉིད་ཀྱང་ནི་བསྟན་མི་བྱ། །</s>
  </p>
  <p id="5683">
    <s id="5683:1" flag="alternateSource">བག་མེད་རྨོངས་པར་གྱུར་པའམ། །ཡང་ན་གལ་ཏེ་ཆགས་པས་བྱིན། །</s>
  </p>
  <p id="5684">
    <s id="5684:1" flag="alternateSource">ཟློས་པ་ཕྱིན་ཅི་ལོག་བྱེད་ལ། །དེ་ལ་སྔགས་ནི་མི་འགྲུབ་བོ། །</s>
    <s id="5684:2">ཕྱག་རྒྱ་ཉེ་བར་མི་འགྱུར་ཞིང་། །སྔགས་ཉིད་ཀྱང་ནི་གཞན་དུ་<ref folio="F.260.a"/>འགྱུར། །</s>
  </p>
  <p id="5685">
    <s id="5685:1" flag="alternateSource">མྱུར་དུ་གྲུབ་པ་མི་འཐོབ་ཅིང་། །དེ་ཡི་ལུས་ཀྱང་ཉམས་པར་འགྱུར། །</s>
  </p>
  <p id="5686">
    <s id="5686:1" flag="alternateSource">ཞི་ཞིང་དད་པའི་སེམས་ལྡན་དང་། །དེར་ནི་དམ་ཚིག་མཐོང་བ་དང་། །རྒྱུད་དང་སྔགས་ལ་རབ་ཞུགས་ལ། །ཕྱག་རྒྱ་རྒྱུད་ནི་བསྟན་པར་བྱ། །</s>
  </p>
  <p id="5687">
    <s id="5687:1" flag="alternateSource">དཀོན་མཆོག་གསུམ་ལ་མཆོད་བྱེད་དང་། །རྒྱལ་བའི་བསྟན་ལ་རབ་དད་དང་། །ཆོ་གའི་སྦྱོར་བ་མཐོང་བ་དག །</s>
  </p>
  <p id="5688">
    <s id="5688:1" flag="alternateSource">དེ་དག་ལ་ནི་ཕྱག་རྒྱ་བསྟན། །</s>
  </p>
  <p id="5689">
    <s id="5689:1" flag="alternateSource">བྱང་ཆུབ་སེམས་ཀྱི་ཆོ་ག་ཤེས། །</s>
  </p>
  <p id="5690">
    <s id="5690:1" flag="alternateSource">བྱང་ཆུབ་སེམས་ཀྱིས་རྣམ་པར་བརྒྱན། །</s>
  </p>
  <p id="5691">
    <s id="5691:1" flag="alternateSource">རྟག་ཏུ་བྱང་ཆུབ་ལམ་ལ་གནས། །</s>
  </p>
  <p id="5692">
    <s id="5692:1" flag="alternateSource">དེ་དག་ལ་ནི་ཕྱག་རྒྱ་བསྟན། །</s>
  </p>
  <p id="5693">
    <s id="5693:1" flag="alternateSource">སྔགས་དང་རྒྱུད་ལ་རབ་བརྩོན་ཞིང་། །</s>
    <s id="5693:2">ཕན་ཚུན་བརྒྱུད་པས་དམ་ཚིག་མཐོང་། །</s>
  </p>
  <p id="5694">
    <s id="5694:1" flag="alternateSource">བྱང་ཆུབ་ཆེན་པོར་དམ་བཅས་པ། །</s>
    <s id="5694:2">དེ་ལ་ཕྱག་རྒྱ་རབ་ཏུ་བསྟན། །</s>
  </p>
  <p id="5695">
    <s id="5695:1" flag="alternateSource">རྒྱལ་བའི་སྲས་པོ་དག་དང་ནི། །དེ་བཞིན་ཉན་ཐོས་རང་རྒྱལ་དང་། །མཐོང་བའི་ཆོས་ཀྱི་འབྲས་ཐོབ་གང་། །</s>
    <s id="5695:2">དེ་ལ་ཕྱག་རྒྱ་རབ་ཏུ་བསྟན། །</s>
  </p>
  <p id="5696">
    <s id="5696:1" flag="alternateSource">ཆོས་རྣམས་ལ་ནི་རྣམ་རྟོག་མེད། །</s>
  </p>
  <p id="5697">
    <s id="5697:1" flag="alternateSource">དད་ཅིང་སེར་སྣ་བྲལ་བ་དང་། །སྟོན་པའི་བཀའ་ལ་རིགས་པར་ཤེས། །</s>
  </p>
  <p id="5698">
    <s id="5698:1" flag="alternateSource">དེ་ལ་ཕྱག་རྒྱ་རབ་ཏུ་བསྟན། །</s>
  </p>
  <p id="5699">
    <s id="5699:1" flag="alternateSource">རྩ་བརྒྱད་བརྒྱ་ཡི་ཚད་དུ་ནི། །འདི་དག་ཕྱག་རྒྱ་ཕྱག་རྒྱས་བཏབ། །</s>
  </p>
  <p id="5700">
    <s id="5700:1" flag="alternateSource">ལྷག་དང་ཉུང་བ་མ་ཡིན་པར། །མངོན་སུམ་སངས་རྒྱས་ཀྱིས་རབ་བཤད། །</s>
  </p>
  <p id="5701">
    <s id="5701:1" flag="alternateSource">འཇམ་དཔལ་གང་གི་ཆོ་ག་ལ། །སྔགས་ཀྱང་དེ་དང་མཉམ་པ་ཡིན། །</s>
  </p>
  <p id="5702">
    <s id="5702:1" flag="alternateSource">བརྒྱད་བཅས་བརྒྱ་ཞེས་གསུངས་པ་དང་། །སྔགས་རྣམས་དེ་དང་མཉམ་པར་བསྟན། །</s>
  </p>
  <p id="5703">
    <s id="5703:1" flag="alternateSource">ཕྱག་རྒྱའང་བརྒྱ་ནི་རྩ་བརྒྱད་དུ། །ཐུབ་པ་མཆོག་གིས་སྔོན་གསུངས་སོ། །</s>
  </p>
  <p id="5704">
    <s id="5704:1" flag="alternateSource">འདི་ཙམ་ཚད་དུ་ཆོ་ག་ལ། །ཕྱག་རྒྱ་སྔགས་ནི་ཡང་དག་འབྱུང་། །</s>
  </p>
  <p id="5705">
    <s id="5705:1" flag="alternateSource">སངས་རྒྱས་ཀུན་གྱི་མཛོད་ཉིད་ནི། །སྔགས་ཀྱི་མཛོད་དུ་ཉེ་བར་བསྟན། །</s>
  </p>
  <p id="5706">
    <s id="5706:1" flag="alternateSource">ཕྱག་རྒྱ་སྔགས་ནི་མཉམ་ལྡན་ན། །</s>
  </p>
  <p id="5707">
    <s id="5707:1" flag="alternateSource">ཡང་དག་ལྡན་པས་ལས་མྱུར་བྱེད། །</s>
    <s id="5707:2">འཁོར་ལོ་མེད་པའི་ཤིང་རྟ་ནི། །རིགས་པར་འགྲོ་བར་མི་འབྱུང་སྟེ། །</s>
  </p>
  <p id="5708">
    <s id="5708:1" flag="alternateSource">དེ་བཞིན་སྔགས་རྣམས་མ་ལུས་པ། །ཕྱག་རྒྱ་མེད་པར་ལས་མི་བྱེད། །</s>
  </p>
  <p id="5709">
    <s id="5709:1" flag="alternateSource">སྔགས་དང་ཕྱག་རྒྱ་མཉམ་ལྡན་ཞིང་། །ཡང་དག་ལྡན་པས་མྱུར་ལས་བྱེད། །</s>
  </p>
  <p id="5710">
    <s id="5710:1" flag="alternateSource">ལྷ་དང་ལྷ་མིན་བཅས་པ་ཡི། །འཇིག་རྟེན་གསུམ་ཀུན་འགུགས་བྱེད་ན། །</s>
  </p>
  <p id="5711">
    <s id="5711:1" flag="alternateSource">ལས་<ref folio="F.260.b"/>གཞན་དག་གིས་ལེགས་སྦྱར་བའི། །མི་ཡི་འཇིག་རྟེན་སྨོས་ཅི་དགོས། །</s>
  </p>
  <p id="5712">
    <s id="5712:1" flag="alternateSource">མཐོང་ཆོས་འབྲས་བུ་འདི་དག་གི། །ཕྱག་རྒྱ་སྔགས་ལ་སྣང་བ་ཡིས། །</s>
    <s id="5712:2">གཉི་ག་ལྡན་ཞིང་དག་པ་དང་། །ཆོ་ག་ལྡན་པའི་དོན་བསྟན་ན། །</s>
  </p>
  <p id="5713">
    <s id="5713:1" flag="alternateSource">རྒྱལ་བ་མཆོག་དང་སྲས་རྣམས་དང་། །འབྱུང་པོ་རྣམས་ནི་འགུགས་པར་བྱེད། །</s>
  </p>
  <p id="5714">
    <s id="5714:1" flag="alternateSource">སྔགས་དང་ཕྱག་རྒྱ་དཀའ་ཐུབ་ཉིད། །རྣམ་གསུམ་ལས་ནི་ལེགས་གནས་དང་། །</s>
    <s id="5714:2">ཅི་འདོད་ཕུན་སུམ་ཚོགས་པ་ཀུན། །དེ་བཞིན་ཟློས་པས་ཐོབ་པར་འགྱུར། །</s>
  </p>
  <p id="5715">
    <s id="5715:1" flag="alternateSource">སྔགས་རྣམས་ཕྱག་རྒྱས་ཕྱག་རྒྱ་བཏབ། །</s>
  </p>
  <p id="5716">
    <s id="5716:1" flag="alternateSource">སྔགས་ཀྱིས་ཀྱང་ནི་དེ་རྒྱ་བཏབ། །</s>
  </p>
  <p id="5717">
    <s id="5717:1" flag="alternateSource">སྔགས་ནི་ཕྱག་རྒྱ་མེད་པས་མིན། །</s>
  </p>
  <p id="5718">
    <s id="5718:1" flag="alternateSource">སྔགས་ཀྱང་ཕྱག་རྒྱ་སྤངས་པས་མིན། །</s>
  </p>
  <p id="5719">
    <s id="5719:1" flag="alternateSource">ཕྱག་རྒྱ་སྔགས་ནི་མཉམ་ལྡན་ན། །</s>
  </p>
  <p id="5720">
    <s id="5720:1" flag="alternateSource">ཡང་དག་ལྡན་པས་ལས་ཀུན་བྱེད། །</s>
  </p>
  <p id="5721">
    <s id="5721:1" flag="alternateSource">འདི་དག་ཕན་ཚུན་འབྲས་བུ་སྟེ། །ཕན་ཚུན་འབྲས་བུ་འབྱུང་བ་ཡིན། །</s>
  </p>
  <p id="5722">
    <s id="5722:1" flag="alternateSource">སྒྲུབ་པས་རིགས་ལྡན་སྦྱར་བྱས་ན། །</s>
  </p>
  <p id="5723">
    <s id="5723:1" flag="alternateSource">བསྒྲུབ་བྱ་མིན་པའི་ལས་རྣམས་མེད། །</s>
  </p>
  <p id="5724">
    <s id="5724:1" flag="alternateSource">ཕྱག་རྒྱ་ལྡན་པའི་ཟློས་པ་པོས། །སྔགས་རྣམས་མ་ལུས་འགྲུབ་པར་འགྱུར། །</s>
  </p>
  <p id="5725">
    <s id="5725:1" flag="alternateSource">ཆོ་ག་མཐོང་བས་རབ་བརྩོན་ཞིང་། །སྔགས་དང་ཕྱག་རྒྱ་ཀུན་བྱས་ན། །</s>
  </p>
  <p id="5726">
    <s id="5726:1" flag="alternateSource">གང་དུ་འགུགས་འགྱུར་མི་འགྲུབ་པ། །དེ་གནས་དེ་ནི་ཡོད་མ་ཡིན། །</s>
  </p>
  <p id="5727">
    <s id="5727:1" flag="alternateSource">སྲིད་རྩེ་མནར་མེད་བར་དང་ནི། །འཇིག་རྟེན་ཁམས་ཀྱི་འགྲོ་བ་གཞན། །</s>
    <s id="5727:2">གང་དུ་མི་འབེབས་མི་འགུགས་དང་། །བསྒྲུབ་བྱ་མ་ཡིན་གང་ཡང་མེད། །</s>
  </p>
  <p id="5728">
    <s id="5728:1" flag="alternateSource">སེམས་ཅན་སྐྱེ་གནས་ལས་སྐྱེས་དང་། །བྱང་ཆུབ་སེམས་དཔའ་མི་སྣང་བའང་། །ཆོ་གས་བསྐུལ་ནས་མི་འགུགས་པ། །དེ་ནི་གང་ཡང་ཡོད་མ་ཡིན། །</s>
  </p>
  <p id="5729">
    <s id="5729:1" flag="alternateSource">སྲུང་བའི་ཆོ་གའི་རྒྱུད་དག་གམ། །ལས་འགྲུབ་བཟློག་པར་བྱ་བ་ལ། །ས་བཅུ་ལ་ནི་གནས་པ་ཡི། །བྱང་ཆུབ་སེམས་དཔས་ཀྱང་མི་ནུས། །</s>
  </p>
  <p id="5730">
    <s id="5730:1" flag="alternateSource">སྔགས་དང་ཕྱག་རྒྱ་ལ་གནས་ལ། །འབྱུང་པོ་ཀུན་གྱིས་མི་ཚུགས་སོ། །</s>
  </p>
  <p id="5731">
    <s id="5731:1" flag="alternateSource">དཀའ་ཐུབ་བཟླས་པ་ཆོ་གའི་ལམ། །སྦྱིན་སྲེག་ལས་ལ་རབ་སྦྱར་ན། །</s>
  </p>
  <p id="5732">
    <s id="5732:1" flag="alternateSource">འདི་ལས་སྐྱེ་ཞིང་དེ་ལས་གྲུབ། །</s>
  </p>
  <p id="5733">
    <s id="5733:1" flag="alternateSource">ཕྱག་རྒྱ་སྔགས་ལ་སྣང་བ་ཡིན། །</s>
  </p>
  <p id="5734">
    <s id="5734:1" flag="alternateSource">ཟློས་པ་རྟག་ཏུ་འབད་བརྩོན་ཞིང་། །རྟག་ཏུ་དེ་དག་ལ་གནས་ན། །</s>
  </p>
  <p id="5735">
    <s id="5735:1" flag="alternateSource">སྔགས་རྣམས་གྲུབ་པར་འགྱུར་བ་སྟེ། །</s>
  </p>
  <p id="5736">
    <s id="5736:1" flag="alternateSource">དོན་ཡོད་འགྱུར་བར་ཐུབ་པའི་བཀའ། །སངས་རྒྱས་ཀུན་གྱི་གསུང་དག་ནི། །དེ་དག་གིས་ནི་གཞན་དུ་བྱེད། །</s>
  </p>
  <p id="5737">
    <s id="5737:1" flag="alternateSource">སྔགས་དང་རྒྱུད་ནི་རིགས་<ref folio="F.261.a"/>པ་ལ། །གང་ཞིག་རྟག་ཏུ་མི་འཇུག་པའོ། །</s>
  </p>
  <p id="5738">
    <s id="5738:1" flag="alternateSource">སྔགས་དང་ཕྱག་རྒྱ་མཐའ་དག་ནི། །གང་ཞིག་ཆོ་ག་ལྡན་བྱེད་པའོ། །</s>
  </p>
  <p id="5739">
    <s id="5739:1" flag="alternateSource">འཇམ་དཔལ་གཞོན་ནུ་འདི་དག་ནི། །ཡང་དང་ཡང་དུ་བསྟན་པ་ཡིན། །</s>
  </p>
  <p id="5740">
    <s id="5740:1" flag="alternateSource">སྔགས་ཀྱི་རིག་པ་མཐའ་དག་ནི། །ཕྱག་རྒྱས་སྔགས་ནི་ཕན་པ་འབྱུང་། །</s>
  </p>
  <p id="5741">
    <s id="5741:1" flag="alternateSource">དེ་སྲིད་ལས་ལ་ཆོ་གའི་རྒྱལ། །</s>
  </p>
  <p id="5742">
    <s id="5742:1" flag="alternateSource">འདིས་ནི་འབྲས་བུ་རྒྱ་ཆེན་འབྱུང་། །</s>
  </p>
  <p id="5743">
    <s id="5743:1" flag="alternateSource">འཇིག་རྟེན་གསང་མཆོག་ཕན་པ་དང་། །སྔགས་དང་ཕྱག་རྒྱས་དམ་བཅས་པ། །</s>
    <s id="5743:2">དེ་ནས་རིགས་ལྡན་འཇམ་དཔལ་ཏེ། །</s>
  </p>
  <p id="5744">
    <s id="5744:1" flag="alternateSource">ཁྱབ་པར་བྱེད་པ་བྱིས་པའི་གཟུགས། །ཅུང་ཟད་འཛུམ་པའི་བཞིན་གྱུར་གནས། །</s>
  </p>
  <p id="5745">
    <s id="5745:1" flag="alternateSource">གཞོན་ནུ་སྣ་ཚོགས་ཡང་དག་འབྱུང་། །</s>
  </p>
  <p id="5746">
    <s id="5746:1" flag="alternateSource">བྱང་ཆུབ་སེམས་དཔའ་བརྩོན་འགྲུས་ཆེ། །</s>
  </p>
  <p id="5747">
    <s id="5747:1" flag="alternateSource">ས་བཅུ་ལ་ནི་གནས་པ་ཡིས། །</s>
    <s id="5747:2">སངས་རྒྱས་ཉི་མའི་གཉེན་གྱུར་པ། །ཐུབ་པ་མཆོག་ལ་རབ་ཏུ་ཞུས། །</s>
  </p>
  <p id="5748">
    <s id="5748:1" flag="alternateSource">བཅོམ་ལྡན་སྔགས་ཀྱི་རྒྱུད་དག་ནི། །གང་ཡིན་འདི་ནི་འཇིག་རྟེན་བསྟན། །</s>
  </p>
  <p id="5749">
    <s id="5749:1" flag="alternateSource">སྔོན་གྱི་སངས་རྒྱས་དག་གིས་ཀྱང་། །དེ་ཡང་བདག་ལ་གསུངས་པ་ཡིན། །</s>
  </p>
  <p id="5750">
    <s id="5750:1" flag="alternateSource">དེ་ལྟར་ཤཱཀྱ་སེང་གེ་ཡིས། །ཅི་ཡི་ཕྱིར་ན་རབ་ཏུ་གསུངས། །</s>
  </p>
  <p id="5751">
    <s id="5751:1" flag="alternateSource">བདག་ནི་དེ་ལྟར་ཐེ་ཚོམ་འཚལ། །</s>
  </p>
  <p id="5752">
    <s id="5752:1" flag="alternateSource">ཐུབ་པ་མཆོག་གིས་བདག་ལ་གསུངས། །</s>
  </p>
  <p id="5753">
    <s id="5753:1" flag="alternateSource">བློ་ལྡན་ཀ་ལ་པིང་ཀའི་སྐད། །</s>
  </p>
  <p id="5754">
    <s id="5754:1" flag="alternateSource">ཚངས་པ་ཡི་ནི་གསུང་དབྱངས་ཀྱིས། །ས་བཅུ་ལ་ནི་རབ་གནས་པའི། །བྱང་ཆུབ་སེམས་དཔའ་ལ་གསུངས་པ། །</s>
    <s id="5754:2">སྔོན་ནི་བསྐལ་པ་མང་པོ་རུ། །ང་ནི་འཁོར་བར་འཁོར་བ་ན། །</s>
  </p>
  <p id="5755">
    <s id="5755:1" flag="alternateSource">ཐུབ་དབང་མེ་ཏོག་ཀུན་སྐྱེས་ལས། །ཆོ་གའི་རྒྱལ་པོའང་ང་ཡིས་ཐོབ། །</s>
  </p>
  <p id="5756">
    <s id="5756:1" flag="alternateSource">དེ་དང་དེར་ནི་སེམས་ཅན་ལ། །ཕན་པ་མང་པོ་བྱས་པ་ཡིན། །</s>
  </p>
  <p id="5757">
    <s id="5757:1" flag="alternateSource">ཐུགས་རྗེའི་དབང་དུ་སོང་ནས་ནི། །དེ་ཚེ་བདག་གི་སྨོན་ལམ་བྱས། །</s>
  </p>
  <p id="5758">
    <s id="5758:1" flag="alternateSource">སངས་རྒྱས་མཆོག་ཏུ་དེ་ཚེ་བདག །དུས་ཀྱི་མཐར་ནི་ཡང་དག་བྱུང་། །</s>
  </p>
  <p id="5759">
    <s id="5759:1" flag="alternateSource">ཆོས་ཀྱི་འཁོར་ལོ་བསྐོར་ནས་ནི། །བསྟན་པའི་དོན་ནི་བྱས་པ་ཡིན། །</s>
  </p>
  <p id="5760">
    <s id="5760:1" flag="alternateSource">ཕྱི་མ་ཡི་ནི་དུས་དག་ཏུ། །དེ་ཚེ་ང་ནི་མྱ་ངན་འདའ། །</s>
  </p>
  <p id="5761">
    <s id="5761:1" flag="alternateSource">དེ་ན་ཆོ་གའི་རྒྱལ་དབང་པོ། །ཁྱོད་ཀྱི་དྲུང་དུ་ང་ཡིས་བསྟན། །</s>
  </p>
  <p id="5762">
    <s id="5762:1" flag="alternateSource">ང་ཡང་འཇིག་རྟེན་མྱ་ངན་འདས། །</s>
  </p>
  <p id="5763">
    <s id="5763:1" flag="alternateSource">འཛམ་བུའི་གླིང་ནི་རབ་སྟོངས་ཤིང་། །དེ་བཞིན་སྟོན་པའི་ཆོས་ཀྱི་མཛོད། །</s>
  </p>
  <p id="5764">
    <s id="5764:1" flag="alternateSource">རྩོད་དུས་ཐག་རིང་གྱུར་པ་ན། །</s>
  </p>
  <p id="5765">
    <s id="5765:1" flag="alternateSource">སེམས་ཅན་རྣམས་ལ་བསྟན་པའི་དོན། །ཆོ་གའི་རྒྱལ་<ref folio="F.261.b"/>པོ་གཅིག་བྱེད་འགྱུར། །</s>
  </p>
  <p id="5766">
    <s id="5766:1" flag="alternateSource">ཆོ་གའི་རྒྱལ་པོ་རྒྱ་ཆེན་ལ། །དེ་བཞིན་འདི་ནི་ཡང་དག་འཇུག །</s>
  </p>
  <p id="5767">
    <s id="5767:1" flag="alternateSource">སེམས་ཅན་རྣམས་ནི་དོན་ལ་བརྩོན། །</s>
  </p>
  <p id="5768">
    <s id="5768:1" flag="alternateSource">དེ་ཡི་ཚེ་ན་འབྱུང་བར་འགྱུར། །</s>
  </p>
  <p id="5769">
    <s id="5769:1" flag="alternateSource">དེ་དུས་འཇིགས་སུ་རུང་བ་ཡི། །དེ་ཚེ་སེམས་ཅན་ཆོས་ལྡན་མིན། །</s>
  </p>
  <p id="5770">
    <s id="5770:1" flag="alternateSource">རྟག་ཏུ་ལུས་ལ་མི་གནས་ཤིང་། །རྒྱལ་པོ་རྣམས་ནི་མ་རུངས་ཡིད། །</s>
    <s id="5770:2">མི་དང་མི་མ་ཡིན་རྣམས་ནི། །ཀུན་ཀྱང་བསྟན་ལ་རྣམ་པར་སྡང་། །</s>
    <s id="5770:3">ངས་བཤད་ཆོས་ཀྱི་མཛོད་རྣམས་ནི། །ང་ཡི་ཐམས་ཅད་འཇིག་པར་འགྱུར། །</s>
  </p>
  <p id="5771">
    <s id="5771:1" flag="alternateSource">དེ་དག་གདུལ་བའི་དོན་གྱི་ཕྱིར། །སྔགས་ཀྱི་མཛོད་ནི་ཉེ་བར་བསྟན། །</s>
  </p>
  <p id="5772">
    <s id="5772:1" flag="alternateSource">བསྐལ་པ་བསམ་མི་ཁྱབ་པར་སྔོན། །གཞོན་ནུ་ཁྱོད་ཀྱི་སྨོན་ལམ་འདི། །</s>
    <s id="5772:2">སངས་རྒྱས་ཇི་སྙེད་གང་སུ་དག །</s>
  </p>
  <p id="5773">
    <s id="5773:1" flag="alternateSource">འཇིག་རྟེན་གཉེན་གྱུར་མྱ་ངན་འདས། །</s>
  </p>
  <p id="5774">
    <s id="5774:1" flag="alternateSource">དེ་དག་བསྟན་པའི་དོན་དུ་ནི། །དུས་དང་དུས་སུ་བྱའོ་ཞེས། །</s>
    <s id="5774:2">བདག་ནི་བྱིས་པ་གཞོན་ནུའི་གཟུགས། །དུས་ཀུན་ཏུ་ནི་རྣམ་པར་སྤྱོད། །</s>
  </p>
  <p id="5775">
    <s id="5775:1" flag="alternateSource">སྔགས་ཀྱི་གཟུགས་ཀྱིས་སེམས་ཅན་ལ། །དེ་དང་དེར་ནི་རྣམ་པར་འདུལ། །</s>
    <s id="5775:2">གཞོན་ནུ་ཁྱོད་ཀྱི་སྨོན་ལམ་འདི། །སྔོན་ཆད་དུ་ནི་བྱས་པ་ཡིན། །</s>
  </p>
  <p id="5776">
    <s id="5776:1" flag="alternateSource">ང་ནི་བྱིས་པའི་གཟུགས་ཐོབ་གྱུར། །</s>
  </p>
  <p id="5777">
    <s id="5777:1" flag="alternateSource">དེས་ན་ཁྱོད་ལ་བཤད་པར་བྱ། །</s>
  </p>
  <p id="5778">
    <s id="5778:1" flag="alternateSource">སྐྱེ་བོ་སྐྱབས་ནི་མེད་པ་དང་། །སངས་རྒྱས་ཞིང་ནི་སྟོངས་པ་ན། །</s>
  </p>
  <p id="5779">
    <s id="5779:1" flag="alternateSource">སྔགས་ཀྱི་གཟུགས་ཀྱིས་སེམས་ཅན་ལ། །བྱིས་པའི་ཚུལ་གྱིས་ཡང་དག་ཤོད། །</s>
  </p>
  <p id="5780">
    <s id="5780:1" flag="alternateSource">སེམས་ཅན་མང་པོ་འདུལ་བྱེད་ཅིང་། །ཕུན་སུམ་ཚོགས་པ་སྦྱིན་བྱེད་པ། །</s>
    <s id="5780:2">དུས་ཀྱི་ཐ་མ་དེ་ལ་ནི། །སེམས་ཅན་ཀུན་ལ་མཆོག་སྦྱིན་བྱེད། །</s>
  </p>
  <p id="5781">
    <s id="5781:1" flag="alternateSource">འཇིག་རྟེན་ང་ནི་མྱ་ངན་འདས། །</s>
  </p>
  <p id="5782">
    <s id="5782:1" flag="alternateSource">ས་ཡི་སྟེང་ནི་སྟོངས་གྱུར་ན། །</s>
  </p>
  <p id="5783">
    <s id="5783:1" flag="alternateSource">ཁྱོད་ཉིད་བྱིས་པའི་གཟུགས་ཀྱིས་ནི། །སངས་རྒྱས་མཛད་པ་བྱེད་པར་འགྱུར། །</s>
  </p>
  <p id="5784">
    <s id="5784:1" flag="alternateSource">དེ་ཚེ་དགོན་ཆེན་རབ་དགའ་བ། །ཁ་བ་ཅན་ནང་ཡོད་པ་ཡི། །ཆུ་བོ་གསེར་དང་ལྡན་འགྲམ་དུ། །ང་ནི་མྱ་ངན་འདའ་བར་འགྱུར། །</s>
  </p>
  <p id="5785">
    <s id="5785:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཕྱག་རྒྱ་བསྐུལ་བའི་ཆོ་ག་འཇམ་དཔལ་གྱིས་ཡོངས་སུ་ཞུས་ཤིང་བསྟན་པའི་ལེའུ་རབ་འབྱམ་ལས། ཉི་ཤུ་རྩ་བརྒྱད་པ་རྫོགས་སོ།། །།</s>
  </p>
  <p id="5786">
    <s id="5786:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་<ref folio="F.262.a"/>མའི་གཞལ་མེད་ཁང་ལ་གཟིགས་ནས། </s>
  </p>
  <p id="5787">
    <s id="5787:1" flag="alternateSource">དེ་བཞིན་གཤེགས་པའི་ཕྱག་རྒྱའི་མཛོད་ཡང་དག་པར་བསྐུལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="5788">
    <s id="5788:1" flag="alternateSource">སྙོམས་པར་ཞུགས་མ་ཐག་ཏུ་བཅོམ་ལྡན་འདས་ཤཱཀྱ་ཐུབ་པའི་མཛོད་སྤུ་ནས་འོད་ཟེར་དུ་མ་བྱེ་བ་ཁྲི་ཕྲག་བརྒྱ་སྟོང་གྲངས་མེད་པའི་འཁོར་དང་བཅས་པ་བྱུང་སྟེ། །</s>
  </p>
  <p id="5789">
    <s id="5789:1" flag="alternateSource">འོད་ཟེར་གྱི་དྲ་བ་དུ་མ་དེས་སངས་རྒྱས་ཀྱི་ཞིང་དུ་མ་གསལ་བར་བྱས་ནས། </s>
  </p>
  <p id="5790">
    <s id="5790:1" flag="alternateSource">སངས་རྒྱས་ཐམས་ཅད་ལ་ཡང་དག་པར་བསྐུལ་ནས། </s>
  </p>
  <p id="5791">
    <s id="5791:1" flag="alternateSource">ཕྱིར་ཡང་བཅོམ་ལྡན་འདས་ཤཱཀྱ་ཐུབ་པའི་མཛོད་སྤུར་ཞུགས་པར་གྱུར་ཏོ། །</s>
  </p>
  <p id="5792">
    <s id="5792:1" flag="alternateSource">སངས་རྒྱས་བཅོམ་ལྡན་འདས་ལ་ཡང་དག་པར་བསྐུལ་མ་ཐག་ཏུ་ནམ་མཁའི་ངོ་བོ་ཉིད་ཀྱི་ཏིང་ངེ་འཛིན་ལ་སྙོམས་པར་ཞུགས་ཏེ། </s>
  </p>
  <p id="5793">
    <s id="5793:1" flag="alternateSource">གནས་གཙང་མའི་སྟེང་གི་ནམ་མཁའི་དཀྱིལ་དུ་བཞུགས་པར་གྱུར་ཏོ། །</s>
  </p>
  <p id="5794">
    <s id="5794:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་སངས་རྒྱས་ཐམས་ཅད་ལ་མཆོད་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="5794:2">འཇམ་དཔལ་ཕྱག་རྒྱའི་ལེའུའི་ཆོ་གའི་མཛོད་སངས་རྒྱས་ཐམས་ཅད་ཀྱི་བྱིན་གྱིས་བརླབས་པ་བཤད་ཀྱིས་ཉོན་ཅིག །</s>
  </p>
  <p id="5795">
    <s id="5795:1" flag="alternateSource">དེ་ནས་འཇམ་དཔལ་གཞོན་ནུར་གྱུར་པས་སངས་རྒྱས་ཐམས་ཅད་ཀྱི་ཞབས་ལ་བཏུད་དེ་ཕྱག་འཚལ་ནས། </s>
  </p>
  <p id="5796">
    <s id="5796:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་ལ་འདི་སྐད་ཅེས་གསོལ་ཏོ། །</s>
  </p>
  <p id="5797">
    <s id="5797:1" flag="alternateSource">དེ་བཞིན་གཤེགས་པ་ཐམས་ཅད་ཀྱི་མཛོད་ཀྱི་ཕྱག་རྒྱ་མཆོག་ཏུ་ཤིན་ཏུ་གསང་བ་གང་ཡིན་པ་དེ་དུས་ལ་བབ་པར་མཁྱེན་ན། </s>
  </p>
  <p id="5798">
    <s id="5798:1" flag="alternateSource">བཅོམ་ལྡན་འདས་དེ་ནི་ལེགས་ཏེ་བཤད་དུ་གསོལ། </s>
  </p>
  <p id="5799">
    <s id="5799:1" flag="alternateSource">སྐྱེ་བོ་མང་པོ་ལ་ཕན་པ་དང་སྐྱེ་བོ་མང་པོ་ལ་བདེ་བ་དང་འཇིག་རྟེན་ལ་སྙིང་བརྩེ་བ་དང་སྐྱེ་བོའི་ཚོགས་མང་པོའི་དོན་དང་ཕན་པ་དང་བདེ་བའི་ཕྱིར་དང་ལྷ་དང་མི་རྣམས་དང་སེམས་ཅན་ཐམས་ཅད་ལ་ཕན་པ་དང་བདེ་བ་དང་བདེ་བའི་རྣམ་པར་སྨིན་པར་འགྱུར་བའི་སླད་དུའོ། །</s>
    <s id="5799:2">དེ་ནས་བཅོམ་ལྡན་འདས་ཤཱཀྱ་ཐུབ་པ་ལ་འཇམ་དཔལ་གཞོན་ནུར་གྱུར་པས་གསོལ་བ་བཏབ་ནས</s>
  </p>
  <p id="5800">
    <s id="5800:1" flag="alternateSource">ཕྱག་རྒྱ་ཐམས་ཅད་ལ་གཟིགས་ཤིང་སངས་རྒྱས་ཐམས་ཅད་ལ་མཁྱེན་པར་བྱས་ནས། </s>
  </p>
  <p id="5801">
    <s id="5801:1" flag="alternateSource">བྱང་ཆུབ་སེམས་དཔའ་ཐམས་ཅད་རབ་ཏུ་དགའ་བར་བྱེད་པ། འཕགས་པ་ཉན་ཐོས་དང་རང་སངས་རྒྱས་<ref folio="F.262.b"/>ཐམས་ཅད་ཡང་དག་པར་ཚིམ་པར་བྱེད་པ། འཕགས་པའི་སྔགས་རྣམས་ལ་ཡིད་བརྩོན་པར་བྱེད་པ་ལ་ཡང་དག་པར་གཟེངས་སྟོད་པ། མ་རུངས་པ་ཐམས་ཅད་ཟློག་པར་བྱེད་པ། འཇིགས་པ་ཐམས་ཅད་དབུགས་འབྱིན་པར་བྱེད་པ། འཁོར་བར་གནས་པ་དག་ལ་བདེ་བ་དང་ཤིས་པ་དང་མྱ་ངན་ལས་འདས་པ་ལ་རབ་ཏུ་འཇོག་པར་བྱེད་པ། </s>
    <s id="5801:2">སེམས་ཅན་སྡུག་བསྔལ་བ་ཐམས་ཅད་ལ་བདེ་བའི་དོན་གྱི་ཕྱིར་ཕྱག་རྒྱའི་ལེའུའི་ཆོ་ག་ངས་བཤད་ཀྱིས་འཇམ་དཔལ་གཞོན་ནུ་ཉོན་ཅིག །</s>
  </p>
  <p id="5802">
    <s id="5802:1" flag="alternateSource">དང་པོ་གཙུག་ཕུད་ལྔ་པ་ནི། །དེ་ནི་ཕྱག་རྒྱ་ཆེན་པོར་འདོད། །</s>
  </p>
  <p id="5803">
    <s id="5803:1" flag="alternateSource">གཉིས་པ་གཙུག་ཕུད་གསུམ་པ་ཡིན། །</s>
  </p>
  <p id="5804">
    <s id="5804:1" flag="alternateSource">རལ་པ་གཅིག་པ་གསུམ་པ་སྟེ། །</s>
  </p>
  <p id="5805">
    <s id="5805:1" flag="alternateSource">བཞི་པ་ཨུཏྤ་ལར་གསུངས་པ། །རྐང་གཉིས་དམ་པ་རྫོགས་སངས་རྒྱས། །</s>
    <s id="5805:2">ལྔ་པ་བཀྲ་ཤིས་ལྡན་དུ་བརྗོད། །</s>
  </p>
  <p id="5806">
    <s id="5806:1" flag="alternateSource">དྲུག་པ་རྒྱལ་མཚན་ཞེས་སུ་བརྗོད། །</s>
  </p>
  <p id="5807">
    <s id="5807:1" flag="alternateSource">བདུན་པ་གང་བ་ཞེས་བསྟན་ཏེ། །</s>
  </p>
  <p id="5808">
    <s id="5808:1" flag="alternateSource">སྔགས་ཤེས་དག་ལ་ལེགས་མཛེས་ཤིང་། །</s>
    <s id="5808:2">བརྒྱད་པ་སྲོག་ཤིང་ཞེས་བརྗོད་པ། །སྔགས་ཤེས་དག་ལ་ལེགས་མཛེས་ཡིན། །</s>
  </p>
  <p id="5809">
    <s id="5809:1" flag="alternateSource">དགུ་པ་གདུགས་ཞེས་བསྟན་པ་སྟེ། །</s>
  </p>
  <p id="5810">
    <s id="5810:1" flag="alternateSource">བཅུ་པ་མདུང་དུ་བརྗོད་པ་ཡིན། །</s>
  </p>
  <p id="5811">
    <s id="5811:1" flag="alternateSource">དེ་བཞིན་བཅུ་གཅིག་སངས་རྒྱས་ཀྱིས། །ཁ་སྦྱར་ཞེས་ནི་ཡང་དག་བསྟན། །</s>
  </p>
  <p id="5812">
    <s id="5812:1" flag="alternateSource">བཅུ་གཉིས་པ་ནི་ཕུབ་ཅེས་གསུངས། །</s>
  </p>
  <p id="5813">
    <s id="5813:1" flag="alternateSource">བཅུ་གསུམ་པ་ནི་ད་པུས་ཡིན། །</s>
  </p>
  <p id="5814">
    <s id="5814:1" flag="alternateSource">བཅུ་བཞི་པ་ནི་རལ་གྲིར་བཤད། །</s>
  </p>
  <p id="5815">
    <s id="5815:1" flag="alternateSource">དེ་བཞིན་དྲིལ་བུ་བཅྭ་ལྔ་པ། །</s>
    <s id="5815:2">བཅུ་དྲུག་པ་ནི་ཞགས་པར་བསྟན། །</s>
  </p>
  <p id="5816">
    <s id="5816:1" flag="alternateSource">བཅུ་བདུན་པ་ནི་ལྕགས་ཀྱུར་ཤེས། །</s>
  </p>
  <p id="5817">
    <s id="5817:1" flag="alternateSource">བཅྭ་བརྒྱད་པ་ནི་བཟང་པོའི་གདན། །</s>
    <s id="5817:2">བཅུ་དགུ་པ་ནི་གདན་དུ་བརྗོད། །</s>
  </p>
  <p id="5818">
    <s id="5818:1" flag="alternateSource">ཉི་ཤུར་བསྟན་པ་རྨ་བྱའི་གདན། །</s>
    <s id="5818:2">ཉི་ཤུ་གཅིག་པ་པཊྚི་སཾ། །</s>
    <s id="5818:3">རྟགས་གཅིག་ཉི་ཤུ་གཉིས་པ་སྟེ། །</s>
  </p>
  <p id="5819">
    <s id="5819:1" flag="alternateSource">རྟགས་གཉིས་ཉི་ཤུ་གསུམ་པ་ཡིན། །</s>
  </p>
  <p id="5820">
    <s id="5820:1" flag="alternateSource">དེ་བཞིན་ཕྲེང་བ་ཉི་ཤུ་བཞི། །</s>
    <s id="5820:2">ཉི་ཤུ་ལྔ་པ་གཞུ་ཡིན་ཏེ། །</s>
  </p>
  <p id="5821">
    <s id="5821:1" flag="alternateSource">ཉི་ཤུ་དྲུག་པར་གསུངས་པ་ནི། །ལྕགས་མདའ་དག་ཏུ་རྣམ་པར་བརྟགས། །</s>
  </p>
  <p id="5822">
    <s id="5822:1" flag="alternateSource">ཉི་ཤུ་བདུན་པར་གསུངས་པ་ནི། །རྟགས་ཀུན་དག་ཏུ་རབ་ཏུ་བསྟན། །</s>
  </p>
  <p id="5823">
    <s id="5823:1" flag="alternateSource">ཉི་ཤུ་བརྒྱད་པ་གསལ་ཤིང་སྟེ། །</s>
  </p>
  <p id="5824">
    <s id="5824:1" flag="alternateSource">ཉི་ཤུ་དགུ་པ་ཐོ་བ་ཡིན། །</s>
  </p>
  <p id="5825">
    <s id="5825:1" flag="alternateSource">སུམ་ཅུ་པ་ནི་མདའ་བོ་ཆེ། །</s>
  </p>
  <p id="5826">
    <s id="5826:1" flag="alternateSource">སུམ་ཅུ་གཅིག་པ་མཆེ་བར་བསྟན། །</s>
  </p>
  <p id="5827">
    <s id="5827:1" flag="alternateSource">སུམ་ཅུ་གཉིས་པ་དེ་བཞིན་ཁ། །</s>
    <s id="5827:2">སུམ་ཅུ་གསུམ་པ་རས་<ref folio="F.263.a"/>ཀྱི་གོས། །</s>
    <s id="5827:3">སུམ་ཅུ་བཞི་པ་བུམ་པ་སྟེ། །</s>
  </p>
  <p id="5828">
    <s id="5828:1" flag="alternateSource">སུམ་ཅུ་ལྔ་པ་འཁར་གསིལ་ཡིན། །</s>
  </p>
  <p id="5829">
    <s id="5829:1" flag="alternateSource">སུམ་ཅུ་དྲུག་པ་བྱ་མ་བུམ། །</s>
    <s id="5829:2">སུམ་ཅུ་བདུན་པ་གཏུན་ཤིང་སྟེ། །</s>
  </p>
  <p id="5830">
    <s id="5830:1" flag="alternateSource">སུམ་ཅུ་བརྒྱད་པ་སྐྱིལ་ཀྲུང་ཡིན། །</s>
  </p>
  <p id="5831">
    <s id="5831:1" flag="alternateSource">སུམ་ཅུ་དགུ་པ་པ་ཊ་ཧ། །</s>
    <s id="5831:2">བཞི་བཅུ་པར་ནི་རབ་བསྟན་པ། །ཆོས་ཀྱི་དུང་ཞེས་ཉེ་བར་བསྟན། །</s>
  </p>
  <p id="5832">
    <s id="5832:1" flag="alternateSource">བཞི་བཅུ་དག་ནི་གཅིག་པ་ཡང་། །ལྕགས་ཐག་ཅེས་ནི་ཡོངས་སུ་བསྒྲགས། །གཉིས་པར་འདོད་པ་མང་པོར་གསུངས། །</s>
  </p>
  <p id="5833">
    <s id="5833:1" flag="alternateSource">གསུམ་པ་ཡིད་ལ་རེ་བ་རྫོགས། །</s>
  </p>
  <p id="5834">
    <s id="5834:1" flag="alternateSource">བཞི་པ་སྐྱེད་བྱེད་སྣང་བ་སྟེ། །</s>
  </p>
  <p id="5835">
    <s id="5835:1" flag="alternateSource">ཤེས་རབ་ཕ་རོལ་ཕྱིན་པར་འདོད། །</s>
  </p>
  <p id="5836">
    <s id="5836:1" flag="alternateSource">ལྔ་པ་མ་མོ་ཞེས་བཤད་པ། །རྐང་གཉིས་རྫོགས་པའི་སངས་རྒྱས་ཀྱིས། །དྲུག་པ་རྟ་བབས་ཞེས་བྱར་གསུངས། །</s>
  </p>
  <p id="5837">
    <s id="5837:1" flag="alternateSource">བདུན་པ་རྟ་བབས་བཟང་པོ་ཡིན། །</s>
  </p>
  <p id="5838">
    <s id="5838:1" flag="alternateSource">བརྒྱད་པ་སྒྲ་སྐད་དག་ཏུ་བསྟན། །</s>
  </p>
  <p id="5839">
    <s id="5839:1" flag="alternateSource">དགུ་པ་རྒྱལ་བའི་སྒྲ་ཡང་ཡིན། །</s>
  </p>
  <p id="5840">
    <s id="5840:1" flag="alternateSource">ལྔ་བཅུ་པ་ནི་རྔ་བོ་ཆེ། །</s>
  </p>
  <p id="5841">
    <s id="5841:1" flag="alternateSource">ལྔ་བཅུ་གཅིག་པ་ཆོས་ཀྱི་རྔ། །</s>
  </p>
  <p id="5842">
    <s id="5842:1" flag="alternateSource">ལྔ་བཅུ་གཉིས་པ་བ་ལང་བཤད། །</s>
  </p>
  <p id="5843">
    <s id="5843:1" flag="alternateSource">གསུམ་པ་ལག་པ་མཆོག་ཡིན་ཏེ། །</s>
  </p>
  <p id="5844">
    <s id="5844:1" flag="alternateSource">ལྔ་བཅུ་བཞི་པར་ཤེས་བྱ་བ། །ཕྱག་རྒྱ་དེ་ནི་འཁྲུལ་མེད་ཡིན། །</s>
  </p>
  <p id="5845">
    <s id="5845:1" flag="alternateSource">ལྔ་བཅུ་ལྔ་པ་མཇུག་རིངས་ཡིན། །</s>
  </p>
  <p id="5846">
    <s id="5846:1" flag="alternateSource">ལྔ་བཅུ་དྲུག་པ་མདའ་ཡིན་ཏེ། །</s>
  </p>
  <p id="5847">
    <s id="5847:1" flag="alternateSource">བདུན་པ་དག་ནི་དགྲ་སྟར་བསྟན། །</s>
  </p>
  <p id="5848">
    <s id="5848:1" flag="alternateSource">བརྒྱད་པ་འཇིག་རྟེན་གྱིས་མཆོད་ཡིན། །</s>
  </p>
  <p id="5849">
    <s id="5849:1" flag="alternateSource">ལྔ་བཅུ་རྩ་དགུར་ཤེས་བྱ་བ། །མདོར་ན་མཚོན་ནི་རྩེ་གཅིག་ཡིན། །</s>
  </p>
  <p id="5850">
    <s id="5850:1" flag="alternateSource">དྲུག་ཅུ་པར་ནི་འགྱུར་བ་ཡང་། །མདོར་ན་གཤོལ་དུ་ཤེས་པར་བྱ། །</s>
  </p>
  <p id="5851">
    <s id="5851:1" flag="alternateSource">དྲུག་ཅུ་གཅིག་པ་པདྨ་སྟེ། །</s>
  </p>
  <p id="5852">
    <s id="5852:1" flag="alternateSource">དྲུག་ཅུ་གཉིས་པ་རྡོ་རྗེར་བཤད། །</s>
  </p>
  <p id="5853">
    <s id="5853:1" flag="alternateSource">ཆོས་ཀྱི་འཁོར་ལོ་སྐོར་བྱེད་པ། །འཇིག་རྟེན་དྲུག་ཅུ་གསུམ་པར་གསུངས། །</s>
  </p>
  <p id="5854">
    <s id="5854:1" flag="alternateSource">དྲུག་ཅུ་བཞི་པར་ཤེས་བྱ་བ། །མདོར་ན་པདྨ་དཀར་པོ་ཡིན། །</s>
  </p>
  <p id="5855">
    <s id="5855:1" flag="alternateSource">དྲུག་ཅུ་ལྔ་པར་ཤེས་བྱ་བ། །ཕྱག་རྒྱ་མཆོག་སྦྱིན་དམ་པ་ཡིན། །</s>
  </p>
  <p id="5856">
    <s id="5856:1" flag="alternateSource">དེ་ནས་དྲུག་ཅུ་དྲུག་པ་ནི། །ཐེག་པའི་ཕྱག་རྒྱར་སངས་རྒྱས་གསུངས། །</s>
  </p>
  <p id="5857">
    <s id="5857:1" flag="alternateSource">དྲུག་ཅུ་བདུན་པར་འཇིག་རྟེན་དུ། །མཁས་པས་མདུང་དུ་བསྟན་པ་ཡིན། །</s>
  </p>
  <p id="5858">
    <s id="5858:1" flag="alternateSource">དྲུག་ཅུ་བརྒྱད་པར་བྱ་བ་ནི། །རྡོ་རྗེ་དབྱུག་པའི་ཕྱག་རྒྱར་གསུངས། །</s>
  </p>
  <p id="5859">
    <s id="5859:1" flag="alternateSource">དྲུག་ཅུ་རྩ་དགུར་འགྱུར་བ་ནི། །དགྲ་འཇོམས་བྱེད་པར་རབ་ཏུ་བསྟན། །</s>
  </p>
  <p id="5860">
    <s id="5860:1" flag="alternateSource">བདུན་ཅུ་པར་ནི་ཤེས་བྱ་བ། །མདོར་ན་ཀླུ་ཡི་ཕྱག་རྒྱ་ཡིན། །</s>
  </p>
  <p id="5861">
    <s id="5861:1" flag="alternateSource">བདུན་ཅུ་གཅིག་པར་གསུངས་པ་ནི། །གཞལ་མེད་<ref folio="F.263.b"/>ཕྱག་རྒྱ་མཆོག་བཟང་ཡིན། །</s>
  </p>
  <p id="5862">
    <s id="5862:1" flag="alternateSource">བདུན་ཅུ་གཉིས་པ་མདོར་བསྡུ་ན། །</s>
  </p>
  <p id="5863">
    <s id="5863:1" flag="alternateSource">ཤིང་རྟ་ཞེས་ནི་དེ་ལ་བརྗོད། །</s>
  </p>
  <p id="5864">
    <s id="5864:1" flag="alternateSource">མདོར་ན་བདུན་ཅུ་གསུམ་པ་ནི། །འཇིག་རྟེན་མགོན་གྱི་གདན་དུ་གསུངས། །</s>
  </p>
  <p id="5865">
    <s id="5865:1" flag="alternateSource">དེ་བཞིན་བདུན་ཅུ་བཞི་དང་ནི། །བདུན་ཅུ་ལྔ་རུ་བསྟན་པ་དག །</s>
  </p>
  <p id="5866">
    <s id="5866:1" flag="alternateSource">ཚེས་བརྒྱད་ཟླ་བ་པི་བང་དག །</s>
  </p>
  <p id="5867">
    <s id="5867:1" flag="alternateSource">ཕྱག་རྒྱ་གཉིས་སུ་བསྟན་པ་ཡིན། །</s>
  </p>
  <p id="5868">
    <s id="5868:1" flag="alternateSource">བདུན་ཅུ་རྩ་དྲུག་འཇིག་རྟེན་དུ། །ཕྱག་རྒྱ་པདྨ་འདྲ་བ་ཡིན། །</s>
  </p>
  <p id="5869">
    <s id="5869:1" flag="alternateSource">བདུན་ཅུ་བདུན་པའི་ཕྱག་རྒྱ་མཆོག །ཨུཏྤ་ལ་ནི་འབྱུང་བའི་གནས། །</s>
  </p>
  <p id="5870">
    <s id="5870:1" flag="alternateSource">བདུན་ཅུ་བརྒྱད་པའི་ཕྱག་རྒྱ་ནི། །ཕྱག་འཚལ་བ་ཞེས་བསྟན་པ་ཡིན། །</s>
  </p>
  <p id="5871">
    <s id="5871:1" flag="alternateSource">བདུན་ཅུ་རྩ་དགུ་མཆོད་ཡོན་རྒྱ། །</s>
  </p>
  <p id="5872">
    <s id="5872:1" flag="alternateSource">དགྲ་བཅོམ་ཕྱག་རྒྱ་བརྒྱད་ཅུ་པ། །</s>
    <s id="5872:2">མར་མེ་བརྒྱད་ཅུ་གཅིག་པར་ཤེས། །</s>
  </p>
  <p id="5873">
    <s id="5873:1" flag="alternateSource">ཐལ་སྦྱར་བརྒྱད་ཅུ་གཉིས་པར་འདོད། །</s>
  </p>
  <p id="5874">
    <s id="5874:1" flag="alternateSource">གསུམ་པ་ཕྲེང་བ་ཞེས་བྱ་བའོ། །</s>
  </p>
  <p id="5875">
    <s id="5875:1" flag="alternateSource">བཞི་པ་གདན་ཞེས་གསུངས་པ་ཡིན། །</s>
  </p>
  <p id="5876">
    <s id="5876:1" flag="alternateSource">ལྔ་པ་གནས་ཀྱི་ཕྱག་རྒྱར་བསྟན། །</s>
  </p>
  <p id="5877">
    <s id="5877:1" flag="alternateSource">དྲུག་པ་རབ་གནས་གསུངས་པ་སྟེ། །</s>
  </p>
  <p id="5878">
    <s id="5878:1" flag="alternateSource">བདུན་པ་དབང་གི་ཕྱག་རྒྱར་བརྗོད། །</s>
  </p>
  <p id="5879">
    <s id="5879:1" flag="alternateSource">བརྒྱད་ཅུ་བརྒྱད་པ་མཆོག་ཏུ་འདོད། །</s>
  </p>
  <p id="5880">
    <s id="5880:1" flag="alternateSource">དགུ་དང་དགུ་བཅུའི་གྲངས་དག་ནི། །ཕྱག་རྒྱ་གཉིས་ནི་དགེ་བ་མཆོག །ཁ་སྦྱར་ཟུང་གི་ཕྱག་རྒྱ་སྟེ། །</s>
  </p>
  <p id="5881">
    <s id="5881:1" flag="alternateSource">གྲངས་ནི་དགུ་བཅུ་འབྱུང་བ་སྟེ། །</s>
  </p>
  <p id="5882">
    <s id="5882:1" flag="alternateSource">དགུ་བཅུ་རྩ་གཅིག་ཅེས་གསུངས་པ། །མེ་ཏོག་གི་ནི་ཕྱག་རྒྱར་བསྟན། །</s>
  </p>
  <p id="5883">
    <s id="5883:1" flag="alternateSource">གཉིས་པ་གཏོར་མའི་ཕྱག་རྒྱ་སྟེ། །</s>
  </p>
  <p id="5884">
    <s id="5884:1" flag="alternateSource">གསུམ་པ་རྟག་ཏུ་སྤོས་ཀྱི་ཡིན། །</s>
  </p>
  <p id="5885">
    <s id="5885:1" flag="alternateSource">བཞི་པ་དྲི་ཡི་ཕྱག་རྒྱ་སྟེ། །</s>
  </p>
  <p id="5886">
    <s id="5886:1" flag="alternateSource">ལྔ་པ་མར་མེར་ཤེས་པར་བྱ། །</s>
  </p>
  <p id="5887">
    <s id="5887:1" flag="alternateSource">དྲུག་པ་སྦྱོར་བར་ཤེས་པར་བྱ། །</s>
  </p>
  <p id="5888">
    <s id="5888:1" flag="alternateSource">བདུན་པ་སྐྱིལ་ཀྲུང་ཕྱེད་ཀྱི་གནས། །</s>
  </p>
  <p id="5889">
    <s id="5889:1" flag="alternateSource">བརྒྱད་པ་དག་ནི་བོང་བ་སྟེ། །</s>
  </p>
  <p id="5890">
    <s id="5890:1" flag="alternateSource">དགུ་པ་དག་ནི་གཤེགས་སུ་གསོལ། །</s>
  </p>
  <p id="5891">
    <s id="5891:1" flag="alternateSource">དེ་བཞིན་བརྒྱ་རྫོགས་ཕྱག་རྒྱ་ནི། །ཐམས་ཅད་པ་ཡི་ལས་ཤེས་བྱ། །</s>
  </p>
  <p id="5892">
    <s id="5892:1" flag="alternateSource">བརྒྱ་ལས་རྩ་གཅིག་གསུངས་པ་ནི། །ཕྱག་རྒྱ་ཆེན་པོ་ཞེས་བྱ་སྟེ། །</s>
  </p>
  <p id="5893">
    <s id="5893:1" flag="alternateSource">གཙུག་ཏོར་འཇིག་རྟེན་མགོན་པོ་ནི། །རྟག་ཏུ་བླ་མ་འཁོར་ལོས་སྒྱུར། །</s>
  </p>
  <p id="5894">
    <s id="5894:1" flag="alternateSource">ཕྱག་རྒྱ་དེ་ནི་དང་པོར་གསུངས། །</s>
  </p>
  <p id="5895">
    <s id="5895:1" flag="alternateSource">གཉིས་པ་གདུགས་དཀར་ལས་བྱུང་ཡིན། །</s>
  </p>
  <p id="5896">
    <s id="5896:1" flag="alternateSource">གསུམ་པ་རྩ་བའི་ཕྱག་རྒྱ་སྟེ། །</s>
  </p>
  <p id="5897">
    <s id="5897:1" flag="alternateSource">འཇམ་པའི་དབྱངས་སུ་སྣང་བ་ཡིན། །</s>
  </p>
  <p id="5898">
    <s id="5898:1" flag="alternateSource">བཞི་པ་ཆོས་ཀྱི་མཛོད་ཀྱི་གནས། །</s>
  </p>
  <p id="5899">
    <s id="5899:1" flag="alternateSource">ཆོས་ཀྱི་ཕྱག་རྒྱར་ཤེས་པར་བྱ། །</s>
  </p>
  <p id="5900">
    <s id="5900:1" flag="alternateSource">ལྔ་པ་དགེ་འདུན་ཞེས་བྱ་སྟེ། །</s>
  </p>
  <p id="5901">
    <s id="5901:1" flag="alternateSource">དེ་ནི་ཕྱག་རྒྱ་ཆེན་པོའང་ཡིན། །</s>
  </p>
  <p id="5902">
    <s id="5902:1" flag="alternateSource">དྲུག་པ་འབྱུང་<ref folio="F.264.a"/>པོ་ཞི་བྱེད་པ། །རང་རྒྱལ་ལག་པའི་ཕྱག་རྒྱ་ཉིད། །བདུན་པ་བྱང་ཆུབ་སེམས་དཔའ་ནི། །ས་བཅུ་དག་ལ་ཞུགས་པ་ཡི། །</s>
    <s id="5902:2">ཕྱག་རྒྱ་པདྨའི་ཕྲེང་བ་སྟེ། །</s>
  </p>
  <p id="5903">
    <s id="5903:1" flag="alternateSource">ཕྱག་རྒྱ་ཆེན་པོར་དེ་ཤེས་བྱ། །</s>
  </p>
  <p id="5904">
    <s id="5904:1" flag="alternateSource">འཇིག་རྟེན་པ་ནི་ཐམས་ཅད་ཀྱི། །ཕྱག་རྒྱ་སྔགས་རྣམས་མཆོག་སྦྱིན་བྱེད། །</s>
  </p>
  <p id="5905">
    <s id="5905:1" flag="alternateSource">མཐུ་ཆེན་གཙོ་བོ་ཆེན་པོ་སྟེ། །</s>
  </p>
  <p id="5906">
    <s id="5906:1" flag="alternateSource">གཙོ་བོ་འཇིག་རྟེན་གསུམ་གྱིས་མཆོད། །</s>
  </p>
  <p id="5907">
    <s id="5907:1" flag="alternateSource">བརྒྱད་པ་ཡང་དག་རབ་སྦྱར་བ། །ཕྱག་རྒྱ་སྲིད་གསུམ་སྐྱེ་གནས་ཡིན། །</s>
  </p>
  <p id="5908">
    <s id="5908:1" flag="alternateSource">ཕྱག་རྒྱ་རྣམས་ཀྱི་གྲངས་བསྟན་པ། །རྒྱུད་འདི་ལས་ནི་རབ་འབྱུང་བ། །</s>
    <s id="5908:2">བརྒྱ་གཅིག་དེ་བཞིན་རྩ་བརྒྱད་དུ། །ཕྱག་རྒྱའི་གྲངས་སུ་བརྟགས་པ་ཡིན། །</s>
  </p>
  <p id="5909">
    <s id="5909:1" flag="alternateSource">རྫོགས་སངས་རྒྱས་ཀྱིས་འདི་ཚད་དུ། །ས་སྟེང་སྔོན་ནི་བསྟན་པ་ཡིན། །</s>
  </p>
  <p id="5910">
    <s id="5910:1" flag="alternateSource">སྟོན་དང་བསྟན་པ་འཇིག་པ་ན། །</s>
  </p>
  <p id="5911">
    <s id="5911:1" flag="alternateSource">ལུས་ཅན་རྣམས་ནི་རབ་སྤྱོད་འགྱུར། །</s>
  </p>
  <p id="5912">
    <s id="5912:1" flag="alternateSource">དང་པོ་རེ་ཞིག་ལག་པ་གཉིས། །ཐལ་མོ་སྦྱར་ཏེ་</s>
  </p>
  <p id="5913">
    <s id="5913:1" flag="alternateSource">རྩེ་མོ་སྤྲད། །སོར་མོ་ཕན་ཚུན་ནང་དུ་གཤིབ། །སོར་མོ་ཕན་ཚུན་སྦྱར་ནས་</s>
  </p>
  <p id="5914">
    <s id="5914:1" flag="alternateSource">ནི། །དེ་ནས་ཡང་དག་སྦྱར་ནས་</s>
  </p>
  <p id="5915">
    <s id="5915:1" flag="alternateSource">ཀྱང་། །</s>
    <s id="5915:2">ལག་གཉིས་ཡང་དག་ལྡན་པ་ལ། །གཙུག་པུད་ལྔས་ནི་ལེགས་མཚན་བྱ། །</s>
  </p>
  <p id="5916">
    <s id="5916:1" flag="alternateSource">སོར་མོ་རྣམས་ཀྱི་རྩེ་མོ་དག །</s>
  </p>
  <p id="5917">
    <s id="5917:1" flag="alternateSource">དེ་ནས་དེ་དག་རྣམ་བཟློག་པ། །ཕྱག་རྒྱ་གཙུག་པུད་ལྔར་ཤེས་བྱ། །</s>
  </p>
  <p id="5918">
    <s id="5918:1" flag="alternateSource">གཙུག་པུད་ལྔ་པ་ཉིད་དག་ནི། །</s>
    <s id="5918:2">ཕྱག་རྒྱ་ཆེན་པོ་ཞེས་སུ་བསྒྲགས། །བྱང་ཆུབ་སེམས་དཔའི་དབུ་ལ་ཡོད། །</s>
  </p>
  <p id="5919">
    <s id="5919:1" flag="alternateSource">འདི་ནི་ཕྱག་རྒྱ་མཐུ་བོ་ཆེ། །</s>
  </p>
  <p id="5920">
    <s id="5920:1" flag="alternateSource">རབ་སྦྱར་ལས་ཀུན་བྱེད་པ་ཡིན། །</s>
  </p>
  <p id="5921">
    <s id="5921:1" flag="alternateSource">འཇམ་དཔལ་གྱི་ནི་སྔགས་དག་གམ། །སྙིང་པོ་ཉིད་ནི་རབ་ཏུ་སྦྱར། །</s>
  </p>
  <p id="5922">
    <s id="5922:1" flag="alternateSource">སྐྲ་ཅན་མ་ཡི་སྔགས་དག་གམ། །རྩ་བའི་སྔགས་ཀྱིས་རྟག་ཏུ་བྱ། །</s>
  </p>
  <p id="5923">
    <s id="5923:1" flag="alternateSource">ཆོ་ག་མཐོང་བས་སྦྱར་བའམ། །སྔགས་རྣམས་ཀུན་གྱིས་བྱས་ན་ནི། །</s>
    <s id="5923:2">ལས་རྣམས་ཀུན་ནི་དོན་ཡོད་པར། །ཐུབ་པའི་བཀས་ནི་བསྟན་པ་ཡིན། །</s>
  </p>
  <p id="5924">
    <s id="5924:1" flag="alternateSource">དེ་བཞིན་ལག་པ་རྣམ་བཀོད་ནས། །</s>
  </p>
  <p id="5925">
    <s id="5925:1" flag="alternateSource">དེ་ཡི་ལག་པ་ཁ་སྦྱར་བྱ། །</s>
  </p>
  <p id="5926">
    <s id="5926:1" flag="alternateSource">དེ་བཞིན་རྩེ་མོ་གསུམ་བྱ་སྟེ། །</s>
  </p>
  <p id="5927">
    <s id="5927:1" flag="alternateSource">སོར་མོ་རྣམས་ནི་རབ་སྦྱར་ནས། །</s>
  </p>
  <p id="5928">
    <s id="5928:1" flag="alternateSource">ལག་གཉིས་མཐེ་བོ་སྤྱོད་པ་དང་། །རབ་ཏུ་ཕྱུང་སྟེ་དྲང་པོར་བྱ། །</s>
  </p>
  <p id="5929">
    <s id="5929:1" flag="alternateSource">གུང་མོ་དང་ནི་སྲིན་ལག་དག །</s>
  </p>
  <p id="5930">
    <s id="5930:1" flag="alternateSource">ཕྱིན་ཅི་ལོག་ཏུ་འབྲེལ་པ་བྱ། །</s>
  </p>
  <p id="5931">
    <s id="5931:1" flag="alternateSource">འདི་ནི་གཙུག་པུད་གསུམ་ཞེས་བྱ། །</s>
  </p>
  <p id="5932">
    <s id="5932:1" flag="alternateSource">རལ་པ་གསུམ་པ་ཞེས་བྱའང་ཡིན། །</s>
  </p>
  <p id="5933">
    <s id="5933:1" flag="alternateSource">འཇམ་པའི་དབྱངས་ནི་བློ་ལྡན་གྱི། །ཕྱག་རྒྱ་འདི་ནི་ཕྱག་རྒྱ་ཆེ། །</s>
  </p>
  <p id="5934">
    <s id="5934:1" flag="alternateSource">གང་དག་ཆོ་ག་<ref folio="F.264.b"/>མཐོང་བ་ཡི། །ལས་རྣམས་ཀུན་ནི་བྱེད་པ་ཡིན། །</s>
  </p>
  <p id="5935">
    <s id="5935:1" flag="alternateSource">འཇམ་དཔལ་གསང་སྔགས་གང་ཡིན་པ། །དེ་དག་ཀུན་ལ་སྦྱར་བར་བྱ། །</s>
  </p>
  <p id="5936">
    <s id="5936:1" flag="alternateSource">ཟློས་པ་ཡིད་ལ་གང་འདོད་པ། །དོན་དེ་མྱུར་དུ་གྲུབ་པར་བྱེད། །</s>
  </p>
  <p id="5937">
    <s id="5937:1" flag="alternateSource">ལག་པ་དེ་བཞིན་རྣམ་བཀོད་ནས། །</s>
  </p>
  <p id="5938">
    <s id="5938:1" flag="alternateSource">དེ་བཞིན་གཙུག་པུད་གཅིག་པར་བྱ། །</s>
  </p>
  <p id="5939">
    <s id="5939:1" flag="alternateSource">སོར་མོ་གུང་མོ་ཡང་དག་སྦྱར། །</s>
  </p>
  <p id="5940">
    <s id="5940:1" flag="alternateSource">ངེས་པར་གཙུག་པུད་གཅིག་པར་འགྱུར། །</s>
  </p>
  <p id="5941">
    <s id="5941:1" flag="alternateSource">རྒྱ་འདི་ཕྱག་རྒྱ་ཆེན་པོ་སྟེ། །</s>
  </p>
  <p id="5942">
    <s id="5942:1" flag="alternateSource">རྫོགས་པའི་སངས་རྒྱས་རྣམས་ཀྱིས་གསུངས། །</s>
  </p>
  <p id="5943">
    <s id="5943:1" flag="alternateSource">གཞོན་ནུའི་སྔགས་ནི་རབ་བཀོད་དང་། །གང་ཡང་འཇིག་རྟེན་ཀུན་གྱི་ཡང་། །</s>
    <s id="5943:2">དེ་དང་སྦྱར་ན་འགྲུབ་འགྱུར་ཏེ། །</s>
  </p>
  <p id="5944">
    <s id="5944:1" flag="alternateSource">མྱུར་བ་ཉིད་དུ་འགྲུབ་པར་འགྱུར། །</s>
  </p>
  <p id="5945">
    <s id="5945:1" flag="alternateSource">དེ་བཞིན་འདི་ཡིས་བསྒྲུབ་བྱ་ནི། །སྔགས་མཆོག་རྒྱལ་བས་བཤད་པ་ཡིན། །</s>
  </p>
  <p id="5946">
    <s id="5946:1" flag="alternateSource">ཆོ་ག་མཐོང་བའི་ལས་ཀྱིས་ནི། །འདི་དོན་མྱུར་དུ་བསྒྲུབ་པར་བྱ། །</s>
  </p>
  <p id="5947">
    <s id="5947:1" flag="alternateSource">དེ་བཞིན་ལག་པ་ཡང་དག་སྦྱར། །</s>
  </p>
  <p id="5948">
    <s id="5948:1" flag="alternateSource">སོར་མོའི་རྩེ་མོ་དགུག་ཅིང་དགོད། །</s>
  </p>
  <p id="5949">
    <s id="5949:1" flag="alternateSource">མཛུབ་མོ་གཉིས་ནི་རྩེ་སྤྲད་དགུག །</s>
  </p>
  <p id="5950">
    <s id="5950:1" flag="alternateSource">སོར་མོ་གཞན་ནི་རང་བཞག་ལ། །</s>
    <s id="5950:2">མཐེ་མོ་གཉིས་ནི་རབ་གཤིབ་ནས། །</s>
  </p>
  <p id="5951">
    <s id="5951:1" flag="alternateSource">གུང་མོ་གཉིས་ནི་རབ་བརྐྱང་བྱ། །</s>
  </p>
  <p id="5952">
    <s id="5952:1" flag="alternateSource">སྲིན་ལག་གཉིས་ནི་རྩེ་སྤྲད་བཀུག །</s>
  </p>
  <p id="5953">
    <s id="5953:1" flag="alternateSource">ཨུཏྤ་ལ་རུ་བསྟན་པ་ཡིན། །</s>
  </p>
  <p id="5954">
    <s id="5954:1" flag="alternateSource">འདི་ནི་བྱང་ཆུབ་སེམས་དཔའ་ཡི། །རྩ་བའི་སྔགས་ནི་བརྗོད་ཅིང་བྱ། །</s>
  </p>
  <p id="5955">
    <s id="5955:1" flag="alternateSource">གཙུག་པུད་ལྔ་པར་བསྟན་པ་ཡི། །ལས་རྣམས་གང་ཡིན་དེ་དག་ཉིད། །</s>
    <s id="5955:2">དེ་ཀུན་ཨུཏྤ་ལ་ཡིས་ནི། །མྱུར་དུ་སྒྲུབ་པར་བྱེད་པ་ཡིན། །</s>
  </p>
  <p id="5956">
    <s id="5956:1" flag="alternateSource">འདི་ནི་མཆོག་སྦྱིན་ཕྱག་རྒྱ་སྟེ། །</s>
  </p>
  <p id="5957">
    <s id="5957:1" flag="alternateSource">མྱུར་དུ་ལོངས་སྤྱོད་སྒྲུབ་བྱེད་པའོ། །</s>
  </p>
  <p id="5958">
    <s id="5958:1" flag="alternateSource">རྩ་བའི་སྔགས་དང་ལྡན་བྱས་ན། །</s>
  </p>
  <p id="5959">
    <s id="5959:1" flag="alternateSource">མྱུར་དུ་ནོར་ནི་བྱེད་པར་འགྱུར། །</s>
  </p>
  <p id="5960">
    <s id="5960:1" flag="alternateSource">ལག་གཉིས་དེ་བཞིན་སྦྱར་བྱས་ནས། །</s>
  </p>
  <p id="5961">
    <s id="5961:1" flag="alternateSource">ལག་པ་གཉིས་པོ་རབ་བཀན་ལ། །ཁོ་ར་ཡུག་ཏུ་སོར་མོ་ཡིས། །དེ་ཉིད་ཁ་ནི་ཡང་དག་སྦྱར། །</s>
  </p>
  <p id="5962">
    <s id="5962:1" flag="alternateSource">བཀྲ་ཤིས་ལྡན་པའི་རྣམ་པར་འབྱུང་། །</s>
  </p>
  <p id="5963">
    <s id="5963:1" flag="alternateSource">མཛེས་པའི་རྣམ་པར་དགོད་པར་བྱ། །</s>
  </p>
  <p id="5964">
    <s id="5964:1" flag="alternateSource">གུང་མོའི་སོར་མོའི་དབུས་སུ་ནི། །མཐེའུ་ཆུང་གཉིས་ནི་ཡང་དག་སྦྱར། །</s>
  </p>
  <p id="5965">
    <s id="5965:1" flag="alternateSource">མཐེ་བོ་གཉི་ག་རྣམ་སྦྱར་བ། །ཕྱག་རྒྱ་བཀྲ་ཤིས་ལྡན་དུ་བརྗོད། །</s>
  </p>
  <p id="5966">
    <s id="5966:1" flag="alternateSource">དོན་ཀུན་བྱེད་པའི་ཕྱག་རྒྱ་འདི། །ཞི་བའི་ལས་ལ་རབ་ཏུ་སྦྱར། །</s>
  </p>
  <p id="5967">
    <s id="5967:1" flag="alternateSource">སྙིང་པོའམ་ཡི་གེ་དྲུག་ལྡན་པས། །ལས་རྣམས་ཀུན་ནི་བྱེད་པར་འགྱུར། །</s>
  </p>
  <p id="5968">
    <s id="5968:1" flag="alternateSource">དེ་བཞིན་ལག་གཉིས་སྦྱར་ནས་ནི། །སོར་མོ་ཕན་ཚུན་རབ་སྦྱར་བ། །<ref folio="F.265.a"/></s>
    <s id="5968:2">འགྲོ་བའི་ཁྱད་པར་མཁྱེན་པ་ཡིས། །གང་བ་བཟང་ཞེས་གསུངས་པ་ཡིན། །</s>
  </p>
  <p id="5969">
    <s id="5969:1" flag="alternateSource">རྩེ་མོའི་ཕྱོགས་ཀྱི་སོར་མོ་རྣམས། །ཀུན་ནས་ཡོངས་སུ་འགྱེད་བྱས་པ། །གང་བ་བཟང་ཞེས་སངས་རྒྱས་ཀྱིས། །ཟློས་པ་རྣམས་ལ་གསུངས་པ་ཡིན། །</s>
  </p>
  <p id="5970">
    <s id="5970:1" flag="alternateSource">དེ་འདི་སྡུག་བསྔལ་དག་དང་ནི། །དབུལ་བའི་སྡུག་བསྔལ་རབ་ཞི་བྱེད། །</s>
    <s id="5970:2">རྩ་བའི་སྔགས་ཀྱིས་བསྐུལ་བྱས་ན། །</s>
  </p>
  <p id="5971">
    <s id="5971:1" flag="alternateSource">མྱུར་དུ་ནོར་གྱིས་ཕྱུག་པར་བྱེད། །</s>
  </p>
  <p id="5972">
    <s id="5972:1" flag="alternateSource">འཇིག་རྟེན་མཁྱེན་ཅིང་ལེགས་སྤྱོད་པས། །ཕྱག་རྒྱ་གཞན་ཡང་གསུངས་པ་ནི། །</s>
    <s id="5972:2">ལག་གཉིས་དེ་བཞིན་བྱས་ནས་ནི། །གཡོན་པ་ཕབ་ཅིང་དེ་ལ་བརྟེན། །</s>
  </p>
  <p id="5973">
    <s id="5973:1" flag="alternateSource">ལག་པ་གཡས་པས་བྱ་བ་ནི། །དེ་ཡི་སོར་མོ་དགུག་ཅིང་གཞག །</s>
  </p>
  <p id="5974">
    <s id="5974:1" flag="alternateSource">མཛུབ་མོ་གུང་མོ་ཉིད་དག་ནི། །བསྒྲེང་བ་རྒྱལ་མཚན་ཞེས་བརྗོད་དེ། །</s>
  </p>
  <p id="5975">
    <s id="5975:1" flag="alternateSource">རྒྱལ་མཚན་ཕྱག་རྒྱ་ཞེས་གྲགས་པ། །བསྒྲེང་བས་དགྲ་ནི་ཟློག་པར་བྱེད། །</s>
  </p>
  <p id="5976">
    <s id="5976:1" flag="alternateSource">ཕྱག་རྒྱ་འདི་ཡི་བྱ་བ་ནི། །རིམ་གྱིས་གཏོར་མ་སྦྱིན་སྲེག་སོགས། །ཕྱག་རྒྱ་འདི་ཡིས་བྱ་བ་ནི། །རྩ་བའི་སྔགས་ཀྱིས་རབ་བསྐུལ་ན། །</s>
  </p>
  <p id="5977">
    <s id="5977:1" flag="alternateSource">འདི་ནི་ལས་ཀུན་བྱེད་པ་ཡིན། །</s>
  </p>
  <p id="5978">
    <s id="5978:1" flag="alternateSource">ལག་པ་དེ་བཞིན་རྣམ་སྦྱར་བ། །ཐལ་མོ་སྦྱར་བའི་ཕྱག་རྒྱ་སྟེ། །</s>
  </p>
  <p id="5979">
    <s id="5979:1" flag="alternateSource">བགེགས་རྣམས་མ་ལུས་རྣམ་འཇིག་ཅིང་། །</s>
    <s id="5979:2">སྔགས་ཤེས་མཉམ་པར་བརྗོད་པ་ནི། །རིམ་གྱིས་ལས་རྣམས་བྱེད་པར་འགྱུར། །</s>
  </p>
  <p id="5980">
    <s id="5980:1" flag="alternateSource">ཆོ་ག་མཐོང་བའི་ལྡན་པས་ནི། །མྱུར་དུ་དོན་ནི་སྒྲུབ་པར་བྱེད། །</s>
  </p>
  <p id="5981">
    <s id="5981:1" flag="alternateSource">འཇམ་པའི་དབྱངས་ཀྱི་སྙིང་པོ་ནི། །སྙིང་གི་གནས་ལས་ཡང་དག་བྱུང་། །</s>
  </p>
  <p id="5982">
    <s id="5982:1" flag="alternateSource">འཇིག་རྟེན་མ་ལུས་བསམ་པ་ཡི། །ལས་རྣམས་ཡང་དག་ལྡན་པས་བྱེད། །</s>
  </p>
  <p id="5983">
    <s id="5983:1" flag="alternateSource">ལག་པ་དེ་བཞིན་སྦྱར་བྱས་ནས། །</s>
  </p>
  <p id="5984">
    <s id="5984:1" flag="alternateSource">གཡོན་པའི་སྟེང་དུ་གཡས་པ་བཞག །</s>
  </p>
  <p id="5985">
    <s id="5985:1" flag="alternateSource">གཡས་ཀྱི་མཛུབ་མོ་བླངས་ནས་ནི། །གཡོན་པའི་མཛུབ་མོ་བསྒྲེང་བྱས་པ། །</s>
    <s id="5985:2">འདི་ནི་སྲོག་ཤིང་ཕྱག་རྒྱ་ཡིན། །</s>
  </p>
  <p id="5986">
    <s id="5986:1" flag="alternateSource">དགྲ་རྣམས་ཀུན་ནི་ཟློག་བྱེད་ཅིང་། །</s>
    <s id="5986:2">མི་བཟད་ཤིན་ཏུ་འཇིགས་རུང་བའི། །བགེགས་རྣམས་ཐམས་ཅད་ཞི་བར་བྱེད། །</s>
  </p>
  <p id="5987">
    <s id="5987:1" flag="alternateSource">སྔགས་ཟློས་པ་ཡིས་བསྟན་པ་ནི། །མ་རུངས་ཐམས་ཅད་གསད་དོན་ཕྱིར། །</s>
    <s id="5987:2">རྩ་བའི་སྔགས་དང་ཡང་དག་ལྡན། །</s>
  </p>
  <p id="5988">
    <s id="5988:1" flag="alternateSource">མྱུར་དུ་ལས་ནི་བྱེད་པར་འགྱུར། །</s>
  </p>
  <p id="5989">
    <s id="5989:1" flag="alternateSource">དེ་བཞིན་ལག་པ་སྦྱར་བྱས་ལ། །སྲོག་ཤིང་འདྲ་བར་བཙུགས་བྱས་ནས། །</s>
  </p>
  <p id="5990">
    <s id="5990:1" flag="alternateSource">དེ་སྟེང་ལག་གཡས་བརྐྱང་བྱས་པ། །ཕྱག་རྒྱ་གདུགས་ཞེས་བྱ་བར་བརྗོད། །</s>
  </p>
  <p id="5991">
    <s id="5991:1" flag="alternateSource">ཕྱག་རྒྱ་<ref folio="F.265.b"/>འདི་ཡིས་བྱ་བ་ནི། །བདག་གི་སྤྱི་བོར་བསྲུང་བར་བྱ། །</s>
  </p>
  <p id="5992">
    <s id="5992:1" flag="alternateSource">སྔགས་རྣམས་ཀུན་གྱིས་བྱེད་པ་སྟེ། །</s>
  </p>
  <p id="5993">
    <s id="5993:1" flag="alternateSource">ལས་ནི་སྲུང་བར་བྱེད་པ་ཡིན། །</s>
  </p>
  <p id="5994">
    <s id="5994:1" flag="alternateSource">དགྲ་རྣམས་ཀྱི་ནི་གདོང་འགེབས་ཤིང་། །མི་འདོད་པ་དག་རེངས་པར་བྱེད། །</s>
  </p>
  <p id="5995">
    <s id="5995:1" flag="alternateSource">མི་མ་ཡིན་དང་མ་རུངས་པ། །ཅི་ལྟར་འདོད་པར་བྱེད་པ་ཡིན། །</s>
  </p>
  <p id="5996">
    <s id="5996:1" flag="alternateSource">གདུགས་ཀྱི་ཕྱག་རྒྱ་དེ་མཐོང་བས། །བགེགས་རྣམས་ཀུན་ནི་རྣམ་པར་འཇིག །</s>
  </p>
  <p id="5997">
    <s id="5997:1" flag="alternateSource">ལག་གཉིས་དེ་བཞིན་བྱས་ནས་ནི། །ལག་པ་དག་ནི་མཛེས་སྦྱར་ནས། །</s>
  </p>
  <p id="5998">
    <s id="5998:1" flag="alternateSource">མཐེ་བོ་མཛུབ་མོ་རྩེ་སྤྲད་ལྡན། །</s>
  </p>
  <p id="5999">
    <s id="5999:1" flag="alternateSource">གུང་མོ་གཉིས་ནི་རབ་བརྐྱང་ཞིང་། །</s>
    <s id="5999:2">སྲིན་ལག་གཉིས་ནི་རྩེ་སྤྲད་བཀུག །</s>
  </p>
  <p id="6000">
    <s id="6000:1" flag="alternateSource">གུང་མོའི་ཚིགས་གཉིས་སྦྱར་བར་བྱ། །</s>
  </p>
  <p id="6001">
    <s id="6001:1" flag="alternateSource">དེ་ཉིད་མདུང་གི་ཕྱག་རྒྱར་བསྟན། །</s>
  </p>
  <p id="6002">
    <s id="6002:1" flag="alternateSource">མ་རུངས་ཐམས་ཅད་ཟློག་པར་བྱེད། །</s>
  </p>
  <p id="6003">
    <s id="6003:1" flag="alternateSource">སྲིན་པོ་གདོན་རྣམས་འཇིག་བྱེད་ནས། །</s>
  </p>
  <p id="6004">
    <s id="6004:1" flag="alternateSource">འཇིག་རྟེན་མགོན་གྱིས་གསུངས་པ་ཡིན། །</s>
  </p>
  <p id="6005">
    <s id="6005:1" flag="alternateSource">ཁྲོ་བོའི་རྒྱལ་པོ་གཤིན་རྗེ་གཤེད། །ཁྲོས་པས་རབ་ཏུ་བསྟན་པ་ཡིན། །</s>
  </p>
  <p id="6006">
    <s id="6006:1" flag="alternateSource">མི་བཟད་སྡིག་པའི་ལས་བྱེད་པའི། །འཇིག་རྟེན་ལ་ནི་རབ་མྱུར་བྱེད། །</s>
    <s id="6006:2">སྲོག་ལ་གནོད་པར་བྱེད་པའི་ལས། །སངས་རྒྱས་རྣམས་ཀྱིས་སྤངས་པ་ཡི། །</s>
    <s id="6006:3">ལས་འདི་དག་ནི་མི་བྱ་སྟེ</s>
  </p>
  <p id="6007">
    <s id="6007:1" flag="alternateSource">འཇིག་རྟེན་དམ་པས་བཀག་པ་ཡིན། །</s>
  </p>
  <p id="6008">
    <s id="6008:1" flag="alternateSource">ཡང་ན་ཀུན་འགྲོའི་སྔགས་སྦྱར་བའི། །མདུང་གི་ཕྱག་རྒྱ་དམ་པ་ཡིན། །</s>
  </p>
  <p id="6009">
    <s id="6009:1" flag="alternateSource">གང་དག་འཇིག་རྟེན་སྔགས་རྣམས་དང་། །དེ་བཞིན་རྒྱལ་བས་རབ་བཤད་པ། །དེ་དག་གི་ནི་སྔགས་རྣམས་སྦྱར། །</s>
  </p>
  <p id="6010">
    <s id="6010:1" flag="alternateSource">མདུང་གི་ཕྱག་རྒྱ་ལེགས་མཉམ་བཞག །</s>
    <s id="6010:2">སྔགས་ཀྱི་མཆོག་ནི་མི་བཟད་མཐོང་། །</s>
  </p>
  <p id="6011">
    <s id="6011:1" flag="alternateSource">བདེན་བྲལ་ཐམས་ཅད་འཇིག་པར་འགྱུར། །</s>
  </p>
  <p id="6012">
    <s id="6012:1" flag="alternateSource">ཤ་ཟ་སྐར་མ་ཡི་དགས་དང་། །སྲུལ་པོ་དང་ནི་མ་མོ་དང་། །</s>
    <s id="6012:2">བྱིས་པའི་གདོན་དང་མི་སྡུག་གཟུགས། །བྱིས་པ་རྣམས་ལ་གནོད་བྱེད་པ། །གང་དག་གདུག་པའི་ལས་ལྡན་པ། །མ་རུངས་ཐམས་ཅད་འཇོམས་པར་བྱེད། །</s>
  </p>
  <p id="6013">
    <s id="6013:1" flag="alternateSource">དེ་བཞིན་ལག་ནི་སྦྱར་བྱས་ནས། །</s>
  </p>
  <p id="6014">
    <s id="6014:1" flag="alternateSource">ཐལ་མོའི་རྣམ་པར་བྱས་པ་དག །</s>
  </p>
  <p id="6015">
    <s id="6015:1" flag="alternateSource">དེ་ཉིད་རྣམ་པར་བཟློག་བྱ་སྟེ། །</s>
  </p>
  <p id="6016">
    <s id="6016:1" flag="alternateSource">སོར་མོ་ཕན་ཚུན་འབྱར་བ་ནི། །</s>
    <s id="6016:2">རྫོགས་སངས་རྒྱས་པ་ཞེ་སྡང་བྲལ། །</s>
  </p>
  <p id="6017">
    <s id="6017:1" flag="alternateSource">དེ་ཉིད་ཁ་སྦྱར་ཞེས་ནི་གསུངས། །</s>
  </p>
  <p id="6018">
    <s id="6018:1" flag="alternateSource">ཡི་གེ་གཅིག་པའི་སྔགས་དང་ནི། །ཕྱག་རྒྱ་འདི་ཡི་ལས་ཀྱིས་བྱ། །</s>
  </p>
  <p id="6019">
    <s id="6019:1" flag="alternateSource">འདི་<ref folio="F.266.a"/>ཉིད་ཕྱག་རྒྱས་ཕྱོགས་ཀུན་བཅིང་། །དེ་ནི་ཕྱོགས་བཅིང་ཞེས་བྱའོ། །</s>
  </p>
  <p id="6020">
    <s id="6020:1" flag="alternateSource">ཕྱག་རྒྱ་འདི་ནི་བསྲུང་བ་ཆེ། །</s>
  </p>
  <p id="6021">
    <s id="6021:1" flag="alternateSource">ཁ་སྦྱར་བྱས་ནས་འདུག་པ་ཡིན། །</s>
  </p>
  <p id="6022">
    <s id="6022:1" flag="alternateSource">གཞན་ཡང་གང་དག་གནོད་བྱེད་པའི། །མ་རུངས་ཐམས་ཅད་འཇིག་པར་བྱེད། །</s>
  </p>
  <p id="6023">
    <s id="6023:1" flag="alternateSource">ལུས་དང་སེམས་ཅན་འཁོར་དང་ནི། །སྤྱོད་ཡུལ་དག་ཀྱང་འཛིན་པར་བྱེད། །</s>
  </p>
  <p id="6024">
    <s id="6024:1" flag="alternateSource">གང་དུ་ཟློས་པ་རྟག་གནས་པ། །མ་ལུས་ཚོགས་ནི་སྲུང་བར་བྱེད། །</s>
  </p>
  <p id="6025">
    <s id="6025:1" flag="alternateSource">དེ་ལ་སྡིག་པ་ཅི་ཡང་མེད། །</s>
  </p>
  <p id="6026">
    <s id="6026:1" flag="alternateSource">ཕན་པ་མེད་པའང་འབྱུང་མི་འགྱུར། །</s>
  </p>
  <p id="6027">
    <s id="6027:1" flag="alternateSource">བདེ་དང་ལོ་ལེགས་ནད་མེད་ན། །</s>
  </p>
  <p id="6028">
    <s id="6028:1" flag="alternateSource">ཕ་རོལ་དམག་ཚོགས་འཇིགས་པ་གང་། །</s>
    <s id="6028:2">དེ་ནས་ལག་གཉིས་ཡང་སྦྱར་ནས། །</s>
  </p>
  <p id="6029">
    <s id="6029:1" flag="alternateSource">བཟློག་པར་ཡང་ནི་བྱ་བ་ཡིན། །</s>
  </p>
  <p id="6030">
    <s id="6030:1" flag="alternateSource">གཡས་པ་འོག་ཏུ་བྱས་ནས་ནི། །གཡོན་པའང་སྟེང་དུ་བཀན་པར་བྱ། །</s>
  </p>
  <p id="6031">
    <s id="6031:1" flag="alternateSource">ལག་གཉིས་ཕན་ཚུན་བསྣོལ་བ་འདི། །རྒྱལ་བ་མཆོག་གིས་མཆོག་སྦྱིན་གསུངས། །</s>
  </p>
  <p id="6032">
    <s id="6032:1" flag="alternateSource">སྡིག་པ་ཡང་དག་འབྱུང་བྱེད་པའི། །མ་རུངས་དགྲ་རྣམས་ཟློག་པར་བྱེད། །</s>
  </p>
  <p id="6033">
    <s id="6033:1" flag="alternateSource">ཡི་གེ་གཅིག་གཉིས་གསུམ་དག་གི། །ཡི་གེ་ལྡན་པ་བརྗོད་པ་དང་། །སྔགས་ནི་འདོད་པ་དང་ལྡན་པས། །འདི་ནི་མྱུར་དུ་ལས་རྣམས་བྱེད། །</s>
  </p>
  <p id="6034">
    <s id="6034:1" flag="alternateSource">དགྲ་ལས་བྱུང་བའི་སྡིག་དག་ལ། །དོན་གྱི་ལས་རྣམས་སྣ་ཚོགས་བྱེད། །</s>
  </p>
  <p id="6035">
    <s id="6035:1" flag="alternateSource">རྩ་བའི་སྔགས་དང་ལྡན་པ་ཡིས། །སྦྲུལ་གྱི་དུག་ནི་སེལ་བར་བྱེད། །</s>
  </p>
  <p id="6036">
    <s id="6036:1" flag="alternateSource">ཡང་ན་གཞན་གྱིས་སྦྱར་བ་ཡི། །ལུས་ཅན་སྐྱོན་ནི་སེལ་བར་བྱེད། །</s>
  </p>
  <p id="6037">
    <s id="6037:1" flag="alternateSource">སངས་རྒྱས་རྐང་གཉིས་མཆོག་དག་གིས། །འདི་ནི་ཕྱག་རྒྱ་མཆོག་ཏུ་གསུངས། །</s>
  </p>
  <p id="6038">
    <s id="6038:1" flag="alternateSource">ལག་པ་དེ་བཞིན་སྦྱར་བྱས་ནས། །</s>
  </p>
  <p id="6039">
    <s id="6039:1" flag="alternateSource">སོར་མོ་རྣམས་ནི་སྦྱར་བ་ལས། །དེ་ཚེ་ད་པུས་འདྲ་བྱ་བ། །རྩ་བར་ཡང་ནི་བཅིང་བ་སྟེ། །</s>
  </p>
  <p id="6040">
    <s id="6040:1" flag="alternateSource">མཐེ་བོ་གཉིས་ཀྱི་དབུས་སུ་ནི། །མཐེའུ་ཆུང་དག་གིས་ལེགས་པར་དཀྲི། །སོར་མོ་དྲུག་གིས་བྱ་བ་ནི། །རྩེ་མོ་སྦྱར་ཏེ་ལེགས་མཛེས་བྱ། །</s>
  </p>
  <p id="6041">
    <s id="6041:1" flag="alternateSource">འདི་ནི་ད་པུས་ཕྱག་རྒྱར་གསུངས། །</s>
  </p>
  <p id="6042">
    <s id="6042:1" flag="alternateSource">ལྷ་མིན་ཐམས་ཅད་འཇོམས་པར་བྱེད། །</s>
  </p>
  <p id="6043">
    <s id="6043:1" flag="alternateSource">ལྷ་མ་ཡིན་དང་གདུག་སེམས་ལྡན། །</s>
  </p>
  <p id="6044">
    <s id="6044:1" flag="alternateSource">མཐོང་བས་སེམས་ནི་ཞི་འགྱུར་ཞིང་། །ཕྱག་རྒྱ་བརྗོད་ན་འཇིག་པར་འགྱུར། །</s>
  </p>
  <p id="6045">
    <s id="6045:1" flag="alternateSource">ད་པུས་ཕྱག་རྒྱ་ལེགས་མཆོད་པ། །རྩ་བའི་སྔགས་ནི་རབ་སྦྱར་ན། །</s>
  </p>
  <p id="6046">
    <s id="6046:1" flag="alternateSource">མྱུར་དུ་དོན་རྣམས་བྱེད་ཅིང་ཞི། །</s>
  </p>
  <p id="6047">
    <s id="6047:1" flag="alternateSource">དེ་བཞིན་རལ་གྲི་<ref folio="F.266.b"/>བསྟན་པ་ཡང་། །སྲིན་ལག་མཛུབ་མོ་བཀུག་པས་སོ། །</s>
  </p>
  <p id="6048">
    <s id="6048:1" flag="alternateSource">དེ་བཞིན་ལག་གཉིས་བྱས་ནས་ནི། །རབ་བརྐྱང་དང་པོ་དགུག་པར་བྱ། །</s>
  </p>
  <p id="6049">
    <s id="6049:1" flag="alternateSource">སོར་མོ་དག་གིས་འཁོར་ཡུག་ཏུ། །ཁམ་ཕོར་མཉམ་པའི་དབྱིབས་སུ་བྱ། །</s>
  </p>
  <p id="6050">
    <s id="6050:1" flag="alternateSource">དྲིལ་བུར་སངས་རྒྱས་ཀྱིས་མཁྱེན་ཅིང་། །ལུས་ཅན་རྣམས་ལ་ཡང་དག་བསྟན། །</s>
  </p>
  <p id="6051">
    <s id="6051:1" flag="alternateSource">ལག་གཉིས་དེ་བཞིན་སྦྱར་ནས་ནི། །གཉི་ག་ཁ་སྦྱར་རབ་བཅིངས་ནས། །</s>
  </p>
  <p id="6052">
    <s id="6052:1" flag="alternateSource">ཕན་ཚུན་བསྲེ་བ་བྱས་ནས་ནི། །དེ་བཞིན་གུང་མོའི་སོར་མོ་གཉིས། །དཀྱིལ་འཁོར་འདྲ་བར་བྱས་པ་ཡིས། །ཞགས་པ་འདྲ་བར་འབྱུང་བ་ནི། །</s>
    <s id="6052:2">དེ་ནས་མཛུབ་མོ་གཉིས་པོ་དག །</s>
  </p>
  <p id="6053">
    <s id="6053:1" flag="alternateSource">དབུ་མའི་ཚིགས་སུ་བཅིང་བྱ་བ། །འདི་ནི་ཞགས་པ་ཞེས་བྱ་སྟེ། །</s>
  </p>
  <p id="6054">
    <s id="6054:1" flag="alternateSource">རྒྱ་འདི་སངས་རྒྱས་ཀྱིས་སྤྲུལ་པའོ། །</s>
  </p>
  <p id="6055">
    <s id="6055:1" flag="alternateSource">སེམས་ཅན་རྣམས་ནི་གདུལ་དོན་དུ། །མི་བཟད་འཆིང་བ་བྱེད་པར་གསུངས། །</s>
  </p>
  <p id="6056">
    <s id="6056:1" flag="alternateSource">གང་ཡང་མ་རུངས་གདུག་པའི་གཟའ། །གང་ཡང་གནོད་སྦྱིན་སྲིན་པོ་རྣམས། །འདི་ནི་ཅུང་ཟད་རབ་བསྐུལ་བས། །འདིར་ནི་མ་མོར་བཅས་པ་འཆིང་། །</s>
    <s id="6056:2">ཆིངས་ཤིག་ཆིངས་ཤིག་ཅེས་བརྗོད་པས། །བརྒྱ་བྱིན་བཅས་པའང་འདིར་འཆིང་ན། །</s>
  </p>
  <p id="6057">
    <s id="6057:1" flag="alternateSource">ཤ་ཟ་ཤ་ནི་ཟ་བ་དང་། །མི་ཡི་འཇིག་རྟེན་སྨོས་ཅི་དགོས། །</s>
  </p>
  <p id="6058">
    <s id="6058:1" flag="alternateSource">ལག་གཉིས་དེ་བཞིན་བྱས་ནས་ནི། །དེ་ནི་གཉི་ག་མཉམ་བྱས་ནས། །</s>
  </p>
  <p id="6059">
    <s id="6059:1" flag="alternateSource">དེ་བཞིན་ལག་པ་གཡས་པ་ནི། །གཡོན་པའི་སྟེང་དུ་ཡོངས་སུ་གཞག །</s>
  </p>
  <p id="6060">
    <s id="6060:1" flag="alternateSource">གུང་མོ་དང་ནི་མཛུབ་མོ་དག །</s>
  </p>
  <p id="6061">
    <s id="6061:1" flag="alternateSource">དེ་ཉིད་ལྕགས་ཀྱུ་འདྲ་བར་བྱ། །</s>
  </p>
  <p id="6062">
    <s id="6062:1" flag="alternateSource">ཚིགས་ནི་བར་མ་ལ་བརྟེན་ནས། །</s>
  </p>
  <p id="6063">
    <s id="6063:1" flag="alternateSource">མཛུབ་མོ་ཉིད་ནི་ལྕགས་ཀྱུར་བྱ། །</s>
  </p>
  <p id="6064">
    <s id="6064:1" flag="alternateSource">རྩ་བའི་སྔགས་ལ་འདི་རབ་སྦྱར། །</s>
  </p>
  <p id="6065">
    <s id="6065:1" flag="alternateSource">ལྕགས་ཀྱུར་འདི་ནི་རབ་ཏུ་བྱ། །</s>
  </p>
  <p id="6066">
    <s id="6066:1" flag="alternateSource">ཡིད་ལ་གང་ཞིག་ཟློས་པར་འདོད། །</s>
  </p>
  <p id="6067">
    <s id="6067:1" flag="alternateSource">མྱུར་དུ་ལས་ནི་རབ་ཏུ་བྱེད། །</s>
  </p>
  <p id="6068">
    <s id="6068:1" flag="alternateSource">མྱུར་དུ་ལྷ་དབང་ཚངས་པ་སོགས། །བརྒྱ་བྱིན་བཅས་པའང་འགུགས་པར་བྱེད། །</s>
  </p>
  <p id="6069">
    <s id="6069:1" flag="alternateSource">ཕྱག་རྒྱ་གཙོ་མཆོག་རབ་སྦྱར་བ། །ལྕགས་ཀྱུ་འགུགས་པ་དགེ་བ་ཡིན། །</s>
  </p>
  <p id="6070">
    <s id="6070:1" flag="alternateSource">ལག་གཉིས་དེ་བཞིན་རབ་སྦྱར་ནས། །</s>
  </p>
  <p id="6071">
    <s id="6071:1" flag="alternateSource">བཟློག་པའི་རྣམ་པས་ནང་བཅིངས་ལ། །</s>
    <s id="6071:2">གཡོན་པའི་ལག་པའི་སོར་མོ་ནི། །གུང་མོ་སྲིན་ལག་དགུག་པར་བྱ། །</s>
  </p>
  <p id="6072">
    <s id="6072:1" flag="alternateSource">གཡས་པའི་ལག་པའི་སོར་མོ་ནི། །གུང་མོ་སྲིན་ལག་རྣམ་པར་དགུག །</s>
  </p>
  <p id="6073">
    <s id="6073:1" flag="alternateSource">མཛུབ་མོ་མཐེའུ་ཆུང་དག་ཀྱང་ནི། །གཉི་ག་སྡིགས་མཛུབ་བྱ་བ་ནི། །</s>
    <s id="6073:2">དེ་ནས་རྣམ་བཟློག་བཞག་པ་ལ། །མཐེ་བོ་གཉིས་ནི་<ref folio="F.267.a"/>དགུག་ཅིང་སྦྱར། །</s>
  </p>
  <p id="6074">
    <s id="6074:1" flag="alternateSource">དེ་ཉིད་བཟང་པོའི་གདན་གསུངས་པ། །ཕྱག་རྒྱ་མཆོག་ནི་དགེ་བ་ཡིན། །</s>
  </p>
  <p id="6075">
    <s id="6075:1" flag="alternateSource">སངས་རྒྱས་ཀུན་གྱི་གདན་ཡིན་ཏེ། །</s>
  </p>
  <p id="6076">
    <s id="6076:1" flag="alternateSource">ཁྲོ་ལྡན་སེམས་ཅན་ཟློག་པ་ཡིན། །</s>
  </p>
  <p id="6077">
    <s id="6077:1" flag="alternateSource">རྒྱལ་བ་མཆོག་གི་རིགས་ལས་བྱུང་། །</s>
  </p>
  <p id="6078">
    <s id="6078:1" flag="alternateSource">སྔགས་རྣམས་ཀུན་ལ་རབ་ཏུ་སྦྱར། །</s>
  </p>
  <p id="6079">
    <s id="6079:1" flag="alternateSource">སངས་རྒྱས་བྱང་ཆུབ་སེམས་དཔའ་ཀུན། །རྫུ་འཕྲུལ་ཆེན་པོ་འཇོམས་བྱེད་ཅིང་། །ལྷ་དང་བཅས་པའི་འཇིག་རྟེན་དག །</s>
  </p>
  <p id="6080">
    <s id="6080:1" flag="alternateSource">ཐམས་ཅད་གཡོ་བ་མེད་བྱེད་པའོ། །</s>
  </p>
  <p id="6081">
    <s id="6081:1" flag="alternateSource">བཟང་པོའི་སྟན་ནི་དེ་ཉིད་ལ། །གུང་མོ་ལ་ནི་ཡང་དག་བརྟེན། །</s>
  </p>
  <p id="6082">
    <s id="6082:1" flag="alternateSource">སྟེང་དུ་རྣམ་པར་དགོད་པ་ནི། །གུང་མོ་སྲིན་ལག་རབ་བརྐྱང་བའོ། །</s>
  </p>
  <p id="6083">
    <s id="6083:1" flag="alternateSource">དེ་ཉིད་གདན་དུ་གསུངས་པ་ནི། །ཐུབ་པ་དགྲ་རྒྱལ་སེང་གེས་སོ། །</s>
  </p>
  <p id="6084">
    <s id="6084:1" flag="alternateSource">དེ་བཞིན་ལག་གཉིས་སྦྱར་ནས་ནི། །སོར་མོ་རྣམས་ནི་བཅིང་བར་བྱ། །</s>
  </p>
  <p id="6085">
    <s id="6085:1" flag="alternateSource">དེ་ནས་ཡལ་ག་འདྲ་བར་ནི། །འོག་ཏུ་མཐེའུ་ཆུང་རྩེ་མོར་སྦྱར། །</s>
  </p>
  <p id="6086">
    <s id="6086:1" flag="alternateSource">གུང་མོ་ཡང་དག་དགུག་བྱ་ཞིང་། །པདྨའི་འདབ་ལྟར་ཡངས་པ་བྱ། །</s>
  </p>
  <p id="6087">
    <s id="6087:1" flag="alternateSource">མཐེ་བོ་གཉིས་ཀ་སྦྱར་བཞག་ནས། །</s>
  </p>
  <p id="6088">
    <s id="6088:1" flag="alternateSource">རྟག་ཏུ་བསྒྲེང་སྟེ་བཞག་པ་ཡིན། །</s>
  </p>
  <p id="6089">
    <s id="6089:1" flag="alternateSource">ཞེ་སྡང་བྲལ་བའི་སངས་རྒྱས་ཀྱིས། །འདི་ནི་རྨ་བྱའི་གདན་དུ་གསུངས། །</s>
  </p>
  <p id="6090">
    <s id="6090:1" flag="alternateSource">འདི་ནི་བློ་ལྡན་འཇམ་པའི་དབྱངས། །བྱང་ཆུབ་སེམས་དཔའ་འདི་ཡི་ནི། །བྱིས་པ་རྟག་ཏུ་རྩེ་བྱེད་པའི། །</s>
    <s id="6090:2">གདན་དུ་ཐུབ་པ་མཆོག་གིས་གསུངས། །</s>
  </p>
  <p id="6091">
    <s id="6091:1" flag="alternateSource">མཐུ་ཆེན་ཕྱག་རྒྱ་ཆེན་པོ་འདི། །རང་བྱུང་རྣམས་ཀྱིས་སྔོན་བཤད་པའོ། །</s>
  </p>
  <p id="6092">
    <s id="6092:1" flag="alternateSource">འཇམ་དབྱངས་སྔགས་ཀྱིས་རབ་བསྐུལ་ན། །</s>
  </p>
  <p id="6093">
    <s id="6093:1" flag="alternateSource">རྣམ་པ་སྣ་ཚོགས་ལས་རྣམས་བྱེད། །</s>
  </p>
  <p id="6094">
    <s id="6094:1" flag="alternateSource">ཤ་ཟ་ཤ་ནི་ཟ་བ་རྣམས། །གདུག་པ་རྣམས་ནི་འཇིག་པར་བྱེད། །</s>
  </p>
  <p id="6095">
    <s id="6095:1" flag="alternateSource">ཉི་ཤུ་དེ་བཞིན་ཚང་བར་ནི། །</s>
    <s id="6095:2">དེ་དག་ཕྱག་རྒྱར་འདོད་པ་སྟེ། །</s>
  </p>
  <p id="6096">
    <s id="6096:1" flag="alternateSource">རྫོགས་སངས་རྒྱས་པ་རྐང་གཉིས་མཆོག །འཇིག་རྟེན་གཙོ་བོས་གསུངས་པ་ཡིན། །</s>
  </p>
  <p id="6097">
    <s id="6097:1" flag="alternateSource">དེ་ནས་གཞན་ཡང་བཤད་བྱ་བ། །ཕྱག་རྒྱ་རྣམས་ཀྱི་ཆོ་ག་རྣམས། །</s>
    <s id="6097:2">ལག་པ་དགེ་ཞིང་དག་པ་དང་། །དྲི་མེད་ཆུ་ཡིས་བཀྲུས་པ་དང་། །</s>
    <s id="6097:3">ཙནྡན་དཀར་དང་ག་པུར་དང་། །གུར་གུམ་ཆུ་དང་ལྡན་པ་ཡི། །དྲི་ཡི་ཁྱད་པར་མང་པོ་ཡིས། །བྱུགས་ཤིང་མེ་ལ་བསྐམས་པ་ཡི། །</s>
    <s id="6097:4">ལག་པ་མ་ཉམས་གཙང་བ་དང་། །མ་སྨད་ཤུ་བ་མེད་པ་ཡིས། །དང་པོར་ཕྱག་བྱ་རྐང་གཉིས་མཆོག །དེ་ཡི་ཕྱག་རྒྱ་བཅིང་བར་བྱ། །</s>
  </p>
  <p id="6098">
    <s id="6098:1" flag="alternateSource">ས་ལ་མེ་ཏོག་ཀུན་སྐྱེས་<ref folio="F.267.b"/>དང་། །འོད་དཔག་མེད་དང་རིན་ཆེན་ཏོག །དཔག་མེད་ཚེ་ཤེས་མི་གཡོ་དབང་། །</s>
    <s id="6098:2">འཇིག་རྟེན་མགོན་པོ་ཉིན་བྱེད་དང་། །བདེ་བྱེད་འཇིག་རྟེན་མགོན་པོ་དང་། །སྤྱན་བཟང་ཆོས་ཀྱི་ཏོག་དང་ནི། །འོད་ཀྱི་ཕྲེང་བ་ཞེས་གྲགས་པ། །</s>
    <s id="6098:3">གཙོ་བོ་མཆོག་ནི་དམ་པ་དག །</s>
  </p>
  <p id="6099">
    <s id="6099:1" flag="alternateSource">འདི་དག་ག་པུར་སངས་རྒྱས་ནི། །རྐང་གཉིས་མཆོག་ལ་ཕྱག་བྱས་ནས། །</s>
  </p>
  <p id="6100">
    <s id="6100:1" flag="alternateSource">གཙང་བའི་གནས་སུ་གཙང་བྱས་ནས། །</s>
  </p>
  <p id="6101">
    <s id="6101:1" flag="alternateSource">ཟློས་པའི་དུས་སུ་ཕྱག་རྒྱ་བཅིང་། །</s>
    <s id="6101:2">སློབ་དཔོན་ལ་ནི་ཡང་དག་དྲིས། །</s>
  </p>
  <p id="6102">
    <s id="6102:1" flag="alternateSource">ཐེ་ཚོམ་དོན་ལས་རྣམ་པར་གྲོལ། །</s>
  </p>
  <p id="6103">
    <s id="6103:1" flag="alternateSource">དེ་འདྲའི་སྤྱོད་པ་དེ་ལྡན་ན། །</s>
  </p>
  <p id="6104">
    <s id="6104:1" flag="alternateSource">ཅི་ལྟར་བདེ་བར་ཕྱག་རྒྱ་བཅིང་། །</s>
    <s id="6104:2">རྣམ་སྦྱངས་རྣམ་པར་དབེན་པ་དང་། །གནས་ཀྱང་མངོན་པར་བསྔགས་བྱས་པ། །</s>
    <s id="6104:3">ཁྲོས་མིན་ཟས་ལྷག་བཅས་པ་མིན། །</s>
  </p>
  <p id="6105">
    <s id="6105:1" flag="alternateSource">གཞན་དག་གིས་ནི་སེམས་གཡེང་མིན། །</s>
  </p>
  <p id="6106">
    <s id="6106:1" flag="alternateSource">སོལ་བ་ཐལ་བའི་ནང་དག་ཏུ། །ནམ་ཡང་ཕྱག་རྒྱ་བཤད་མི་བྱ། །</s>
  </p>
  <p id="6107">
    <s id="6107:1" flag="alternateSource">གཞན་གྱི་བུད་མེད་ལ་ཆགས་དང་། །གཞན་ནོར་ཆགས་ལའང་བཤད་མི་བྱ། །</s>
  </p>
  <p id="6108">
    <s id="6108:1" flag="alternateSource">ལངས་དང་ཉལ་བ་དག་ལ་ནི། །ཕྱག་རྒྱ་བདེ་འབྱུང་བཤད་མི་བྱ། །</s>
  </p>
  <p id="6109">
    <s id="6109:1" flag="alternateSource">ལྷོར་བལྟས་འདུག་ལའང་མ་ཡིན་ཏེ། །</s>
  </p>
  <p id="6110">
    <s id="6110:1" flag="alternateSource">ནུབ་ཏུ་བལྟས་ཏེ་འདུག་པར་མིན། །</s>
  </p>
  <p id="6111">
    <s id="6111:1" flag="alternateSource">སྟེང་དང་འོག་གི་ཕྱོགས་དག་ཏུའང་། །ཕྱག་རྒྱ་བཅིང་བར་མི་བྱའོ། །</s>
  </p>
  <p id="6112">
    <s id="6112:1" flag="alternateSource">བྱང་དང་ཤར་དུ་བལྟས་པ་དང་། །ཕྱོགས་མཚམས་དག་ནི་དེ་དག་ཏུ། །</s>
    <s id="6112:2">དཀྱིལ་འཁོར་བདག་པོའི་སྔགས་དྲན་ནས། །</s>
  </p>
  <p id="6113">
    <s id="6113:1" flag="alternateSource">སྔགས་ཤེས་པས་ནི་ཕྱག་རྒྱ་བཅིང་། །</s>
    <s id="6113:2">ཕྱག་རྒྱ་མ་ལུས་བཅིང་བ་ལ། །ཆོ་ག་མཆོག་འདི་འདོད་པ་ཡིན། །</s>
  </p>
  <p id="6114">
    <s id="6114:1" flag="alternateSource">དེ་ཡི་འོག་ཏུ་བརྗོད་བྱ་བ། །ཕྱག་རྒྱ་ཉི་ཤུ་གཅིག་པ་ཡིན། །</s>
  </p>
  <p id="6115">
    <s id="6115:1" flag="alternateSource">ལག་གཉིས་མཉམ་པར་བྱས་ནས་ནི། །སོར་མོ་རྣམས་ནི་སྦྱར་བར་བྱ། །</s>
  </p>
  <p id="6116">
    <s id="6116:1" flag="alternateSource">དེ་ནས་སོར་མོ་གུང་མོ་ནི། །རྩེ་མོ་སྦྱར་བར་བྱ་བ་ཡིན། །</s>
  </p>
  <p id="6117">
    <s id="6117:1" flag="alternateSource">མཛུབ་མོ་དང་ནི་མཐེའུ་ཆུང་གི། །རྩེ་མོ་ཚིགས་ནི་བར་མར་གཞག །</s>
  </p>
  <p id="6118">
    <s id="6118:1" flag="alternateSource">ཕྱག་རྒྱ་ཤེས་པས་རྟག་བྱ་བ། །མཐེ་བོང་གཉིས་ནི་བཀུག་རྟེན་ཅིང་། །</s>
    <s id="6118:2">རྩེ་མོ་གསུམ་སྦྱར་ཡང་དག་ལྡན། །</s>
  </p>
  <p id="6119">
    <s id="6119:1" flag="alternateSource">པཊྚི་སཾ་དུ་མཁས་པས་ཤེས། །</s>
  </p>
  <p id="6120">
    <s id="6120:1" flag="alternateSource">ཕྱག་རྒྱ་འདི་ནི་མཆོག་ཡིན་ཏེ། །</s>
  </p>
  <p id="6121">
    <s id="6121:1" flag="alternateSource">མྱུར་དུ་གཞན་གྱི་སྔགས་རྣམས་གཅོད། །</s>
    <s id="6121:2">དེ་ནས་གཞན་གྱི་ཕྱག་རྒྱ་གཅོད། །</s>
    <s id="6121:3">མ་རུངས་སེམས་ཅན་ལ་སྦྱར་བྱ། །</s>
  </p>
  <p id="6122">
    <s id="6122:1" flag="alternateSource">གཟའ་དང་མ་མོ་སྲུལ་པོ་ཡི། །འབྱུང་པོ་ཀུན་ནི་སྐྲག་པར་བྱེད། །</s>
  </p>
  <p id="6123">
    <s id="6123:1" flag="alternateSource">ལས་རྣམ་སྣ་<ref folio="F.268.a"/>ཚོགས་བྱེད་པ་སྟེ། །</s>
  </p>
  <p id="6124">
    <s id="6124:1" flag="alternateSource">ཞི་བའང་མྱུར་དུ་འགུགས་པར་བྱེད། །</s>
  </p>
  <p id="6125">
    <s id="6125:1" flag="alternateSource">དྲག་པོ་ཁྱབ་འཇུག་ཚངས་པ་དག །</s>
  </p>
  <p id="6126">
    <s id="6126:1" flag="alternateSource">གང་དག་རང་གིས་སྨྲས་པའི་སྔགས། །</s>
  </p>
  <p id="6127">
    <s id="6127:1" flag="alternateSource">ཆོ་ག་མཐོང་བའི་ལས་ཀྱིས་ནི། །</s>
    <s id="6127:2">སྔགས་ཤེས་པས་ནི་དེ་དག་གཅོད། །བདག་ཉིད་ཆེན་པོ་པཊྚི་སའི། །ཕྱག་རྒྱ་དང་ནི་ལྡན་པ་དང་། །རྒྱལ་བའི་ཞལ་ནས་བྱུང་བ་ཡི། །སྔགས་ཉིད་དང་ཡང་ལྡན་གནས་ན</s>
  </p>
  <p id="6128">
    <s id="6128:1" flag="alternateSource">རྣམ་པ་སྣ་ཚོགས་ལས་བྱེད་དེ། །</s>
  </p>
  <p id="6129">
    <s id="6129:1" flag="alternateSource">དེ་བཞིན་གཅོད་དང་དྲལ་བའི་ལས། །སེམས་ཅན་གཞན་གྱིས་བྱས་པའི་སྐྱོན། །མ་ལུས་མཐའ་དག་འཇིག་པར་བྱེད། །</s>
  </p>
  <p id="6130">
    <s id="6130:1" flag="alternateSource">ལག་གཉིས་དེ་བཞིན་སྦྱར་ནས་ནི། །གུང་མོ་སྲིན་ལག་བསྒྲེང་བྱ་སྟེ། །</s>
  </p>
  <p id="6131">
    <s id="6131:1" flag="alternateSource">ལག་གཉིས་ཡང་དག་ལྡན་པ་ནི། །མཚན་དང་འདྲ་བར་ཡང་དག་འབྱུང་། །</s>
  </p>
  <p id="6132">
    <s id="6132:1" flag="alternateSource">སོར་མོ་བཞི་ནི་ཡང་དག་ལྡན། །</s>
  </p>
  <p id="6133">
    <s id="6133:1" flag="alternateSource">མཚན་གྱི་ཕྱག་རྒྱ་ཞེས་འདོད་དོ། །</s>
  </p>
  <p id="6134">
    <s id="6134:1" flag="alternateSource">ལྷ་ཡི་བུ་ནི་དབང་ཕྱུག་ཆེ། །</s>
  </p>
  <p id="6135">
    <s id="6135:1" flag="alternateSource">རང་གི་རྒྱས་ནི་ཕྱག་རྒྱ་བཏབ། །</s>
  </p>
  <p id="6136">
    <s id="6136:1" flag="alternateSource">ཐུབ་པས་སྔོན་ནི་བཀུག་པ་ལ། །རྒྱུད་འདི་ལས་ནི་གསུངས་པ་ཡིན། །</s>
  </p>
  <p id="6137">
    <s id="6137:1" flag="alternateSource">ཆོ་ག་མཆོག་འདིར་དམ་ཚིག་དང་། །བདག་ཉིད་སྔགས་ནི་མ་ལུས་དག །</s>
  </p>
  <p id="6138">
    <s id="6138:1" flag="alternateSource">དེ་བཞིན་ཕྱག་རྒྱ་རྒྱ་ཆེར་བཅས། །</s>
  </p>
  <p id="6139">
    <s id="6139:1" flag="alternateSource">བཀུག་ནས་རབ་ཏུ་བསྟན་པ་ཡིན། །</s>
  </p>
  <p id="6140">
    <s id="6140:1" flag="alternateSource">ཕྱག་རྒྱ་ཡི་ནི་རབ་མཆོག་འདི། །འཇིག་རྟེན་དག་ལ་རབ་ཏུ་བསྟན། །</s>
  </p>
  <p id="6141">
    <s id="6141:1" flag="alternateSource">ཕྱག་རྒྱ་དག་ནི་གང་ཇི་སྙེད། །དྲག་པོས་ས་སྟེང་རབ་བསྟན་པ། །</s>
    <s id="6141:2">དེ་དག་གི་ནི་བདག་པོ་མཆོག །ཕྱག་རྒྱ་འདི་ནི་རྟགས་གཅིག་ཡིན། །</s>
  </p>
  <p id="6142">
    <s id="6142:1" flag="alternateSource">འཇམ་པའི་དབྱངས་ནི་བློ་ལྡན་པ། །བྱང་ཆུབ་སེམས་དཔའི་མཐུ་ཡིས་ནི། །དཀྱིལ་འཁོར་འདིར་ནི་བསྡུས་པ་སྟེ། །</s>
  </p>
  <p id="6143">
    <s id="6143:1" flag="alternateSource">སྦྱིན་སྲེག་ལས་ནི་རབ་སྒྲུབ་པའོ། །</s>
  </p>
  <p id="6144">
    <s id="6144:1" flag="alternateSource">གང་དག་ཇི་སྙེད་གདུག་པ་པ། །ས་ཡི་སྟེང་ན་རྒྱུ་བ་ཡི། །གདོན་དང་ཤ་རྗེན་ཤ་ཟ་དང་། །མ་མོ་དང་ནི་ལུས་སྲུལ་པོ། །</s>
    <s id="6144:2">དྲག་པོས་བགེགས་ནི་བྱས་པ་དག །</s>
  </p>
  <p id="6145">
    <s id="6145:1" flag="alternateSource">དེ་དག་བཟློག་པའི་དོན་ཆེད་དུ། །མཚན་མོ་གཏོར་མའི་ལས་དག་ལ། །ཕྱག་རྒྱ་མཆོག་འདི་གསུངས་པ་ཡིན། །</s>
  </p>
  <p id="6146">
    <s id="6146:1" flag="alternateSource">སངས་རྒྱས་བྱིན་རླབས་རྫུ་འཕྲུལ་གྱིས། །ལས་རྣམས་མ་ལུས་བྱེད་པར་འགྱུར། །</s>
  </p>
  <p id="6147">
    <s id="6147:1" flag="alternateSource">དེ་བཞིན་དེ་ནི་རྣམ་གཉིས་བྱས། །</s>
  </p>
  <p id="6148">
    <s id="6148:1" flag="alternateSource">རྟགས་ནི་གཉིས་སུ་ཡང་དག་བསྟན། །</s>
  </p>
  <p id="6149">
    <s id="6149:1" flag="alternateSource">དེ་བཞིན་སོར་མོ་ཕྲེང་བར་བྱས། །</s>
  </p>
  <p id="6150">
    <s id="6150:1" flag="alternateSource">ཕྲེང་བ་ཞེས་ནི་ཡོངས་སུ་བསྒྲགས། །དེ་ཉིད་ཕྲེང་བ་ཡང་དག་བསྡུས། །</s>
  </p>
  <p id="6151">
    <s id="6151:1" flag="alternateSource">ཁ་སྦྱར་འདྲ་བར་ཡང་དག་འབྱུང་། །</s>
  </p>
  <p id="6152">
    <s id="6152:1" flag="alternateSource">མཛུབ་མོ་<ref folio="F.268.b"/>གཉིས་ཀྱི་རྩེ་སྤྲད་པ། །གཞུ་དང་འདྲ་བར་བྱ་བ་ཡིན། །</s>
  </p>
  <p id="6153">
    <s id="6153:1" flag="alternateSource">མཐེ་བོ་གཉིས་ནི་ཆང་པར་གནོན། །</s>
  </p>
  <p id="6154">
    <s id="6154:1" flag="alternateSource">དེ་ནི་གཞུ་ཡི་ཕྱག་རྒྱར་མཚོན། །</s>
  </p>
  <p id="6155">
    <s id="6155:1" flag="alternateSource">དེ་བཞིན་སོར་མོ་བྱས་ནས་ནི། །གཡས་པའི་མཛུབ་མོ་ངེས་པར་བརྐྱང་། །གཡོན་པའི་མཛུབ་མོའང་བརྐྱང་བྱས་ཏེ། །</s>
  </p>
  <p id="6156">
    <s id="6156:1" flag="alternateSource">མཐེ་བོའི་ཚིགས་ནི་ཆང་པས་གནན། །ལྕགས་མདའི་ཕྱག་རྒྱ་ཞེས་བསྟན་ཏེ། །</s>
  </p>
  <p id="6157">
    <s id="6157:1" flag="alternateSource">མཚན་མ་མཉམ་པར་ཡང་བརྗོད་དོ། །</s>
  </p>
  <p id="6158">
    <s id="6158:1" flag="alternateSource">དེ་བཞིན་ལག་གཉིས་བྱས་ནས་ནི། །སོར་མོ་རྣམས་ནི་ཕན་ཚུན་བཅིང་། །</s>
    <s id="6158:2">མཛུབ་གཉིས་བསླང་བར་ཡང་དག་སྦྱར། །</s>
  </p>
  <p id="6159">
    <s id="6159:1" flag="alternateSource">མདུང་དང་འདྲ་བར་བྱས་པ་ཡང་། །</s>
    <s id="6159:2">མ་རུངས་ཐམས་ཅད་རྗེས་སྐྲག་པ། །འདི་ནི་མདུང་ཞེས་རབ་ཏུ་གསུངས། །</s>
  </p>
  <p id="6160">
    <s id="6160:1" flag="alternateSource">དེ་བཞིན་ལག་གཉིས་བྱས་ནས་ནི། །གཉི་གའང་ཁུ་ཚུར་བཅིང་བྱ་ཞིང་། །</s>
    <s id="6160:2">མཐེ་བོ་གཉིས་ནི་བསྒྲེང་བྱས་པ། །</s>
    <s id="6160:3">ཐོ་བའི་ཕྱག་རྒྱར་བསྟན་པ་ཡིན། །</s>
  </p>
  <p id="6161">
    <s id="6161:1" flag="alternateSource">ཁ་སྦྱར་ཐོ་བ་དེ་ཉིད་ལས། །ཅུང་ཟད་རབ་ཏུ་བསྐྱོད་པ་ནི། །མདའ་ཆེན་མཆོག་ཏུ་གསུངས་པ་སྟེ། །</s>
  </p>
  <p id="6162">
    <s id="6162:1" flag="alternateSource">ཕྱག་རྒྱ་དགྲ་ནི་འཇིག་བྱེད་པའོ། །</s>
  </p>
  <p id="6163">
    <s id="6163:1" flag="alternateSource">དེ་ནས་ཨུཏྤལ་བཅིངས་བྱས་ཏེ། །</s>
  </p>
  <p id="6164">
    <s id="6164:1" flag="alternateSource">དེ་བཞིན་མཐེའུ་ཆུང་སོར་མོ་གཉིས། །མཐེ་བོའི་འོག་གི་ནང་དག་ཏུ། །དགོད་ཅིང་མཛུབ་མོ་བསྟན་པར་བྱ། །</s>
  </p>
  <p id="6165">
    <s id="6165:1" flag="alternateSource">འདི་ནི་མཆེ་བ་ཞེས་གསུངས་ཏེ། །</s>
  </p>
  <p id="6166">
    <s id="6166:1" flag="alternateSource">རྣམ་པར་བྱེ་བ་ཞལ་ཞེས་བརྗོད། །</s>
  </p>
  <p id="6167">
    <s id="6167:1" flag="alternateSource">སོར་མོ་དག་ནི་ཀུན་ནས་ཀྱང་། །དེ་དག་མཉམ་པར་བྱས་ནས་སུ། །གཡས་པའི་ལག་པའི་དཀྱིལ་དག་ཏུ། །གཡོན་པའི་ལག་བཞག་བ་དན་བརྗོད། །</s>
  </p>
  <p id="6168">
    <s id="6168:1" flag="alternateSource">ལག་པ་དག་ནི་གཉི་ག་ཡང་། །ཁ་སྦྱར་དག་ནི་མཛེས་པར་གཞག །</s>
  </p>
  <p id="6169">
    <s id="6169:1" flag="alternateSource">སོར་དང་སོར་མོ་དག་ཀྱང་ནི། །ཕན་ཚུན་རྩེ་མོ་དག་སྦྱར་བྱ། །</s>
  </p>
  <p id="6170">
    <s id="6170:1" flag="alternateSource">དེ་ནས་སྲིན་ལག་རྩེ་གཉིས་དགུག །</s>
  </p>
  <p id="6171">
    <s id="6171:1" flag="alternateSource">བུམ་པའི་ཕྱག་རྒྱར་ཡང་དག་བསྟན། །</s>
  </p>
  <p id="6172">
    <s id="6172:1" flag="alternateSource">དེ་ཉིད་ཁུ་ཚུར་སྦྱར་ནས་ནི། །མཛུབ་མོ་གཉིས་ནི་སྔོན་དུ་བསྒྲེང་། །རྩེ་མོ་དགུག་པའི་རྣམ་པར་བྱ། །</s>
  </p>
  <p id="6173">
    <s id="6173:1" flag="alternateSource">འཁར་གསིལ་འདྲ་བར་འགྱུར་བ་ཡིན། །</s>
  </p>
  <p id="6174">
    <s id="6174:1" flag="alternateSource">ཕྱག་རྒྱ་འདི་ནི་ཡང་དག་བསྟན། །</s>
  </p>
  <p id="6175">
    <s id="6175:1" flag="alternateSource">འཁར་གསིལ་སྒྲ་ནི་སེལ་བར་བྱེད། །</s>
  </p>
  <p id="6176">
    <s id="6176:1" flag="alternateSource">འཁར་གསིལ་དེ་ཉིད་ཅུང་ཟད་ཙམ། །ལེགས་པར་རབ་ཏུ་བཏུད་པ་ནི། །</s>
    <s id="6176:2">མཐེ་བོ་གཉིས་ལ་རྣམ་པར་སྦྱར། །</s>
  </p>
  <p id="6177">
    <s id="6177:1" flag="alternateSource">དེ་འདིར་བྱ་མ་བུམ་དུ་བརྗོད། །</s>
  </p>
  <p id="6178">
    <s id="6178:1" flag="alternateSource">མཛུབ་མོ་དང་ནི་སྲིན་ལག་གཉིས། །བསྒྲེང་བར་ཡང་ནི་བྱ་བ་སྟེ། །</s>
  </p>
  <p id="6179">
    <s id="6179:1" flag="alternateSource">དེ་དག་གི་ནི་རྩེ་བཞི་སྤྲད། །གཏུན་ཤིང་འདྲ་བར་ཡང་<ref folio="F.269.a"/>དག་འགྱུར། །</s>
  </p>
  <p id="6180">
    <s id="6180:1" flag="alternateSource">སྔགས་ཤེས་ཡང་དག་ལྡན་པ་ཡིས། །གཏུན་ཤིང་གི་ནི་ཕྱག་རྒྱར་བཤད། །</s>
  </p>
  <p id="6181">
    <s id="6181:1" flag="alternateSource">ལག་གཉིས་དེ་བཞིན་སྦྱར་ནས་ནི། །གུང་མོ་སྲིན་ལག་འོག་དང་ནི། །</s>
    <s id="6181:2">སྟེང་དུ་དེ་དག་རྣམ་པར་དགོད། །</s>
  </p>
  <p id="6182">
    <s id="6182:1" flag="alternateSource">གཡས་པས་གཡོན་པ་བཅིང་བར་བྱ། །</s>
  </p>
  <p id="6183">
    <s id="6183:1" flag="alternateSource">སོར་མོ་མཛུབ་མོ་མཐེའུ་ཆུང་དག །</s>
  </p>
  <p id="6184">
    <s id="6184:1" flag="alternateSource">ཕན་ཚུན་དུ་ནི་ཡང་དག་སྦྱར། །</s>
  </p>
  <p id="6185">
    <s id="6185:1" flag="alternateSource">ཁོར་ཡུག་སྐྱིལ་ཀྲུང་འདྲ་བ་ཡི། །</s>
    <s id="6185:2">ཕྱག་རྒྱར་དེ་བཞིན་གཤེགས་པས་གསུངས། །</s>
  </p>
  <p id="6186">
    <s id="6186:1" flag="alternateSource">འདི་ནི་སྐྱིལ་ཀྲུང་ཕྱག་རྒྱ་ཞེས། །འཇིག་རྟེན་ཀུན་ཏུ་གྲགས་པ་ཡིན། །</s>
  </p>
  <p id="6187">
    <s id="6187:1" flag="alternateSource">ཕྱག་རྒྱ་འདི་དང་ལྡན་པ་དང་། །དེ་བཞིན་སྔགས་དང་རབ་ལྡན་པ། །</s>
    <s id="6187:2">རྒྱལ་བ་ཀུན་གྱིས་གསུངས་པ་དང་། །རྡོ་རྗེ་པདྨའི་རིགས་ལས་བྱུང་། །</s>
  </p>
  <p id="6188">
    <s id="6188:1" flag="alternateSource">འདི་དག་གི་ནི་སྔགས་ལྡན་འདི། །</s>
    <s id="6188:2">ཞི་བའི་ལས་ཀུན་བྱེད་པ་ཡིན། །</s>
  </p>
  <p id="6189">
    <s id="6189:1" flag="alternateSource">གཏུན་ཤིང་ལ་སོགས་མདུང་གི་བར། །གང་ཡང་ཕྱག་རྒྱ་དེ་བཞིན་གསུངས། །</s>
  </p>
  <p id="6190">
    <s id="6190:1" flag="alternateSource">ཐམས་ཅད་ཁྲོ་བོའི་རྒྱལ་པོ་ནི། །གཤིན་རྗེ་གཤེད་འདིའི་བསྟན་པ་ཡིན། །</s>
  </p>
  <p id="6191">
    <s id="6191:1" flag="alternateSource">མཚོན་ཆ་དྲག་པོ་འདི་དག་ནི། །ཐམས་ཅད་གདུལ་ཕྱིར་སྤྲུལ་བ་ཡིན། །</s>
  </p>
  <p id="6192">
    <s id="6192:1" flag="alternateSource">བྱང་ཆུབ་སེམས་དཔའི་མཐུ་ཡིས་ནི། །དེ་ཚེ་བསྒྲུབ་བྱ་སྒྲུབ་པ་ཡིན། །</s>
  </p>
  <p id="6193">
    <s id="6193:1" flag="alternateSource">གདུལ་བྱ་གདུག་པ་ཐམས་ཅད་ལ། །བུམ་པ་ལ་སོགས་ཕྱག་རྒྱ་གསུངས། །</s>
  </p>
  <p id="6194">
    <s id="6194:1" flag="alternateSource">ལག་གཉིས་དེ་བཞིན་བཀོད་ནས་ནི། །པ་ཊ་ཧ་ཡི་རྔ་འདྲ་བྱ། །</s>
  </p>
  <p id="6195">
    <s id="6195:1" flag="alternateSource">སོར་མོ་རྣམས་ནི་མཉམ་པར་སྦྱར། །</s>
  </p>
  <p id="6196">
    <s id="6196:1" flag="alternateSource">ཐམས་ཅད་ཀྱིས་ཀྱང་རིམ་པར་བསྣོལ། །</s>
    <s id="6196:2">མཐེ་བོང་ཡང་ནི་རིམ་པར་བྱ། །</s>
  </p>
  <p id="6197">
    <s id="6197:1" flag="alternateSource">དེ་ནས་ལག་པའི་ནང་དུ་གཞུག །</s>
  </p>
  <p id="6198">
    <s id="6198:1" flag="alternateSource">གུང་མོ་མཛུབ་མོ་གཉིས་པོ་ནི། །གྱེན་དུ་བསྒྲེང་བ་དག་ཏུ་བྱ། །</s>
  </p>
  <p id="6199">
    <s id="6199:1" flag="alternateSource">འདི་ནི་པ་ཊ་ཧ་ཞེས་བས་བསྟན། །</s>
  </p>
  <p id="6200">
    <s id="6200:1" flag="alternateSource">ཕྱག་རྒྱ་མ་རུངས་ཟློག་བྱེད་པའོ། །</s>
  </p>
  <p id="6201">
    <s id="6201:1" flag="alternateSource">ལག་གཉིས་དེ་བཞིན་བྱས་ནས་ནི། །སོར་མོ་རྣམས་ནི་ལེགས་པར་སྦྱར། །</s>
  </p>
  <p id="6202">
    <s id="6202:1" flag="alternateSource">གདུབ་ཀོར་འདྲ་བར་མཛེས་པ་ཡི། །མཛུབ་མོ་གཉིས་ནི་རྣམ་བཀུག་ལ། །</s>
    <s id="6202:2">མཐེ་བོ་གཉིས་ནི་འོག་མཐར་བྱ། །</s>
  </p>
  <p id="6203">
    <s id="6203:1" flag="alternateSource">མཐེ་བོ་གཉིས་ཀྱང་སྨད་པར་བྱ། །</s>
  </p>
  <p id="6204">
    <s id="6204:1" flag="alternateSource">གུང་མོ་སྦྱར་ལ་རབ་གཞུག་གཞག །</s>
  </p>
  <p id="6205">
    <s id="6205:1" flag="alternateSource">དུང་ནི་མཛེས་པར་འགྱུར་བ་ཡིན། །</s>
  </p>
  <p id="6206">
    <s id="6206:1" flag="alternateSource">འདི་ནི་ཆོས་ཀྱི་དུང་ཞེས་པའི། །ལག་པའི་ཕྱག་རྒྱར་རབ་ཏུ་བསྟན། །</s>
  </p>
  <p id="6207">
    <s id="6207:1" flag="alternateSource">ཐུབ་མཆོག་གསུངས་པའི་སྔགས་ལྡན་ན། །</s>
  </p>
  <p id="6208">
    <s id="6208:1" flag="alternateSource">ལས་ནི་ཐམས་ཅད་བྱེད་པ་ཡིན། །</s>
  </p>
  <p id="6209">
    <s id="6209:1" flag="alternateSource">རྣམ་པ་སྣ་ཚོགས་ལས་བྱེད་པ། །རྩ་བའི་སྔགས་དང་རབ་སྦྱར་ན། །</s>
  </p>
  <p id="6210">
    <s id="6210:1" flag="alternateSource">མཆེ་བའི་དུག་ཅན་ཐམས་ཅད་<ref folio="F.269.b"/>དང་། །སྦྲུལ་གྱི་དུག་རྣམས་ཐམས་ཅད་སེལ། །</s>
  </p>
  <p id="6211">
    <s id="6211:1" flag="alternateSource">རིག་པའི་རྒྱལ་པོ་རྫུ་འཕྲུལ་ཆེ། །</s>
  </p>
  <p id="6212">
    <s id="6212:1" flag="alternateSource">ཕྱག་རྒྱ་དུང་ནི་འབུད་བཞིན་བཟླས། །</s>
    <s id="6212:2">དུག་གིས་བརྒྱལ་བའི་སྐྱེ་བོ་ནི། །མྱུར་དུ་དུག་ནི་མེད་པར་འགྱུར། །</s>
  </p>
  <p id="6213">
    <s id="6213:1" flag="alternateSource">ཕྱག་རྒྱ་མཆོག་ནི་རྫུ་འཕྲུལ་ཆེ། །</s>
  </p>
  <p id="6214">
    <s id="6214:1" flag="alternateSource">བཞི་བཅུ་དག་ནི་ཡང་དག་བསྟན། །</s>
  </p>
  <p id="6215">
    <s id="6215:1" flag="alternateSource">དེ་ནས་གཞན་ཡང་ཕྱག་རྒྱ་ཡི། །མཚན་ཞིང་ཡང་དག་བཤད་བྱ་བ། །</s>
    <s id="6215:2">ལག་གཉིས་དེ་བཞིན་རྣམ་བཀོད་པ། །སོར་མོའི་རྩེ་མོ་ལེགས་པར་སྦྱར། །</s>
  </p>
  <p id="6216">
    <s id="6216:1" flag="alternateSource">གཡོན་མིན་ལག་པའི་ནང་དུ་ནི། །འབད་པས་ལག་གཡོན་གཞུག་པར་བྱ། །</s>
  </p>
  <p id="6217">
    <s id="6217:1" flag="alternateSource">ཐམས་ཅད་འོག་ཏུ་བྱས་པ་ཡི། །ལུ་གུ་རྒྱུད་དུ་བསྟན་པ་ཡིན། །</s>
  </p>
  <p id="6218">
    <s id="6218:1" flag="alternateSource">འདི་ནི་ཕྱག་རྒྱ་རབ་མཆོག་སྟེ། །</s>
  </p>
  <p id="6219">
    <s id="6219:1" flag="alternateSource">གདུག་པ་མ་ལུས་འཆིང་བར་བྱེད། །</s>
  </p>
  <p id="6220">
    <s id="6220:1" flag="alternateSource">ཐུབ་པ་མཆོག་གིས་གསུངས་པ་ཡི། །སྔགས་འདི་དག་དང་ལྡན་བྱས་ན། །</s>
  </p>
  <p id="6221">
    <s id="6221:1" flag="alternateSource">གཟའ་དང་མ་མོ་སྡིག་ལྡན་རྣམས། །འབྱུང་པོ་མ་ལུས་འཆིང་བར་འགྱུར། །</s>
  </p>
  <p id="6222">
    <s id="6222:1" flag="alternateSource">ལག་གཉིས་དེ་བཞིན་ཀུན་བསྡུས་ནས། །</s>
  </p>
  <p id="6223">
    <s id="6223:1" flag="alternateSource">བཀྲོལ་ཞིང་རིམ་པར་ཡང་དག་བསྒྲེང་། །</s>
    <s id="6223:2">གུང་མོའི་ཚིགས་སུ་མཐེ་བོ་ནི། །འདི་ཉིད་ཆོ་གས་གཞག་པར་བྱ། །</s>
  </p>
  <p id="6224">
    <s id="6224:1" flag="alternateSource">མཐེ་བོ་གཉིས་ཀྱི་རྩེ་མོ་ཡང་། །གུང་མོའི་བར་ཚིགས་ཡང་དག་སྦྱར། །</s>
  </p>
  <p id="6225">
    <s id="6225:1" flag="alternateSource">མེ་ལ་མངོན་ཕྱོགས་བསྟན་བྱས་ནས། །</s>
  </p>
  <p id="6226">
    <s id="6226:1" flag="alternateSource">མེ་ཡི་སྔགས་དང་ལེགས་པར་སྦྱར། །</s>
  </p>
  <p id="6227">
    <s id="6227:1" flag="alternateSource">མེ་ཡི་ལས་ལ་ཐམས་ཅད་དུ། །མེ་ལ་སྤྱན་ནི་དྲང་བྱ་སྟེ། །</s>
  </p>
  <p id="6228">
    <s id="6228:1" flag="alternateSource">མེ་ཡི་ཕྱག་རྒྱ་རབ་སྦྱར་ན། །</s>
  </p>
  <p id="6229">
    <s id="6229:1" flag="alternateSource">མྱུར་དུ་མེ་ནི་སྤྱན་དྲང་འགྱུར། །</s>
  </p>
  <p id="6230">
    <s id="6230:1" flag="alternateSource">ཕྱག་རྒྱ་སྔགས་ཀྱིས་གཤེགས་སུ་གསོལ། །</s>
  </p>
  <p id="6231">
    <s id="6231:1" flag="alternateSource">མཛུབ་མོའི་རྩེ་མོ་ཉིད་ལ་ནི། །</s>
    <s id="6231:2">མཐེ་བོའི་རྩེ་མོ་རབ་སྦྱར་བས། །</s>
    <s id="6231:3">མེ་ཡི་ལྷ་ནི་གཤེགས་གསོལ་བའི། །ཕྱག་རྒྱ་འདི་ནི་ཀུན་གྱིས་བཞེད། །</s>
  </p>
  <p id="6232">
    <s id="6232:1" flag="alternateSource">མེ་ཡི་ལས་ནི་རབ་སྒྲུབ་པའོ། །</s>
  </p>
  <p id="6233">
    <s id="6233:1" flag="alternateSource">ཟློས་པ་སྔགས་ནི་གང་འདོད་པའི། །ལྷ་རྣམས་དག་ནི་སྤྱན་དྲང་འགྱུར། །</s>
  </p>
  <p id="6234">
    <s id="6234:1" flag="alternateSource">ཕྱག་རྒྱ་ཀུན་གྱི་བཞེད་པ་འདི། །སངས་རྒྱས་བྱིན་བརླབ་གསུངས་པ་ཡིན། །</s>
  </p>
  <p id="6235">
    <s id="6235:1" flag="alternateSource">སྔགས་མཆོག་དང་ནི་ལྡན་པ་ཡིས། །ལས་རྣམས་རྣམ་པ་སྣ་ཚོགས་བྱེད། །</s>
  </p>
  <p id="6236">
    <s id="6236:1" flag="alternateSource">ལག་གཉིས་དེ་བཞིན་བྱས་ནས་ནི། །སོར་མོ་ཚང་བར་སྦྱར་ནས་ནི། །སོར་མོའི་རྩེ་མོའི་མཐོང་དབྱེ་ཞིང་། །ལྷོད་ཅིང་ཟླུམ་པར་ཡང་དག་བྱ། །</s>
  </p>
  <p id="6237">
    <s id="6237:1" flag="alternateSource">དེ་ནས་པདྨ་ཡོངས་རྫོགས་པ། །ཁ་ནི་བྱེ་བར་མ་གྱུར་བྱ། །</s>
  </p>
  <p id="6238">
    <s id="6238:1" flag="alternateSource">འདི་ནི་རེ་བ་རྫོགས་བྱེད་པའི། །ཕྱག་རྒྱ་དོན་ཀུན་སྒྲུབ་བྱེད་ཅེས། །</s>
    <s id="6238:2">ཕྱག་རྒྱ་འདི་ནི་རབ་མཆོག་སྟེ། །</s>
  </p>
  <p id="6239">
    <s id="6239:1" flag="alternateSource">སྔོན་གྱི་དེ་བཞིན་<ref folio="F.270.a"/>གཤེགས་པས་གསུངས། །</s>
  </p>
  <p id="6240">
    <s id="6240:1" flag="alternateSource">སེམས་ཅན་རྣམས་ལ་ཕན་འདོད་ནས། །</s>
  </p>
  <p id="6241">
    <s id="6241:1" flag="alternateSource">འཇམ་པའི་དབྱངས་ཀྱིས་སྦྱར་བ་ཡིན། །</s>
  </p>
  <p id="6242">
    <s id="6242:1" flag="alternateSource">སེམས་ཅན་ཡིད་ལ་འདོད་པ་དག །</s>
  </p>
  <p id="6243">
    <s id="6243:1" flag="alternateSource">ཡིད་ལ་རེ་བའི་ཕན་འདོད་གང་། །རྫུ་འཕྲུལ་ཆེན་པོ་སྔགས་ལྡན་པས། །མྱུར་དུ་དེ་དག་སྒྲུབ་པར་བྱེད། །</s>
  </p>
  <p id="6244">
    <s id="6244:1" flag="alternateSource">ཕྱག་རྒྱ་འདི་ནི་རབ་མཆོག་སྟེ། །</s>
  </p>
  <p id="6245">
    <s id="6245:1" flag="alternateSource">ཡིད་ལ་རེ་བ་རྫོགས་ཞེས་བརྗོད། །</s>
  </p>
  <p id="6246">
    <s id="6246:1" flag="alternateSource">འདི་ནི་ཕྱག་རྒྱ་རབ་མཆོག་སྟེ། །</s>
  </p>
  <p id="6247">
    <s id="6247:1" flag="alternateSource">ལས་ཀུན་རབ་ཏུ་སྒྲུབ་བྱེད་པའོ། །</s>
  </p>
  <p id="6248">
    <s id="6248:1" flag="alternateSource">མྱུར་དུ་སྔགས་རྣམས་སྒྲུབ་བྱེད་ཅིང་། །རྒྱ་ཆེ་ཉིད་ཀྱི་རྫས་དང་བཅས། །</s>
  </p>
  <p id="6249">
    <s id="6249:1" flag="alternateSource">ཐུབ་པའི་ཟླ་བ་དེ་ཡིས་ནི། །ཟླ་བའི་འོད་ལ་རབ་ཏུ་བསྟན། །</s>
  </p>
  <p id="6250">
    <s id="6250:1" flag="alternateSource">ཟླ་བས་པདྨའི་རིགས་དག་ལ། །དེས་ནི་ཕྱག་རྒྱ་འདི་ལ་སྦྱར། །</s>
  </p>
  <p id="6251">
    <s id="6251:1" flag="alternateSource">སྔགས་མཁན་ཇི་ལྟར་འདོད་པ་བཞིན། །རྣམ་པ་སྣ་ཚོགས་ལས་རྣམས་བྱེད། །</s>
  </p>
  <p id="6252">
    <s id="6252:1" flag="alternateSource">ལག་གཉིས་དེ་བཞིན་བསྡུ་བྱས་ནས། །</s>
  </p>
  <p id="6253">
    <s id="6253:1" flag="alternateSource">མཛུབ་མོ་གཉིས་ནི་བསྒྲེང་བར་བྱ། །</s>
  </p>
  <p id="6254">
    <s id="6254:1" flag="alternateSource">གུང་མོའི་སོར་མོའི་རྩེ་མོ་གཉིས། །ཅུང་ཟད་སྨད་པ་རྟ་བབས་ཡིན། །</s>
  </p>
  <p id="6255">
    <s id="6255:1" flag="alternateSource">དེ་ཉིད་ཡང་དག་བསྒྲེང་བྱས་ན། །</s>
  </p>
  <p id="6256">
    <s id="6256:1" flag="alternateSource">རྟ་བབས་བཟང་པོར་གསུངས་པ་ཡིན། །</s>
  </p>
  <p id="6257">
    <s id="6257:1" flag="alternateSource">དེ་ཉིད་ཕན་ཚུན་སྦྱར་བྱས་པ། །སངས་རྒྱས་རུ་དུང་སྒྲ་རུ་བསྟན། །</s>
  </p>
  <p id="6258">
    <s id="6258:1" flag="alternateSource">མཐེ་བོའི་གཙོ་བོ་བསྒྲེང་བྱས་པ། །མཁས་པས་རྒྱལ་བའི་སྒྲ་རུ་ཤེས། །</s>
  </p>
  <p id="6259">
    <s id="6259:1" flag="alternateSource">ལག་གཉིས་དེ་བཞིན་ཡང་དག་སྦྱར། །</s>
  </p>
  <p id="6260">
    <s id="6260:1" flag="alternateSource">མཛུབ་མོའི་རྩེ་མོ་ཡང་དག་དགུག །</s>
  </p>
  <p id="6261">
    <s id="6261:1" flag="alternateSource">སོར་མོ་ཐམས་ཅད་སྦྱར་བྱས་ལ། །ཅུང་ཟད་ཡངས་པར་འབྱུང་བ་ནི། །དེ་ནི་སངས་རྒྱས་རྔ་ཆེན་མཁྱེན། །</s>
  </p>
  <p id="6262">
    <s id="6262:1" flag="alternateSource">ཆོས་ཀྱི་རྔ་ནི་བསྒྲེང་བྱས་པའོ། །</s>
  </p>
  <p id="6263">
    <s id="6263:1" flag="alternateSource">དེ་ནས་ལག་གཅིག་ཐལ་མོ་ནི། །གཡས་པ་གཡོན་པའི་སྟེང་དུ་བསྒྲེང་། །འོག་ཏུ་རབ་ཏུ་སྦྱར་བ་ནི། །གླང་པོའི་རྣམ་པར་ཡང་དག་སྦྱར། །</s>
  </p>
  <p id="6264">
    <s id="6264:1" flag="alternateSource">གཡས་པའི་གུང་མོའི་སོར་མོ་ནི། །གླང་པོའི་སྣ་འདྲར་རབ་ཏུ་བྱ། །</s>
  </p>
  <p id="6265">
    <s id="6265:1" flag="alternateSource">འཁོར་བའི་ཕ་རོལ་ཕྱིན་པ་ཡིས། །ཕྱག་རྒྱ་དེ་ནི་གླང་པོར་བསྟན། །</s>
  </p>
  <p id="6266">
    <s id="6266:1" flag="alternateSource">ཕྱག་རྒྱ་འདི་ནི་ཕྱག་རྒྱ་ཆེ། །</s>
  </p>
  <p id="6267">
    <s id="6267:1" flag="alternateSource">རྫོགས་སངས་རྒྱས་ཀྱིས་རབ་ཏུ་བསྟན། །</s>
  </p>
  <p id="6268">
    <s id="6268:1" flag="alternateSource">ལས་རྣམས་མཐའ་དག་བྱེད་པ་སྟེ། །</s>
  </p>
  <p id="6269">
    <s id="6269:1" flag="alternateSource">འཇིག་རྟེན་ཀུན་གྱིས་མཆོད་པ་ཡིན། །</s>
  </p>
  <p id="6270">
    <s id="6270:1" flag="alternateSource">ལག་གཡས་བརྐྱང་ཞིང་རབ་བསྒྲེང་བ། །དེ་ནི་མི་འཇིགས་སྦྱིན་པར་བརྟགས། །</s>
  </p>
  <p id="6271">
    <s id="6271:1" flag="alternateSource">ལག་པ་གཡོན་པ་བརྐྱང་བྱས་པའི། །མཁྲིག་མའི་ཚིགས་ལ་རབ་བཞག་པའོ། །</s>
  </p>
  <p id="6272">
    <s id="6272:1" flag="alternateSource">གུང་མོ་མཛུབ་མོ་སྦྱར་བྱས་ལ། །མཐེ་བོ་གཉིས་ནི་བར་དུ་གཞུག ། </s>
  </p>
  <p id="6273">
    <s id="6273:1" flag="alternateSource"><ref folio="F.270.b"/>གུང་མོ་གཉིས་ནི་བསྒྲེང་བར་བྱ། །</s>
  </p>
  <p id="6274">
    <s id="6274:1" flag="alternateSource">འཁྲུལ་པ་མེད་པའི་རྒྱ་དེ་ཡིན། །</s>
  </p>
  <p id="6275">
    <s id="6275:1" flag="alternateSource">དེ་ཉིད་སོར་མོ་རྣམ་སྦྱར་ཞིང་། །མཐེ་བོ་སྟེང་དུ་གནས་བྱས་ཏེ། །</s>
  </p>
  <p id="6276">
    <s id="6276:1" flag="alternateSource">ཚིགས་ཀྱི་འོག་ཏུ་རབ་བཞག་པ། །མཇུག་རིངས་ཀྱི་ནི་རྒྱ་ཞེས་བས་བསྟན། །</s>
  </p>
  <p id="6277">
    <s id="6277:1" flag="alternateSource">དེ་ཉིད་མཛུབ་རྩེ་རབ་བསྒྲེང་བ། །མདའ་ཡི་ཕྱག་རྒྱར་བསྟན་པ་ཡིན། །</s>
  </p>
  <p id="6278">
    <s id="6278:1" flag="alternateSource">མཛུབ་རྩེ་གཉིས་ནི་ཡང་དག་ལྡན། །</s>
  </p>
  <p id="6279">
    <s id="6279:1" flag="alternateSource">ཕན་ཚུན་རྩེ་མོ་རྣམ་སྤྲད་ཅིང་། །དེ་གཉིས་ཚིགས་སུ་མཐེབ་གཉིས་སྦྱར། །</s>
  </p>
  <p id="6280">
    <s id="6280:1" flag="alternateSource">མཐེའུ་ཆུང་གཉིས་ནི་ཡང་དག་བརྐྱང་། །</s>
    <s id="6280:2">དེ་ཉིད་དགྲ་སྟར་བསྟན་པ་སྟེ། །</s>
  </p>
  <p id="6281">
    <s id="6281:1" flag="alternateSource">ཕྱག་རྒྱ་དོན་ཀུན་སྒྲུབ་བྱེད་པའོ། །</s>
  </p>
  <p id="6282">
    <s id="6282:1" flag="alternateSource">ཐམས་ཅད་ཡང་དག་བསྡུ་བ་ཡང་། །ཕྱག་རྒྱ་ཀུན་གྱིས་མཆོད་པ་ཡིན། །</s>
  </p>
  <p id="6283">
    <s id="6283:1" flag="alternateSource">དེ་བཞིན་དུ་ནི་རབ་བསྒྲེང་བ། །མཛུབ་གཉིས་རྩེ་མོ་སྦྱར་བྱས་པ། །དེ་ནི་མཚོན་ཆ་རྩེ་གཅིག་རྒྱ། །</s>
  </p>
  <p id="6284">
    <s id="6284:1" flag="alternateSource">དེ་བཞིན་འཁོར་ལོ་མདའ་ཆེན་གཤོལ། །མཛུབ་མོ་འཁོར་ལོ་བཞིན་བྱ་དང་། །ཕྱག་རྒྱ་དམ་པ་གཤོལ་ཡང་བྱ། །</s>
  </p>
  <p id="6285">
    <s id="6285:1" flag="alternateSource">ཕྱག་རྒྱ་དྲུག་ཅུ་འདི་དག་ནི། །ཆོ་ག་དང་བཅས་གསུངས་པའང་ཡིན། །</s>
  </p>
  <p id="6286">
    <s id="6286:1" flag="alternateSource">འདི་དག་མ་ལུས་མཚོན་ཆའི་རྒྱ། །</s>
  </p>
  <p id="6287">
    <s id="6287:1" flag="alternateSource">སྔགས་དང་ཡང་དག་ལྡན་པར་གསུངས། །</s>
  </p>
  <p id="6288">
    <s id="6288:1" flag="alternateSource">དམན་པ་ཀུན་གྱིས་བྱས་པའི་སྐྱོན། །གཟའ་དང་གྲུལ་བུམ་མ་མོ་དང་། །</s>
    <s id="6288:2">སྲིན་མོ་ཀུན་གྱི་གཙོ་བོ་རྣམས། །བྱིས་པའི་སེམས་ཅན་འཇིགས་བྱེད་པ། །ཕྱག་རྒྱའི་མཚོན་ཆ་ལས་བྱུང་བས། །དེ་དག་ཐམས་ཅད་དེས་འཇིག་འགྱུར། །</s>
  </p>
  <p id="6289">
    <s id="6289:1" flag="alternateSource">ཕྱག་རྒྱ་དྲུག་ཅུ་འདི་དག་གི། །མཚན་ཉིད་ཉེ་བར་བསྟན་པ་ཡིན། །</s>
  </p>
  <p id="6290">
    <s id="6290:1" flag="alternateSource">དེ་ནས་གཞན་ཡང་བཤད་བྱ་བ། །ཕྱག་རྒྱའི་ཆོ་ག་ཡང་དག་འབྱུང་། །</s>
  </p>
  <p id="6291">
    <s id="6291:1" flag="alternateSource">ལག་གཉིས་དེ་བཞིན་རྣམ་བཀོད་པ། །པདྨ་འདྲ་བར་ཡང་དག་བསྒྲེང་། །སོར་མོ་ཐམས་ཅད་ཀྱིས་བསྒྲུབས་པ། །ཕྱག་རྒྱ་པདྨ་ཞེས་བྱའོ། །</s>
  </p>
  <p id="6292">
    <s id="6292:1" flag="alternateSource">ཕྱག་རྒྱ་འདི་ནི་མཆོག་ཅེས་བྱ། །</s>
  </p>
  <p id="6293">
    <s id="6293:1" flag="alternateSource">པདྨའི་རིགས་ལ་ཡང་དག་སྦྱར། །</s>
  </p>
  <p id="6294">
    <s id="6294:1" flag="alternateSource">པདྨའི་རིགས་ནི་ཇི་སྙེད་པ། །སྔགས་དང་ལྡན་པས་དགེ་བར་འགྱུར། །</s>
  </p>
  <p id="6295">
    <s id="6295:1" flag="alternateSource">སངས་རྒྱས་བྱིན་རླབས་ལས་བྱུང་བ། །མྱུར་དུ་ལས་རྣམས་བྱེད་པར་བརྗོད། །</s>
  </p>
  <p id="6296">
    <s id="6296:1" flag="alternateSource">ཇི་སྙེད་པདྨའི་རིགས་གསུངས་པ། །སྔགས་རྣམས་མ་ལུས་སྒྲུབ་པར་བྱེད། །</s>
  </p>
  <p id="6297">
    <s id="6297:1" flag="alternateSource">པདྨ་རྣམས་ཀྱི་ཕྱག་རྒྱ་འདི། །ཕྱག་རྒྱའི་པདྨ་ཞེས་སུ་བརྗོད། །</s>
  </p>
  <p id="6298">
    <s id="6298:1" flag="alternateSource">ལག་གཉིས་ཡང་དག་སྦྱར་ནས་ནི། །མཛུབ་མོ་གཉིས་ནི་ཡང་དག་བསྒྲེང་། །གུང་མོའི་སོར་མོ་སྦྱར་བྱས་ནས། །</s>
  </p>
  <p id="6299">
    <s id="6299:1" flag="alternateSource">རྡོ་རྗེ་རྩེ་གསུམ་ཡང་དག་འབྱུང་། །</s>
  </p>
  <p id="6300">
    <s id="6300:1" flag="alternateSource"><ref folio="F.271.a"/>གུང་མོའི་སོར་མོའི་ཚིགས་དབུས་སུ། །མཐེ་བོ་གཉིས་ཀྱི་རྩེ་མོ་སྦྱར། །</s>
  </p>
  <p id="6301">
    <s id="6301:1" flag="alternateSource">དེ་ཉིད་རྡོ་རྗེ་ཞེས་གསུངས་ཏེ། །</s>
  </p>
  <p id="6302">
    <s id="6302:1" flag="alternateSource">ཕྱག་རྒྱ་དམ་པ་ཐ་མ་ཡིན། །</s>
  </p>
  <p id="6303">
    <s id="6303:1" flag="alternateSource">ཇི་སྙེད་རྡོ་རྗེའི་རིགས་ཀྱི་སྔགས། །</s>
  </p>
  <p id="6304">
    <s id="6304:1" flag="alternateSource">དེ་དག་ཕྱག་རྒྱ་འདི་སྒྲུབ་འགྱུར། །</s>
  </p>
  <p id="6305">
    <s id="6305:1" flag="alternateSource">ཆོ་ག་ལྡན་པར་རབ་ཞུགས་ན། །</s>
  </p>
  <p id="6306">
    <s id="6306:1" flag="alternateSource">མྱུར་བ་ཉིད་དུ་འགྲུབ་པར་འགྱུར། །</s>
  </p>
  <p id="6307">
    <s id="6307:1" flag="alternateSource">སྒྲུབ་པ་ལས་དང་ཡང་དག་ལྡན། །</s>
  </p>
  <p id="6308">
    <s id="6308:1" flag="alternateSource">བསྒྲུབ་བྱ་རྟག་ཏུ་སྒྲུབ་པ་ན། །</s>
  </p>
  <p id="6309">
    <s id="6309:1" flag="alternateSource">གྲུབ་མཆོག་ཐ་མ་བར་མ་ནི། །དེ་ལ་རྟག་ཏུ་འགྲུབ་པར་འགྱུར། །</s>
  </p>
  <p id="6310">
    <s id="6310:1" flag="alternateSource">འཇིག་རྟེན་སྔགས་རྣམས་མ་ལུས་པའང་། །ཐེ་ཚོམ་མེད་པར་འགྲུབ་པར་འགྱུར། །</s>
  </p>
  <p id="6311">
    <s id="6311:1" flag="alternateSource">ལག་གཉིས་ཡང་དག་སྦྱར་བྱས་ནས། །</s>
  </p>
  <p id="6312">
    <s id="6312:1" flag="alternateSource">གུང་མོ་གཉིས་ནི་ཡང་དག་བསྒྲེང་། །</s>
    <s id="6312:2">སྲིན་ལག་མཐེ་བོ་དག་ཀྱང་དགུག །</s>
  </p>
  <p id="6313">
    <s id="6313:1" flag="alternateSource">མཐེའུ་ཆུང་གཉིས་ནི་སྦྱར་བྱས་ལ། །མཛུབ་གཉིས་རྩེ་མོ་སྤྲད་ནས་ནི། །མཛུབ་མོའི་དབུས་ཚིགས་གཉིས་དགུག་བྱ། །</s>
  </p>
  <p id="6314">
    <s id="6314:1" flag="alternateSource">གུང་མོ་གཉིས་ཀྱི་རྩེ་མོ་སྦྱར། །</s>
  </p>
  <p id="6315">
    <s id="6315:1" flag="alternateSource">འཁོར་ལོ་འདྲ་བར་ཡང་དག་འབྱུང་། །</s>
  </p>
  <p id="6316">
    <s id="6316:1" flag="alternateSource">འདི་ནི་ཆོས་ཀྱི་འཁོར་ལོ་སྟེ། །</s>
  </p>
  <p id="6317">
    <s id="6317:1" flag="alternateSource">འདིར་ནི་ཕྱག་རྒྱའི་རྒྱལ་པོར་བསྟན། །</s>
  </p>
  <p id="6318">
    <s id="6318:1" flag="alternateSource">དེ་ཚེ་ཆོས་རྒྱལ་གྱིས་གསུངས་ཏེ། །</s>
  </p>
  <p id="6319">
    <s id="6319:1" flag="alternateSource">ཆོས་ཀྱི་འཁོར་ལོ་རབ་ཏུ་བསྐོར། །</s>
  </p>
  <p id="6320">
    <s id="6320:1" flag="alternateSource">ཐུབ་པའི་ཟླ་བ་བདུན་པ་ཡིས། །དེ་ཚེ་ཞི་བའི་འཁོར་ལོར་གསུངས། །</s>
  </p>
  <p id="6321">
    <s id="6321:1" flag="alternateSource">ཕྱག་རྒྱའི་རྒྱལ་པོ་རབ་སྦྱར་ནས། །</s>
  </p>
  <p id="6322">
    <s id="6322:1" flag="alternateSource">དུས་གསུམ་རྒྱུན་མི་ཆད་བཟླས་ན། །</s>
  </p>
  <p id="6323">
    <s id="6323:1" flag="alternateSource">འཇིག་རྟེན་པ་ཡི་སྔགས་ཀུན་དང་། །ཁྱབ་འཇུག་དབང་ལྡན་གྱིས་བཤད་པ། །</s>
    <s id="6323:2">ཟློས་པ་ཕྱག་རྒྱར་ཡང་དག་ལྡན། །</s>
  </p>
  <p id="6324">
    <s id="6324:1" flag="alternateSource">མཐོང་བ་ཙམ་གྱིས་དེ་དག་གཅོད། །</s>
    <s id="6324:2">འདི་ནི་ཕྱག་རྒྱ་རབ་མཆོག་སྟེ། །</s>
  </p>
  <p id="6325">
    <s id="6325:1" flag="alternateSource">ཆོས་ཀྱི་དབྱིངས་ལས་རྣམ་པར་བྱུང་། །</s>
  </p>
  <p id="6326">
    <s id="6326:1" flag="alternateSource">སེམས་ཅན་རྣམས་ནི་ཅི་འདོད་པ། །ཐམས་ཅད་ལས་ནི་བྱེད་པར་འགྱུར། །</s>
  </p>
  <p id="6327">
    <s id="6327:1" flag="alternateSource">ཆོས་ཀྱི་རྒྱལ་པོས་ཞི་དོན་དུ། །ཕྱག་རྒྱ་འདི་ནི་ཡང་དག་བསྟན། །</s>
  </p>
  <p id="6328">
    <s id="6328:1" flag="alternateSource">ཆོ་གའི་རྒྱལ་བའི་མཆོག་འདི་ནི། །ལས་རྣམས་མ་ལུས་རབ་ཏུ་སྒྲུབ། །</s>
  </p>
  <p id="6329">
    <s id="6329:1" flag="alternateSource">འཇམ་པའི་དབྱངས་ཀྱིས་བསྟན་པ་ལ། །ཆོས་ཀྱི་འཁོར་ལོའི་ཕྱག་རྒྱ་འདིའོ། །</s>
  </p>
  <p id="6330">
    <s id="6330:1" flag="alternateSource">མ་ཞི་བ་ཡི་ཕྱག་རྒྱ་ཀུན། །ཞི་བའི་ལས་ལ་རབ་ཏུ་སྦྱར། །</s>
  </p>
  <p id="6331">
    <s id="6331:1" flag="alternateSource">སྔགས་པས་རྟག་ཏུ་མགོ་བོར་ནི། །འཁོར་ལོའི་ཕྱག་རྒྱ་བརྟག་པར་བྱ། །</s>
  </p>
  <p id="6332">
    <s id="6332:1" flag="alternateSource">ལག་གཉིས་དེ་བཞིན་བྱས་ནས་ནི། །ཁ་སྦྱར་འདྲ་བར་བྱ་བ་ཡིན། །</s>
  </p>
  <p id="6333">
    <s id="6333:1" flag="alternateSource">སོར་མོ་ལྷོད་ཅིང་ཡངས་པར་བྱ། །</s>
  </p>
  <p id="6334">
    <s id="6334:1" flag="alternateSource">ལག་གཉིས་སོར་མོའི་རྩེ་དགུག་པ། །འདི་ནི་པདྨ་དཀར་པོ་ཡི། །ཕྱག་རྒྱ་སེམས་ཅན་དོན་སྒྲུབ་ཤེས། །</s>
  </p>
  <p id="6335">
    <s id="6335:1" flag="alternateSource"><ref folio="F.271.b"/>དེ་ལས་ལག་པ་གཅིག་བཏང་ནས། །</s>
  </p>
  <p id="6336">
    <s id="6336:1" flag="alternateSource">ཁུ་ཚུར་ཕྱེ་ཞིང་སོར་མོ་བསྲིངས། །ལག་པ་བརྐྱང་བ་ལྟ་བུ་ནི། །མཆོག་སྦྱིན་གྱི་ནི་ཕྱག་རྒྱར་བརྗོད། །</s>
  </p>
  <p id="6337">
    <s id="6337:1" flag="alternateSource">ལག་གཉིས་ཀྱང་ནི་དེ་བཞིན་བྱས། །</s>
  </p>
  <p id="6338">
    <s id="6338:1" flag="alternateSource">ཀུན་ནས་སོར་མོ་རྣམས་ཀྱིས་ནི། །ཕྲེང་བ་བཞིན་དུ་གཤིབ་བྱས་པ། །རྒྱལ་བའི་ཕྱག་རྒྱར་འདི་བརྗོད་དོ། །</s>
  </p>
  <p id="6339">
    <s id="6339:1" flag="alternateSource">དེ་བཞིན་ལག་གཉིས་སྦྱར་ནས་ནི། །གུང་མོ་མཛུབ་མོ་གཉིས་དག་ནི། །ཁབ་ཀྱི་རྣམ་པར་བྱ་བ་ཡིན། །</s>
  </p>
  <p id="6340">
    <s id="6340:1" flag="alternateSource">དེ་ལས་གཞན་པའི་སོར་མོ་ནི། །</s>
    <s id="6340:2">ཅུང་ཟད་དགུག་པར་བྱ་བ་ཡིན། །</s>
  </p>
  <p id="6341">
    <s id="6341:1" flag="alternateSource">དེ་ནས་མཛུབ་མོ་གཉིས་དག་ནི། །གནས་པའི་རྣམ་པར་ལེགས་དགོད་བྱ། །</s>
  </p>
  <p id="6342">
    <s id="6342:1" flag="alternateSource">དེ་ཡང་ཡང་དག་སྦྱར་བྱས་ཏེ། །</s>
  </p>
  <p id="6343">
    <s id="6343:1" flag="alternateSource">སྲིན་ལག་གི་ནི་ཚིགས་སུ་བརྟེན། །</s>
  </p>
  <p id="6344">
    <s id="6344:1" flag="alternateSource">འཇིག་རྟེན་མང་པོའི་འདྲེན་པས་ནི། །རུས་སྦལ་ཕྱག་རྒྱར་འདི་བསྟན་ཏོ། །</s>
  </p>
  <p id="6345">
    <s id="6345:1" flag="alternateSource">དེ་བཞིན་ལག་གཉིས་རྣམ་པར་དགོད། །</s>
  </p>
  <p id="6346">
    <s id="6346:1" flag="alternateSource">སོར་མོ་དག་ནི་ཀུན་ནས་ཀྱང་། །གཉི་ག་ཁུ་ཚུར་མཉམ་བྱས་ནས། །</s>
  </p>
  <p id="6347">
    <s id="6347:1" flag="alternateSource">མཛུབ་མོ་གཉིས་ནི་སྦྱར་བྱ་བ། །</s>
    <s id="6347:2">མཁས་པས་ཕྱག་རྒྱ་དེ་ཉིད་ནི། །རྡོ་རྗེ་དབྱུག་པར་ཡང་དག་བརྗོད། །</s>
  </p>
  <p id="6348">
    <s id="6348:1" flag="alternateSource">ལག་གཉིས་དེ་བཞིན་ཡང་དག་པར། །ཁ་སྦྱར་འདྲ་བར་བྱས་ནས་ནི། །</s>
    <s id="6348:2">ཕན་ཚུན་སྦྱར་བ་ལ་བརྟེན་ནས། །</s>
  </p>
  <p id="6349">
    <s id="6349:1" flag="alternateSource">སོར་མོའི་ཐལ་མོར་རྣམ་པར་དགོད། །</s>
  </p>
  <p id="6350">
    <s id="6350:1" flag="alternateSource">མཐེ་བོང་གཉིས་ནི་ནང་གཞུག་པ། །དགྲ་འཇིག་ཕྱག་རྒྱར་བརྗོད་པ་ཡིན། །</s>
  </p>
  <p id="6351">
    <s id="6351:1" flag="alternateSource">དེ་ནས་ལག་གཉིས་མཉམ་བྱས་ཏེ། །</s>
  </p>
  <p id="6352">
    <s id="6352:1" flag="alternateSource">དེ་ནས་ཐལ་མོར་བྱས་ནས་ནི། །ཀུན་ནས་གཞོལ་བར་རབ་ཏུ་བྱ། །</s>
  </p>
  <p id="6353">
    <s id="6353:1" flag="alternateSource">གྲུ་ཡི་བཞོན་པར་རབ་ཏུ་འབྱུང་། །</s>
  </p>
  <p id="6354">
    <s id="6354:1" flag="alternateSource">འཇིག་རྟེན་གསུམ་གྱི་སྐྱོབ་པ་ཡིས། །གྲུ་ཡི་ཕྱག་རྒྱར་འདི་རབ་བསྟན། །</s>
  </p>
  <p id="6355">
    <s id="6355:1" flag="alternateSource">འཁོར་བའི་རྒྱ་མཚོ་ཆེན་པོ་ལས། །འབྱུང་པོ་རྣམས་ནི་ཡང་དག་སྒྲོལ། །</s>
  </p>
  <p id="6356">
    <s id="6356:1" flag="alternateSource">སོར་མོ་དེ་ཉིད་བསྒྲེང་ནས་ནི། །དེ་ཚེ་ལག་གཉིས་སྣ་ཚོགས་བྱ། །</s>
  </p>
  <p id="6357">
    <s id="6357:1" flag="alternateSource">ཕྱག་རྒྱ་གཞལ་མེད་ཁང་ཞེས་བྱ། །</s>
  </p>
  <p id="6358">
    <s id="6358:1" flag="alternateSource">སེམས་ཅན་སྟེང་དུ་རྗེས་སུ་འཛུད། །</s>
    <s id="6358:2">དེ་བཞིན་ལག་གཉིས་ཡང་དག་བསྡུས། །</s>
  </p>
  <p id="6359">
    <s id="6359:1" flag="alternateSource">ཤིང་རྟ་ཞེས་ནི་དེ་ལ་བརྗོད། །</s>
  </p>
  <p id="6360">
    <s id="6360:1" flag="alternateSource">ཐེག་གསུམ་འགྲོ་བའི་གཙོ་བོ་སྟེ། །</s>
  </p>
  <p id="6361">
    <s id="6361:1" flag="alternateSource">སྐྱོབ་པ་རྣམས་ཀྱིས་ཤིང་རྟར་གསུང་། །</s>
  </p>
  <p id="6362">
    <s id="6362:1" flag="alternateSource">ཟློས་པ་སྔགས་ནི་འདོད་པ་ལ། །འབྱུང་པོ་ཀུན་ནི་འདྲེན་པར་བྱེད། །</s>
  </p>
  <p id="6363">
    <s id="6363:1" flag="alternateSource">ཐེག་པ་མཆོག་ལ་བརྟེན་ནས་ནི། །སངས་རྒྱས་གོ་འཕང་འཐོབ་པར་བྱེད། །</s>
  </p>
  <p id="6364">
    <s id="6364:1" flag="alternateSource">དེ་ཉིད་ལག་གཉིས་རབ་བསྒྲེད་ནས། །</s>
  </p>
  <p id="6365">
    <s id="6365:1" flag="alternateSource">གཉི་ག་ཡང་ནི་ཁ་སྦྱར་བྱ། །</s>
  </p>
  <p id="6366">
    <s id="6366:1" flag="alternateSource">ལག་མཐིལ་གཉིས་ནི་མཉམ་བྱས་<ref folio="F.272.a"/>བརྐྱང་། །ལན་ཀན་འདྲ་བར་ཡང་དག་འབྱུང་། །</s>
  </p>
  <p id="6367">
    <s id="6367:1" flag="alternateSource">འདི་ནི་ཕྱག་རྒྱ་རབ་མཆོག་སྟེ། །</s>
  </p>
  <p id="6368">
    <s id="6368:1" flag="alternateSource">འཇིག་རྟེན་མགོན་གྱིས་ལེགས་མཆོད་པའོ། །</s>
  </p>
  <p id="6369">
    <s id="6369:1" flag="alternateSource">སངས་རྒྱས་ཀུན་གྱི་གནས་རྣམས་སུ། །ཐུབ་པའི་ཟླ་བས་ཡང་དག་གསུངས། །</s>
  </p>
  <p id="6370">
    <s id="6370:1" flag="alternateSource">གང་དུ་འདས་པའི་སངས་རྒྱས་དང་། །མ་འོངས་ད་ལྟར་བཞུགས་པ་དང་། །</s>
    <s id="6370:2">མྱ་ངན་འདས་པའི་དབྱིངས་ལ་བཞུགས། །</s>
  </p>
  <p id="6371">
    <s id="6371:1" flag="alternateSource">གང་དུ་གནས་མལ་ལ་བཞུགས་པ། །</s>
    <s id="6371:2">ཕྱག་རྒྱ་གནས་མལ་ཞེས་བྱ་བར། །འཇིག་རྟེན་འདྲེན་པས་དེ་འདིར་མཁྱེན། །</s>
  </p>
  <p id="6372">
    <s id="6372:1" flag="alternateSource">ལག་གཉིས་དེ་བཞིན་བྱས་ནས་ནི། །སོར་མོ་རྣམས་ནི་ཡང་དག་སྦྱར། །</s>
  </p>
  <p id="6373">
    <s id="6373:1" flag="alternateSource">ཁ་སྦྱར་དུ་ནི་རྣམ་པར་དགོད། །</s>
  </p>
  <p id="6374">
    <s id="6374:1" flag="alternateSource">གཡས་པའི་མཛུབ་མོ་གཅིག་གིས་ནི། །གཡོན་པའི་རྩེ་མོར་གཏུག་བྱ་བ། །དེ་ནི་ཟླ་བ་ཕྱེད་དུ་བརྗོད། །</s>
  </p>
  <p id="6375">
    <s id="6375:1" flag="alternateSource">ལག་གཉིས་དེ་བཞིན་བྱས་ནས་ནི། །གཡས་པའི་སོར་མོས་ཁུ་ཚུར་བྱ། །</s>
  </p>
  <p id="6376">
    <s id="6376:1" flag="alternateSource">ལག་པ་གཡོན་ལ་ཡོད་པ་ཡི། །སོར་མོ་ཀུན་ནི་མཉམ་བསྒྲེང་སྟེ། །</s>
  </p>
  <p id="6377">
    <s id="6377:1" flag="alternateSource">སོར་མོའི་རྩེ་མོས་ཁུ་ཚུར་བཅིང་། །གཡས་དང་གཡོན་པ་ལྡན་པ་ཡི། །</s>
    <s id="6377:2">སོར་མོ་རྣམས་ནི་སྦྱར་བྱས་ནས། །</s>
  </p>
  <p id="6378">
    <s id="6378:1" flag="alternateSource">མཐེའུ་ཆུང་གཉིས་ནི་བརྐྱང་བྱས་པ། །པི་བང་ཕྱག་རྒྱར་ཉེ་བར་བསྟན། །</s>
  </p>
  <p id="6379">
    <s id="6379:1" flag="alternateSource">ལག་གཉིས་དེ་བཞིན་བྱས་ནས་ནི། །སོར་མོ་ཅུང་ཟད་ཁ་བྱེ་ཡང་། །</s>
    <s id="6379:2">མཐེ་བོ་གཉིས་ཀྱི་བར་དུ་ནི། །མཛུབ་མོ་གཉིས་ནི་བརྟེན་པར་བྱ། །</s>
  </p>
  <p id="6380">
    <s id="6380:1" flag="alternateSource">འདི་ནི་པད་མཚོའི་ཕྱག་རྒྱ་སྟེ། །</s>
  </p>
  <p id="6381">
    <s id="6381:1" flag="alternateSource">རྫོགས་སངས་རྒྱས་ཀྱིས་འགྲོ་ལ་གསུངས། །</s>
  </p>
  <p id="6382">
    <s id="6382:1" flag="alternateSource">རྟག་ཏུ་མཐེ་བོ་གཉིས་བརྐྱང་བ། །ཨུཏྤ་ལ་ཡི་ཕྱག་རྒྱ་ཞེས། །</s>
    <s id="6382:2">རྐང་གཉིས་དམ་པ་སངས་རྒྱས་ཀྱིས། །འཇིག་རྟེན་དུ་ནི་གསུངས་པ་ཡིན། །</s>
  </p>
  <p id="6383">
    <s id="6383:1" flag="alternateSource">དེ་ཉིད་ཐལ་མོ་སྦྱར་བྱས་པ། །འགྲོ་བ་ཕྱག་འཚལ་འདྲ་བ་སྟེ། །</s>
  </p>
  <p id="6384">
    <s id="6384:1" flag="alternateSource">བླ་མ་ཕྱག་འཚལ་རྒྱ་འདི་ཞེས། །འཇིག་རྟེན་ཀུན་ཏུ་རྣམ་པར་གྲགས། །</s>
  </p>
  <p id="6385">
    <s id="6385:1" flag="alternateSource">རྒྱ་དེ་ཉིད་ནི་བསྔམ་བྱས་ན། །</s>
  </p>
  <p id="6386">
    <s id="6386:1" flag="alternateSource">ལག་གཉིས་ཟུང་དུ་ཡང་དག་འབྱུང་། །</s>
  </p>
  <p id="6387">
    <s id="6387:1" flag="alternateSource">རྒྱ་འདི་ལག་པ་གཉིས་གཟུང་ཞེས། །འཇིག་རྟེན་གསུམ་དུ་རྣམ་པར་གྲགས། །</s>
  </p>
  <p id="6388">
    <s id="6388:1" flag="alternateSource">ཅུང་ཟད་མཐེ་བོ་རྩར་བཞག་སྟེ། །</s>
  </p>
  <p id="6389">
    <s id="6389:1" flag="alternateSource">མཐེབ་རྩར་ཕན་ཚུན་ལེགས་གནོན་པ། །དེ་ནི་ཁ་སྦྱར་རྒྱ་རུ་འགྱུར། །</s>
  </p>
  <p id="6390">
    <s id="6390:1" flag="alternateSource">མྱ་ངན་འཁྲུག་པ་རྣམ་པར་འཇིག །</s>
  </p>
  <p id="6391">
    <s id="6391:1" flag="alternateSource">གང་དག་མཚོན་ཆ་ལས་བྱུང་རྣམས། །ཕྱག་རྒྱ་འདི་དག་གསུངས་པ་ཡིན། །</s>
  </p>
  <p id="6392">
    <s id="6392:1" flag="alternateSource">མེ་ཏོག་གདན་དང་བཞོན་པ་དང་། །གཞན་ཡང་གདོན་ནི་འཇིགས་བྱེད་པ། །<ref folio="F.272.b"/>ཐམས་ཅད་ལས་ཀུན་བྱེད་ལྡན་པ། །སྐྱོབ་པའི་སྔགས་ཀུན་ཐམས་ཅད་ཡིན། །</s>
  </p>
  <p id="6393">
    <s id="6393:1" flag="alternateSource">ཚེས་གྲངས་དང་ནི་རྒྱུ་སྐར་དང་། །སྨྱུང་བ་དག་ཀྱང་མི་བྱ་སྟེ། །</s>
  </p>
  <p id="6394">
    <s id="6394:1" flag="alternateSource">ཕྱག་རྒྱ་སྔགས་སུ་རབ་ལྡན་ན། །</s>
  </p>
  <p id="6395">
    <s id="6395:1" flag="alternateSource">ལས་རྣམས་མྱུར་དུ་གྲུབ་པར་བྱེད། །</s>
  </p>
  <p id="6396">
    <s id="6396:1" flag="alternateSource">ཟློས་པ་དཀའ་ཐུབ་ལྡན་པ་དང་། །སྔགས་ཟློས་པ་ལ་མཁས་པ་དང་། །</s>
    <s id="6396:2">ཕྱག་རྒྱ་སྔགས་སུ་རབ་ལྡན་ན། །</s>
  </p>
  <p id="6397">
    <s id="6397:1" flag="alternateSource">བསྒྲུབ་བྱ་མིན་པའང་ཅུང་ཟད་མེད། །</s>
  </p>
  <p id="6398">
    <s id="6398:1" flag="alternateSource">ལག་པ་གཉིས་པོ་བྱ་བ་ནི། །ཕན་ཚུན་ཐལ་མོ་ཡང་དག་སྦྱར། །</s>
  </p>
  <p id="6399">
    <s id="6399:1" flag="alternateSource">མཐེའུ་ཆུང་སྲིན་ལག་མཐེ་བོ་ཡི། །ཚིགས་ནི་བར་མ་སྦྱར་བར་བྱ། །</s>
  </p>
  <p id="6400">
    <s id="6400:1" flag="alternateSource">གུང་མོ་སྦྱར་བའི་ཚིགས་གསུམ་པར། །མཛུབ་མོ་བཀུག་སྟེ་སྦྱར་བར་བྱ། །</s>
  </p>
  <p id="6401">
    <s id="6401:1" flag="alternateSource">རིགས་གསུམ་གྱི་ནི་སྤྱི་ལ་ཡང་། །མཆོད་ཡོན་གྱི་ནི་ཕྱག་རྒྱར་བསྟན། །</s>
  </p>
  <p id="6402">
    <s id="6402:1" flag="alternateSource">སོར་མོ་ཟུང་ནི་གསུམ་པོ་དག །</s>
  </p>
  <p id="6403">
    <s id="6403:1" flag="alternateSource">དེ་བཞིན་ཕན་ཚུན་ཡང་དག་སྦྱར། །</s>
  </p>
  <p id="6404">
    <s id="6404:1" flag="alternateSource">མཛུབ་མོའི་རྩེ་གཉིས་ཡང་དག་སྤྲད། །མཐེ་བོ་གཉིས་ཀྱི་འགྲམ་དུ་བསྐུམ། །</s>
    <s id="6404:2">ཐལ་མོ་འདྲ་བར་ཡང་དག་ལྡན། །</s>
  </p>
  <p id="6405">
    <s id="6405:1" flag="alternateSource">མེ་ཏོག་ཕྱག་རྒྱར་བསྟན་པ་ཡིན། །</s>
  </p>
  <p id="6406">
    <s id="6406:1" flag="alternateSource">ལག་པའི་ཐལ་མོ་བཀན་བྱས་ནས། །</s>
  </p>
  <p id="6407">
    <s id="6407:1" flag="alternateSource">མཐེའུ་ཆུང་སྦྱར་བྱས་རྒྱབ་ཏུ་ནི། །</s>
    <s id="6407:2">སྲིན་ལག་ཡང་དག་སྦྱར་བར་བར་བྱ། །</s>
  </p>
  <p id="6408">
    <s id="6408:1" flag="alternateSource">དེ་ཡི་རྒྱབ་ཏུ་གུང་མོ་སྦྱར། །</s>
  </p>
  <p id="6409">
    <s id="6409:1" flag="alternateSource">མཛུབ་མོ་གཉིས་ནི་སྦྱར་བར་བྱ། །</s>
  </p>
  <p id="6410">
    <s id="6410:1" flag="alternateSource">ས་ལ་ཐལ་སྦྱར་བྱ་བ་ཡིན། །</s>
  </p>
  <p id="6411">
    <s id="6411:1" flag="alternateSource">མཐེ་བོ་གཉིས་ནི་འགྲམ་བཞག་པ། །ཆོས་ཀྱི་ཕྱག་རྒྱར་བསྟན་པ་ཡིན། །</s>
  </p>
  <p id="6412">
    <s id="6412:1" flag="alternateSource">ཐལ་མོ་གཞན་གྱི་སྦྱོར་བ་ཡིས། །མཛུབ་གཉིས་ཅུང་ཟད་བཀུག་པ་ནི། །</s>
    <s id="6412:2">གཏོར་མ་སྤྱི་ཡི་ཕྱག་རྒྱ་རུ། །འཇིག་རྟེན་སྐྱོབ་པས་དེ་གསུངས་སོ། །</s>
  </p>
  <p id="6413">
    <s id="6413:1" flag="alternateSource">ཇི་ལྟར་ཆོ་ག་བཞིན་དུ་ནི། །ནང་དུ་མེ་ཏོག་གཞུག་བྱས་ན། །</s>
  </p>
  <p id="6414">
    <s id="6414:1" flag="alternateSource">གཏོར་མ་ཀུན་གྱི་ལས་ལ་ནི། །གསང་སྔགས་ཀུན་ལ་བྱིན་པར་འགྱུར། །</s>
  </p>
  <p id="6415">
    <s id="6415:1" flag="alternateSource">གཡས་པ་མི་འཇིགས་སྦྱིན་པའི་ལག །གཡོན་པའང་དེ་བཞིན་བྱ་བ་ཡིན། །</s>
  </p>
  <p id="6416">
    <s id="6416:1" flag="alternateSource">མཁྲིག་མར་སྦྱོར་བའི་བྱ་བ་ཡིས། །གཡས་གཡོན་དག་ནི་བསྣོལ་བར་བྱ། །</s>
  </p>
  <p id="6417">
    <s id="6417:1" flag="alternateSource">འདི་ནི་སྔགས་རྣམས་མ་ལུས་པའི། །དྲི་ཡི་ཕྱག་རྒྱར་བརྗོད་པ་ཡིན། །</s>
  </p>
  <p id="6418">
    <s id="6418:1" flag="alternateSource">ལག་གཡས་ཁུ་ཚུར་བཅིངས་ནས་ནི། །མཐེ་བོ་དང་ནི་གུང་མོ་གཉིས། །དེ་ནས་རབ་ཏུ་སྦྱར་བར་བྱ། །</s>
  </p>
  <p id="6419">
    <s id="6419:1" flag="alternateSource">མར་མེའི་ཕྱག་རྒྱར་བརྗོད་པ་ཡིན། །</s>
  </p>
  <p id="6420">
    <s id="6420:1" flag="alternateSource">སྲིན་ལག་དང་ནི་མཐེ་བོ་ཉིད། །བགྲང་ཕྲེང་དག་ཏུ་ཡང་དག་གནས། །</s>
  </p>
  <p id="6421">
    <s id="6421:1" flag="alternateSource">རྟག་ཏུ་མཐེའུ་ཆུང་རྣམ་པར་བརྐྱང་། །དེ་འོག་<ref folio="F.273.a"/>གུང་མོའང་བརྐྱང་བར་བྱ། །</s>
  </p>
  <p id="6422">
    <s id="6422:1" flag="alternateSource">མཛུབ་མོ་བསྐུམས་ཏེ་བཞག་པ་ལ། །</s>
    <s id="6422:2">བགྲང་ཕྲེང་གི་ནི་ཕྱག་རྒྱར་བརྗོད། །</s>
  </p>
  <p id="6423">
    <s id="6423:1" flag="alternateSource">དེ་ནས་ཐལ་སྦྱར་ནང་དུ་ནི། །སྔགས་རིག་པས་ནི་ཕྲེང་བ་གཞུག །</s>
  </p>
  <p id="6424">
    <s id="6424:1" flag="alternateSource">ཅི་འདོད་སྔགས་ནི་བཟླ་བྱས་ན། །</s>
  </p>
  <p id="6425">
    <s id="6425:1" flag="alternateSource">མྱུར་དུ་གྲུབ་པའི་མཆོག་རབ་སྟེར། །</s>
  </p>
  <p id="6426">
    <s id="6426:1" flag="alternateSource">ཆོ་ག་འདི་ནི་རྟག་མཐོང་ན། །</s>
  </p>
  <p id="6427">
    <s id="6427:1" flag="alternateSource">སྔགས་རྣམས་ཀུན་ནི་སྤྱོད་པར་བྱེད། །</s>
  </p>
  <p id="6428">
    <s id="6428:1" flag="alternateSource">མེ་ལ་ལག་པ་གཡས་པ་ནི། །མི་འཇིགས་སྦྱིན་པའི་ཕྱག་རྒྱར་བྱ། །</s>
  </p>
  <p id="6429">
    <s id="6429:1" flag="alternateSource">མེ་ལ་མངོན་དུ་བལྟས་བཞག་ནས། །</s>
  </p>
  <p id="6430">
    <s id="6430:1" flag="alternateSource">མཛུབ་མོ་རྟག་ཏུ་དགུག་པར་བྱ། །</s>
  </p>
  <p id="6431">
    <s id="6431:1" flag="alternateSource">མཐེ་བོ་ལག་པའི་དབུས་སུ་ནི། །བཀུག་ནས་ཡང་དག་རབ་ཏུ་དགོད། །</s>
  </p>
  <p id="6432">
    <s id="6432:1" flag="alternateSource">མེ་ནི་ཡོངས་སུ་སྤྱན་དྲང་བའི། །ཕྱག་རྒྱར་འདི་ནི་བསྟན་པ་ཡིན། །</s>
  </p>
  <p id="6433">
    <s id="6433:1" flag="alternateSource">མཛུབ་མོ་ཡི་ནི་རྩེ་མོ་དང་། །མཐེ་བོ་གཅིག་ཏུ་སྦྱར་བྱ་བ། །མེ་དང་ལས་རྣམས་ཀུན་ལ་ནི། །གཤེགས་སུ་གསོལ་བར་རབ་ཏུ་སྣང་། །</s>
  </p>
  <p id="6434">
    <s id="6434:1" flag="alternateSource">སྔགས་རྣམས་ཀུན་ལ་མཁས་པ་ཡིས། །སྦྱིན་སྲེག་ལས་ལ་བྱ་བ་ཡིན། །</s>
  </p>
  <p id="6435">
    <s id="6435:1" flag="alternateSource">རྒྱ་འདི་དག་དང་ལྡན་པ་ཡིས། །སྔགས་ནི་མེ་ལ་ལེགས་པར་སྦྱར། །</s>
  </p>
  <p id="6436">
    <s id="6436:1" flag="alternateSource">ཕྱག་འཚལ་ཐལ་མོ་བྱས་པ་ལས། །སོར་མོ་ཀུན་ནས་ནང་དུ་གཞུག །</s>
  </p>
  <p id="6437">
    <s id="6437:1" flag="alternateSource">དེ་ཉིད་རྣམ་པར་བཟློག་བྱས་ནས། །</s>
  </p>
  <p id="6438">
    <s id="6438:1" flag="alternateSource">མཐེ་བོ་གཉིས་ཀྱང་གཤིབ་པར་བྱ། །</s>
  </p>
  <p id="6439">
    <s id="6439:1" flag="alternateSource">མཛུབ་མོ་ཕྱི་རོལ་ཡང་དག་བཀུག །</s>
  </p>
  <p id="6440">
    <s id="6440:1" flag="alternateSource">གུང་མོ་དག་ལ་ཡང་དག་བརྟེན། །</s>
  </p>
  <p id="6441">
    <s id="6441:1" flag="alternateSource">ཕྱག་རྒྱ་འདི་ནི་མཆོག་ཏུ་གསུངས། །</s>
  </p>
  <p id="6442">
    <s id="6442:1" flag="alternateSource">མཆོད་པའི་ལས་ལ་སྦྱར་བར་བྱ། །</s>
  </p>
  <p id="6443">
    <s id="6443:1" flag="alternateSource">སྔགས་རྣམས་ཀུན་ལ་ཕྱག་འཚལ་དང་། །སྔགས་ཀྱི་མགོན་པོ་རྒྱལ་སྲས་སྦྱར། །</s>
  </p>
  <p id="6444">
    <s id="6444:1" flag="alternateSource">སྔགས་རྣམས་ཀུན་ལ་སྦྱང་བ་དང་། །གདན་དག་ལ་ཡང་རབ་ཏུ་སྦྱར། །</s>
  </p>
  <p id="6445">
    <s id="6445:1" flag="alternateSource">མེ་ཏོག་མེད་པར་གྱུར་ན་ཡང་། །ཕྱག་རྒྱ་བཅིངས་ལ་མཆོད་པར་བྱ། །</s>
  </p>
  <p id="6446">
    <s id="6446:1" flag="alternateSource">ཆོ་ག་འདི་ཡིས་མཆོད་ན་ནི། །སྔགས་རྣམས་དོན་ཀུན་སྒྲུབ་པར་བྱེད། །</s>
  </p>
  <p id="6447">
    <s id="6447:1" flag="alternateSource">མཆོད་ཡོན་ཕྱག་རྒྱ་བྱས་པས་ནི། །མཆོད་པ་བཟང་པོ་བྱས་པར་འགྱུར། །</s>
  </p>
  <p id="6448">
    <s id="6448:1" flag="alternateSource">གཉིས་པ་སེམས་ཀྱི་མཆོད་པ་སྟེ། །</s>
  </p>
  <p id="6449">
    <s id="6449:1" flag="alternateSource">མེ་ཏོག་ཅི་འདྲ་ཡོད་པས་སོ། །</s>
  </p>
  <p id="6450">
    <s id="6450:1" flag="alternateSource">རྫོགས་སངས་རྐང་གཉིས་དམ་པ་ཡིས། །མཆོད་པའི་ཆོ་ག་འདི་གསུངས་སོ། །</s>
  </p>
  <p id="6451">
    <s id="6451:1" flag="alternateSource">མེ་ཏོག་མེད་པར་གྱུར་ན་ཡང་། །མཆོད་པ་རྣམ་པ་གཉིས་སུ་བརྗོད། །</s>
  </p>
  <p id="6452">
    <s id="6452:1" flag="alternateSource">སྔགས་རྣམས་རབ་ཏུ་འགྲུབ་བྱའི་ཕྱིར། །ལས་རྣམས་ཀུན་ལ་སྦྱར་བར་བྱ། །</s>
  </p>
  <p id="6453">
    <s id="6453:1" flag="alternateSource">སྔགས་ཀུན་བྱེད་<ref folio="F.273.b"/>པའི་ཕྱག་རྒྱ་ནི། །སངས་རྒྱས་ཀུན་གྱིས་གསུངས་པའང་ཡིན། །</s>
  </p>
  <p id="6454">
    <s id="6454:1" flag="alternateSource">གནས་དང་མལ་དང་བཞོན་པ་དང་། །ཁྲུས་དང་བཏུང་དང་བཟའ་བ་དང་། །མར་མེ་སྤོས་དང་སྔགས་ཁྲུས་དང་། །དཀྱིལ་འཁོར་དག་ནི་བྱེད་པ་ལ། །</s>
    <s id="6454:2">སྔགས་རྣམས་ཀུན་གྱི་དམ་ཚིག་དང་། །སྔགས་པ་རྣམས་ཀྱིས་བྱིན་རླབས་བྱེད། །</s>
  </p>
  <p id="6455">
    <s id="6455:1" flag="alternateSource">འཇིག་རྟེན་མགོན་གྱིས་གསུངས་པ་ཡི། །ཕྱག་རྒྱ་འདི་ནི་ལས་ཀུན་བྱེད། །</s>
  </p>
  <p id="6456">
    <s id="6456:1" flag="alternateSource">ཕྱག་རྒྱ་རྣམས་ཀྱི་ངེས་བྱུང་བ། །ཡོངས་རྫོགས་བརྒྱར་ནི་གསུངས་པ་ཡིན། །</s>
  </p>
  <p id="6457">
    <s id="6457:1" flag="alternateSource">དེ་ནས་གཞན་ཡང་བཤད་བྱ་བ། །ཕྱག་རྒྱ་དག་ནི་བརྒྱད་པོ་སྟེ། །</s>
  </p>
  <p id="6458">
    <s id="6458:1" flag="alternateSource">ལག་གཉིས་དེ་བཞིན་སྦྱར་ནས་ནི། །གཉི་ག་ཀུན་ནས་མཉམ་བྱས་ལ། །</s>
    <s id="6458:2">དེ་དག་ཉིད་ལས་མཛུབ་མོ་དང་། །གུང་མོ་གཉིས་ནི་སྦྱར་བར་བྱ། །</s>
  </p>
  <p id="6459">
    <s id="6459:1" flag="alternateSource">མཐེ་བོ་གཉིས་ཀྱི་སེན་མོ་ནི། །གསུམ་པའི་ཚིགས་ཆར་སྦྱར་བར་བར་བྱ། །</s>
  </p>
  <p id="6460">
    <s id="6460:1" flag="alternateSource">ཅུང་ཟད་ནང་དུ་བཀུག་ནས་ནི། །རབ་ཏུ་སྦྱར་བ་དག་ཏུ་བྱ། །</s>
  </p>
  <p id="6461">
    <s id="6461:1" flag="alternateSource">བདག་ཉིད་ཆེན་པོ་འཁོར་ལོ་ཅན། །སྔགས་ཀྱི་བདག་པོའི་ཕྱག་རྒྱ་ཡིན། །</s>
  </p>
  <p id="6462">
    <s id="6462:1" flag="alternateSource">འདི་ཉིད་ལས་ནི་མཛུབ་མོ་དགུག །</s>
  </p>
  <p id="6463">
    <s id="6463:1" flag="alternateSource">གུང་མོ་དག་ནི་མཉམ་པར་སྦྱར། །</s>
  </p>
  <p id="6464">
    <s id="6464:1" flag="alternateSource">སྲིན་ལག་གཉིས་ཀྱི་སེན་མོ་ནི། །སྦྱར་བའི་རྣམ་པར་དགོད་པར་བྱ། །</s>
  </p>
  <p id="6465">
    <s id="6465:1" flag="alternateSource">འདི་ནི་གཙུག་ཏོར་ཕྱག་རྒྱར་ནི། །རྒྱལ་བའི་དབང་པོས་གསུངས་པ་ཡིན། །</s>
  </p>
  <p id="6466">
    <s id="6466:1" flag="alternateSource">ལག་གཉིས་དེ་བཞིན་བཀོད་ནས་ནི། །གུང་མོའི་སོར་མོ་བཅིངས་བྱས་པ། །</s>
    <s id="6466:2">མཐེའུ་ཆུང་སོར་དང་ཡང་དག་ལྡན། །</s>
  </p>
  <p id="6467">
    <s id="6467:1" flag="alternateSource">གདུགས་དཀར་པོ་ལས་རྒྱ་འདི་བྱུང་། །</s>
  </p>
  <p id="6468">
    <s id="6468:1" flag="alternateSource">གུང་མོ་མཉམ་པར་བྱས་ནས་ནི། །སོར་མོ་གཉིས་ནི་ཡང་དག་སྦྱར། །</s>
  </p>
  <p id="6469">
    <s id="6469:1" flag="alternateSource">གདུབ་ཀོར་ཟླུམ་པོ་འདྲ་བ་ནི། །ཕྱག་རྒྱ་ཆེན་པོར་དེ་ལ་བརྗོད། །</s>
  </p>
  <p id="6470">
    <s id="6470:1" flag="alternateSource">དེ་ཉིད་ལས་ནི་མཛུབ་མོ་ཡི། །ཚིགས་ནི་སྐམ་ཁ་ལྟ་བུར་བྱ། །</s>
  </p>
  <p id="6471">
    <s id="6471:1" flag="alternateSource">དེ་ནས་གུང་མོ་སྦྱར་ཏེ་དགོད། །</s>
  </p>
  <p id="6472">
    <s id="6472:1" flag="alternateSource">ལག་པའི་འོག་གི་ཆར་སྦྱར་ནས། །</s>
  </p>
  <p id="6473">
    <s id="6473:1" flag="alternateSource">དེ་ལས་གསུམ་པའི་ཚིགས་དག་ཏུ། །མཐེ་བོའི་སོར་མོས་གནོན་པར་བྱ། །</s>
  </p>
  <p id="6474">
    <s id="6474:1" flag="alternateSource">འཇམ་པའི་དབྱངས་ནི་བློ་ལྡན་གྱི། །འདི་ནི་ཕྱག་རྒྱ་མཆོག་ཏུ་གསུངས། །</s>
  </p>
  <p id="6475">
    <s id="6475:1" flag="alternateSource">ལག་གཉིས་དེ་བཞིན་བཀོད་ནས་ནི། །ཆོ་ག་མཐོང་ལ་ཡང་དག་གནས། །</s>
  </p>
  <p id="6476">
    <s id="6476:1" flag="alternateSource">སོར་མོ་དེ་ཉིད་ཀུན་གྱིས་ནི། །ཀུན་ནས་གང་བའི་མཛོད་ལྟར་གནས། །</s>
  </p>
  <p id="6477">
    <s id="6477:1" flag="alternateSource">ལག་པ་གཉིས་ནི་རྣམ་བསྐྱེད་ནས། །</s>
  </p>
  <p id="6478">
    <s id="6478:1" flag="alternateSource">ལག་སོར་བརྒྱད་ནི་རབ་ཏུ་བརྐྱང་། །</s>
    <s id="6478:2">སྐྱེས་བུ་བརྒྱད་པོ་དེ་ཉིད་<ref folio="F.274.a"/>ཤེས། །</s>
  </p>
  <p id="6479">
    <s id="6479:1" flag="alternateSource">ཟུང་བཞི་དག་ཏུ་གྱུར་པ་ནི། །</s>
    <s id="6479:2">རྫོགས་སངས་རྐང་གཉིས་དམ་པ་ཡིས། །དེ་ཉིད་དགེ་འདུན་ཞེས་ཀྱང་གསུངས། །</s>
  </p>
  <p id="6480">
    <s id="6480:1" flag="alternateSource">དེ་ཉིད་འཕགས་པའི་དགེ་འདུན་རྒྱར། །སྲིད་པའི་གནས་འདིར་གསུངས་པ་ཡིན། །</s>
  </p>
  <p id="6481">
    <s id="6481:1" flag="alternateSource">ཕྱག་རྒྱ་འདི་ནི་རབ་མཆོག་སྟེ། །</s>
  </p>
  <p id="6482">
    <s id="6482:1" flag="alternateSource">ཕྱག་རྒྱ་མ་ལུས་རབ་ཏུ་སྒྲུབ། །</s>
  </p>
  <p id="6483">
    <s id="6483:1" flag="alternateSource">ལག་གཉིས་དེ་བཞིན་ཁ་སྦྱར་ཏེ། །</s>
  </p>
  <p id="6484">
    <s id="6484:1" flag="alternateSource">ཐལ་མོ་སྦྱར་བའི་རྣམ་པར་གནས། །</s>
  </p>
  <p id="6485">
    <s id="6485:1" flag="alternateSource">མཛུབ་མོ་གཅིག་ནི་རབ་བརྐྱང་བ། །ལག་པ་གཡས་པ་ཡང་དག་བརྐྱང་། །</s>
    <s id="6485:2">དེ་འདི་འབྱུང་པོ་ཞི་བྱེད་པར། །དེ་ཉིད་གཟིགས་པ་རྣམས་ཀྱིས་བསྟན། །</s>
  </p>
  <p id="6486">
    <s id="6486:1" flag="alternateSource">ཕྱག་རྒྱ་འདི་ནི་མཆོག་ཅེས་བྱ། །</s>
  </p>
  <p id="6487">
    <s id="6487:1" flag="alternateSource">ལས་རྣམས་ཀུན་གྱི་དོན་སྒྲུབ་བྱེད། །</s>
    <s id="6487:2">ལག་གཉིས་དེ་བཞིན་སྦྱར་ནས་ནི། །སོར་རྩེ་རིམ་བཞིན་མཚན་པ་ཡི། །</s>
    <s id="6487:3">བསྡུས་ནས་ཁ་སྦྱར་དག་ཏུ་བྱ། །</s>
  </p>
  <p id="6488">
    <s id="6488:1" flag="alternateSource">མཐེ་བོ་གཉིས་ནི་བསྒྲེང་ནས་བསྐུམ། །</s>
    <s id="6488:2">དེ་འདི་པདྨའི་ཕྲེང་བ་ཞེས། །དང་པོའི་སངས་རྒྱས་དག་གིས་གསུངས། །</s>
  </p>
  <p id="6489">
    <s id="6489:1" flag="alternateSource">ལག་པ་དག་ནི་དེ་གཉིས་ཀྱིས། །སོར་མོ་ཀུན་ནས་བཀན་ལ་བརྐྱང་། །</s>
    <s id="6489:2">སོར་མོ་གསུམ་གཉིས་བསྒྲེང་ནས་ནི། །མེ་ཏོག་ཁ་བྱེའི་རྣམ་པར་བྱ། །</s>
  </p>
  <p id="6490">
    <s id="6490:1" flag="alternateSource">གཉིས་པའི་ཚིགས་ལ་བཞག་པ་ནི། །མཐེ་བོ་དང་ནི་མཛུབ་མོ་གཉིས། །</s>
    <s id="6490:2">དེ་འདིར་སྲིད་པ་གསུམ་གནས་ཀྱི། །ཕྱག་རྒྱར་རྫོགས་སངས་རྒྱས་ཀྱིས་གསུངས། །</s>
  </p>
  <p id="6491">
    <s id="6491:1" flag="alternateSource">ཕྱག་རྒྱ་འདི་ནི་ཕྱག་རྒྱ་ཆེ། །</s>
  </p>
  <p id="6492">
    <s id="6492:1" flag="alternateSource">ལས་ཀུན་བྱེད་ཀྱི་ཕྱག་རྒྱ་བརྒྱད། །མཐུ་མཉམ་བརྩོན་འགྲུས་ཆེན་པོར་ནི། །རྫོགས་སངས་རྒྱས་ཀྱིས་ཡང་དག་གསུངས། །</s>
  </p>
  <p id="6493">
    <s id="6493:1" flag="alternateSource">མུཥྚི་གཏམས་ཕྲག་བྱེ་བ་ནི། །སྟོང་ཕྲག་བརྒྱད་ཅུ་ཡང་དག་འབྱུང་། །</s>
  </p>
  <p id="6494">
    <s id="6494:1" flag="alternateSource">ཐུབ་མཆོག་གྲངས་མེད་འདས་པ་ཡིས། །ཕྱག་རྒྱ་འདི་དག་རབ་ཏུ་གསུངས། །</s>
  </p>
  <p id="6495">
    <s id="6495:1" flag="alternateSource">ཕྱག་རྒྱ་ཆོ་ག་ཡང་དག་འབྱུང་། །</s>
  </p>
  <p id="6496">
    <s id="6496:1" flag="alternateSource">རྩ་བརྒྱད་བརྒྱ་ནི་རབ་ཏུ་གསུངས། །</s>
  </p>
  <p id="6497">
    <s id="6497:1" flag="alternateSource">འདི་དག་ཀུན་གྱི་སྔགས་ཀུན་དང་། །ལས་རྣམས་དག་ཀྱང་གྲུབ་པ་ཡིན། །</s>
  </p>
  <p id="6498">
    <s id="6498:1" flag="alternateSource">སངས་རྒྱས་རྫུ་འཕྲུལ་ཆེ་ཀུན་གྱི། །ཕྱག་རྒྱ་འདི་ནི་བཞེད་ཅིང་གསུངས། །</s>
  </p>
  <p id="6499">
    <s id="6499:1" flag="alternateSource">ཆོ་ག་འདི་དག་སྦྱར་བ་ཡིས། །དོན་རྣམས་མྱུར་དུ་སྒྲུབ་པར་བྱེད། །</s>
  </p>
  <p id="6500">
    <s id="6500:1" flag="alternateSource">ཤཱཀྱ་སེང་གེ་མི་ཡི་མཆོག །ཐུབ་པ་མཆོག་གིས་དེ་གསུངས་ནས། །</s>
  </p>
  <p id="6501">
    <s id="6501:1" flag="alternateSource">བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="6502">
    <s id="6502:1" flag="alternateSource">འཇམ་པའི་དབྱངས་ལ་དེ་བཞིན་གསུངས། །</s>
  </p>
  <p id="6503">
    <s id="6503:1" flag="alternateSource">འཇམ་དཔལ་གྱི་ནི་ཆོ་ག་འདི། །ཕྱག་རྒྱ་དག་ནི་ཡང་<ref folio="F.274.b"/>དག་བྱུང་། །</s>
  </p>
  <p id="6504">
    <s id="6504:1" flag="alternateSource">ས་སྟེང་བསྟན་པ་བསྲུང་དོན་དུ། །ཕྱག་རྒྱ་འདི་ནི་རབ་ཏུ་གཏད། །</s>
  </p>
  <p id="6505">
    <s id="6505:1" flag="alternateSource">དུས་མཐའ་ཉེ་བར་འོད་འགྱུར་ཞིང་། །དུས་མཐར་མྱ་ངན་འདས་པ་ན། །</s>
  </p>
  <p id="6506">
    <s id="6506:1" flag="alternateSource">ང་ཡི་བསྟན་པ་བསྲུང་དོན་དུ། །ང་ཡིས་འདི་དག་ཐམས་ཅད་བཤད། །</s>
  </p>
  <p id="6507">
    <s id="6507:1" flag="alternateSource">སྔགས་རྣམས་དག་ནི་རྒྱ་ཆེར་བཅས། །</s>
  </p>
  <p id="6508">
    <s id="6508:1" flag="alternateSource">ཕྱག་རྒྱ་རྣམས་ཀྱི་མཚན་ཉིད་བཤད། །</s>
  </p>
  <p id="6509">
    <s id="6509:1" flag="alternateSource">འཇིག་རྟེན་ཀུན་ལ་གསང་བ་དང་། །</s>
    <s id="6509:2">ཤིན་ཏུ་གསང་བའང་བརྗོད་པ་ཡིན། །</s>
  </p>
  <p id="6510">
    <s id="6510:1" flag="alternateSource">མདོ་འདིར་ཆོ་ག་ལྷག་པ་སྟེ། །</s>
  </p>
  <p id="6511">
    <s id="6511:1" flag="alternateSource">ཡོན་ཏན་རྒྱ་ཆེན་གསལ་བར་བྱས། །</s>
  </p>
  <p id="6512">
    <s id="6512:1" flag="alternateSource">སྔགས་རྣམས་དུ་མའི་ཚིག་དང་ནི། །</s>
    <s id="6512:2">ཡོན་ཏན་བརྗོད་པ་ཡང་དག་འབྱུང་། །</s>
  </p>
  <p id="6513">
    <s id="6513:1" flag="alternateSource">ཕྱག་རྒྱ་རྣམ་པ་མང་པོར་ལྡན། །</s>
  </p>
  <p id="6514">
    <s id="6514:1" flag="alternateSource">རིགས་པའི་རྒྱུད་ནི་རབ་ཏུ་བསྟན། །</s>
  </p>
  <p id="6515">
    <s id="6515:1" flag="alternateSource">མཐུ་དང་ཡོན་ཏན་གྲུབ་མཐའ་དང་། །ཟློས་པའི་རྒྱུ་ནི་ཡང་དག་འབྱུང་། །</s>
  </p>
  <p id="6516">
    <s id="6516:1" flag="alternateSource">འགྲོ་བའི་སྐྱེ་གནས་སེམས་ཅན་གྱི། །དགེ་བའི་འབྲས་བུ་འབྱུང་བའང་གསུངས། །</s>
  </p>
  <p id="6517">
    <s id="6517:1" flag="alternateSource">གཞོན་ནུ་ཁྱོད་ཀྱི་སྔགས་རྣམས་ཀྱི། །གྲུབ་པའི་གཏན་ཚིགས་རབ་ཏུ་སྦྱར། །</s>
  </p>
  <p id="6518">
    <s id="6518:1" flag="alternateSource">དེ་སྐད་གསུངས་ནས་འཇམ་དཔལ་ནི། །གཞོན་ནུ་ནམ་མཁར་གནས་པ་ཡིས། །</s>
    <s id="6518:2">འཇིག་རྟེན་མགོན་པོ་འོད་བྱེད་པ། །རྫོགས་སངས་རྒྱས་ལ་མགོས་ཕྱག་འཚལ། །</s>
  </p>
  <p id="6519">
    <s id="6519:1" flag="alternateSource">དབུགས་རིང་ཕྱུང་ནས་སྙིང་རྗེས་བརླན། །མཆི་མ་དེ་ནས་ཕྱིས་ནས་ཀྱང་། །</s>
    <s id="6519:2">སངས་རྒྱས་ཞབས་དྲུང་གནས་ནས་ཀྱང་། །དེ་ལ་མྱུར་དུ་ཞུས་པ་ནི། །བཅོམ་ལྡན་འཇིག་རྟེན་འདས་པ་ན། །</s>
  </p>
  <p id="6520">
    <s id="6520:1" flag="alternateSource">སྔགས་ཀྱི་མཛོད་འདི་ས་སྟེང་དུ། །བདག་ཉིད་ཆེན་པོའི་སེམས་ཅན་ལ། །དེ་ཚེ་ཇི་ལྟར་འབྱུང་བར་འགྱུར། །</s>
  </p>
  <p id="6521">
    <s id="6521:1" flag="alternateSource">དེ་སྐད་གསུངས་ནས་སངས་རྒྱས་ཀྱིས། །དེ་ཚེ་འཇམ་པའི་དབྱངས་ལ་གསུངས། །</s>
  </p>
  <p id="6522">
    <s id="6522:1" flag="alternateSource">གཞོན་ནུ་ཁྱོད་ཀྱིས་ཡོངས་ཞུས་པ། །བུ་ཁྱོད་འཇམ་དཔལ་རབ་ཏུ་ཉོན། །</s>
  </p>
  <p id="6523">
    <s id="6523:1" flag="alternateSource">ང་ནི་འཇིག་རྟེན་མྱ་ངན་འདས། །</s>
  </p>
  <p id="6524">
    <s id="6524:1" flag="alternateSource">ས་སྟེང་སྟོངས་པར་གྱུར་པ་དང་། །</s>
    <s id="6524:2">ཆོས་ཀྱི་མཛོད་ཀྱང་འཇིག་པ་དང་། །ཉན་ཐོས་རྣམས་ཀྱང་འདས་པ་ན། །</s>
  </p>
  <p id="6525">
    <s id="6525:1" flag="alternateSource">རྐང་གཉིས་དམ་པ་སྟོན་པ་ཡི། །གཟུགས་བརྙན་མཆོད་རྟེན་དག་ཀྱང་བྱ། །</s>
  </p>
  <p id="6526">
    <s id="6526:1" flag="alternateSource">སྤོས་དང་དྲི་དང་བྱུག་པ་ཡིས། །མཆོད་དང་བསྙེན་བཀུར་བྱ་བ་དང་། །རྣམ་པ་སྣ་ཚོགས་གོས་མཆོག་དང་། །གཞན་ཡང་ནོར་བུའི་གདུབ་ཀོར་རྒྱན། །རྣམ་པ་སྣ་ཚོགས་བཟའ་དང་བཅའ། །</s>
  </p>
  <p id="6527">
    <s id="6527:1" flag="alternateSource">ཡང་དག་སྦྱར་བ་དབུལ་བར་བྱ། །</s>
  </p>
  <p id="6528">
    <s id="6528:1" flag="alternateSource"><ref folio="F.275.a"/>རྣམ་པ་སྣ་ཚོགས་ཕུན་སུམ་ཚོགས། །ཅི་འདོད་ཁ་ཟས་བྱས་པ་ལ། །དེ་བཞིན་སྔགས་ནི་བཟླས་བྱས་དབུལ། །སེམས་ཅན་དགེ་བའི་སྐྱེས་གནས་འགྱུར། །དམ་པའི་འགྲོ་བའི་སྐྱེ་གནས་སུ། །གྲོང་མཆོག་དག་ཏུ་སྐྱེ་བར་འགྱུར། །</s>
  </p>
  <p id="6529">
    <s id="6529:1" flag="alternateSource">མཐར་ནི་བྱང་ཆུབ་གཞོལ་འགྱུར་ཞིང་། །ཕྱི་ནས་ཞི་བར་དེ་དག་འགྲོ། །</s>
  </p>
  <p id="6530">
    <s id="6530:1" flag="alternateSource">དེ་སྐད་གསུངས་ནས་འཇམ་དཔལ་ནི། །སངས་རྒྱས་ཀྱིས་ནི་གསུངས་ལ་དགའ། །</s>
  </p>
  <p id="6531">
    <s id="6531:1" flag="alternateSource">བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="6532">
    <s id="6532:1" flag="alternateSource">བློ་ལྡན་དེ་ནས་ཅང་མི་སྨྲ། །ཆོས་ཀྱི་འཁོར་ལོ་སྐོར་བྱེད་པའི། །སངས་རྒྱས་འདུས་པར་སངས་རྒྱས་ཀྱི། །གཙང་བའི་གནས་ཀྱི་སྟེང་གནས་ནས། །</s>
  </p>
  <p id="6533">
    <s id="6533:1" flag="alternateSource">འདི་དག་སངས་རྒྱས་སྔ་མས་གསུངས། །</s>
  </p>
  <p id="6534">
    <s id="6534:1" flag="alternateSource">དེ་ཚེ་ཆོས་ཀྱི་འཁོར་ལོ་བསྐོར། །</s>
  </p>
  <p id="6535">
    <s id="6535:1" flag="alternateSource">ཡུན་རིང་དུས་སུ་འདས་པ་ཡིན། །</s>
  </p>
  <p id="6536">
    <s id="6536:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཕྱག་རྒྱའི་ཆོ་གའི་ལེའུ་རབ་འབྱམ་ལས། ཉི་ཤུ་རྩ་དགུ་པ་རྫོགས་སོ།། །།</s>
  </p>
  <p id="6537">
    <s id="6537:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ནས་</s>
  </p>
  <p id="6538">
    <s id="6538:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="6538:2">འཇམ་དཔལ་མཆོག་ཏུ་རབ་ཏུ་གསང་བ་ཁྱོད་ཀྱི་ཕྱག་རྒྱ་དང་ལྡན་པའི་ཕྱག་རྒྱའི་མཚན་ཉིད་འཁོར་དང་བཅས་པ་ཡོད་དེ</s>
  </p>
  <p id="6539">
    <s id="6539:1" flag="alternateSource">ལས་ཐམས་ཅད་ལ་ཉེ་བར་སྦྱར་བ་ཕུན་སུམ་ཚོགས་པ་ཐམས་ཅད་སྦྱིན་པར་བྱེད་པ། འབྲས་བུ་དང་བཅས་པ། </s>
    <s id="6539:2">སྔགས་ཐམས་ཅད་ཀྱི་རྗེས་སུ་འགྲོ་བ། ལས་ཐམས་ཅད་སྒྲུབ་པ། </s>
    <s id="6539:3">མདོར་ན་འཇམ་དཔལ་ཉོན་ཅིག །</s>
  </p>
  <p id="6540">
    <s id="6540:1" flag="alternateSource">དང་པོར་རེ་ཞིག་ཐལ་མོ་རབ་ཏུ་བརྐྱང་ལ་མཛུབ་མོ་དང་མཐེའུ་ཆུང་གཉིས་རྩེ་སྤྲད་དེ་ཚིགས་བར་མ་བཏུད་ནས་སོ་སོ་སོ་སོར་རྗེས་སུ་བཅུག་པ་ཡིན་ཏེ། </s>
  </p>
  <p id="6541">
    <s id="6541:1" flag="alternateSource">དེ་ལ་འདི་ནི་འཇམ་དཔལ་ཁྱོད་ཀྱི་རྩ་བའི་ཕྱག་རྒྱ་ཞེས་བྱ་བ་ལས་ཐམས་ཅད་བྱེད་པར་འགྱུར་བའོ། །</s>
  </p>
  <p id="6542">
    <s id="6542:1" flag="alternateSource">ལག་པ་གཉིས་དེ་བཞིན་དུ་བྱས་ལ་སྲིན་ལག་གཉིས་སྦྱར་ལ་དེ་བཞིན་དུ་གུང་མོ་དང་མཛུབ་མོ་ཡང་བྱ་ཞིང་མཐེའུ་ཆུང་གཉིས་ཀྱི་རི་མོ་གོང་མ་ལ་མཐེ་བོའི་རྩེ་མོ་བཞག་པ་སྟེ། </s>
  </p>
  <p id="6543">
    <s id="6543:1" flag="alternateSource">འཇམ་དཔལ་འདི་ནི་ཁྱོད་ཀྱི་གདོང་གི་ཕྱག་རྒྱ་ཞེས་བྱ་བ་སྟེ་གཉིས་པའོ། །</s>
  </p>
  <p id="6544">
    <s id="6544:1" flag="alternateSource">ཕན་ཚུན་དུ་སོར་མོ་བསྣོལ་བ་ཁུ་ཚུར་དུ་བྱས་ལ་གུང་<ref folio="F.275.b"/>མོའི་སོར་མོ་གཉིས་རྣམ་པར་བཀྲོལ་ལ་རྩེ་མོ་སྦྱར་ཏེ། </s>
  </p>
  <p id="6545">
    <s id="6545:1" flag="alternateSource">དེའི་འགྲམ་གཉིས་སུ་མཛུབ་མོ་གཉིས་དཀྲི་ཞིང་མཐར་གཞག་པར་བྱའོ། །</s>
  </p>
  <p id="6546">
    <s id="6546:1" flag="alternateSource">དེ་ལ་འདི་ནི་འཇམ་དཔལ་ཁྱོད་ཀྱི་མཆེ་བའི་ཕྱག་རྒྱ་ཞེས་བྱ་བ་གཞན་ཡིན་ནོ། །</s>
  </p>
  <p id="6547">
    <s id="6547:1" flag="alternateSource">མཆེ་བའི་ཕྱག་རྒྱའི་འགྲམ་དུ་མཐེ་བོ་གཉིས་བཞག་པའི་ཕྱག་རྒྱ་འདི་ནི་མངོན་སུམ་དུ་འཇམ་དཔལ་གཞོན་ནུ་ཁྱོད་ཉིད་ཡིན་ནོ། །</s>
  </p>
  <p id="6548">
    <s id="6548:1" flag="alternateSource">གནས་དེ་དང་ལག་པའི་ཁ་སྦྱར་དེར་ཉེ་བར་བཞུགས་ཤིང་དམ་ཚིག་གིས་བྱིན་གྱིས་རློབ་པར་བྱེད་དོ། །</s>
  </p>
  <p id="6549">
    <s id="6549:1" flag="alternateSource">ལག་པའི་སོར་མོ་ཕན་ཚུན་ཁུ་ཚུར་དུ་བྱས་ལ་མཛུབ་མོ་གཉིས་བཀྲོལ་ཏེ། </s>
  </p>
  <p id="6550">
    <s id="6550:1" flag="alternateSource">མཐེ་བོ་གཉིས་གུང་མོའི་ནང་དུ་ཆུང་བར་བྱས་པ་འདི་ནི་འཇམ་དཔལ་ཁྱོད་ཀྱི་གཙུག་པུད་ཀྱི་ཕྱག་རྒྱ་ཞེས་བྱ་བ་སྟེ། གཞན་ཡིན་ནོ། །</s>
  </p>
  <p id="6551">
    <s id="6551:1" flag="alternateSource">ཐལ་མོའི་ཚིགས་རྣམས་བརྐྱང་བ་བྱས་ལ་སྲིན་ལག་དང་། མཛུབ་མོ་གཉིས་ཀྱི་རྩེ་མོ་གུང་མོའི་ནང་དུ་རྩེ་སྤྲད་དེ་བཞག་པ་འདི་ནི་འཇམ་དཔལ་མངོན་སུམ་ཁྱོད་ཉིད་ཀྱི་རྩ་བའི་སྔགས་སུ་བསྟན་པ་ཡིན་ནོ། །</s>
  </p>
  <p id="6552">
    <s id="6552:1" flag="alternateSource">འདི་ཉིད་ཀྱི་ཕྱག་རྒྱ་ལ་མཛུབ་མོ་གཉིས་བརྐྱང་བར་བྱས་པ་སྟེ། </s>
  </p>
  <p id="6553">
    <s id="6553:1" flag="alternateSource">དེ་ལ་འདི་ནི་འཇམ་དཔལ་ཁྱོད་ཀྱི་ཕྱག་རྒྱར་འགྱུར་རོ། །</s>
  </p>
  <p id="6554">
    <s id="6554:1" flag="alternateSource">མཐེའུ་ཆུང་དང་སྲིན་ལག་གཉིས་བསྣོལ་བ་བྱས་ནས་</s>
  </p>
  <p id="6555">
    <s id="6555:1" flag="alternateSource">ལག་པ་ཁ་སྦྱར་གྱི་ནང་དུ་བཞག་ལ་གུང་མོའི་ཕྱི་རོལ་ཏུ་མཛུབ་མོའི་རྩེ་མོ་ཡོངས་སུ་བཀུག་ལ། མཐེ་བོ་གཉིས་ཀྱི་རྩེ་མོ་ཡང་དག་པར་བཅར་བའོ། །</s>
  </p>
  <p id="6556">
    <s id="6556:1" flag="alternateSource">གཞན་འདི་ཡང་འཇམ་དཔལ་ཁྱོད་ཀྱི་ཞལ་གྱི་ཕྱག་རྒྱ་ཡིན་ནོ། །</s>
  </p>
  <p id="6557">
    <s id="6557:1" flag="alternateSource">ལས་ཐམས་ཅད་པ་ཡང་ཡིན་ཏེ་འདི་ཉིད་ཀྱི་རིམ་གྱིས་སོར་མོ་རེ་རེ་བཀྲོལ་བ་མཐེ་བོ་དང་བཅས་པ་བྱས་ན་མ་རུངས་པའི་གདོན་ཐམས་ཅད་རབ་ཏུ་འབྱེར་བར་འགྱུར་རོ། །</s>
  </p>
  <p id="6558">
    <s id="6558:1" flag="alternateSource">དེ་བཞིན་དུ་རྣ་བ་དང་མགྲིན་པ་དང་ལག་ངར་དང་སྙིང་དང་ལག་པ་དང་ལྐོག་མ་དང་རྐེད་པ་དང་ལྟེ་བ་དང་བརླ་དང་བྱིན་པ་དང་རྐང་པ་དང་མིག་དང་ཁ་དང་ལྕེ་རྣམས་ཏེ། </s>
  </p>
  <p id="6559">
    <s id="6559:1" flag="alternateSource">དེ་ལྟར་སོར་མོ་བཅུ་རྣམས་མཐར་གྱིས་བརྐྱང་ན། </s>
  </p>
  <p id="6560">
    <s id="6560:1" flag="alternateSource">རིམ་བཞིན་དུ་ཕྱག་རྒྱའི་མཚན་ཉིད་དུ་འགྱུར་ཏེ། </s>
  </p>
  <p id="6561">
    <s id="6561:1" flag="alternateSource">མཐར་གྱིས་ཀྱང་ལས་བྱེད་དོ། །</s>
  </p>
  <p id="6562">
    <s id="6562:1" flag="alternateSource">ཞལ་གྱི་ཕྱག་རྒྱས་ནི་ཁ་འཆིང་བར་བྱེད་དོ། །</s>
  </p>
  <p id="6563">
    <s id="6563:1" flag="alternateSource">མཆེ་བའི་ཕྱག་རྒྱས་ནི་གདོན་མ་རུངས་པ་ལས་གྲོལ་ལོ། །</s>
  </p>
  <p id="6564">
    <s id="6564:1" flag="alternateSource">ལྕེའི་ཕྱག་རྒྱས་ནི་ཚིག་ངན་པ་ཟློག་པར་བྱེད་དོ། །</s>
  </p>
  <p id="6565">
    <s id="6565:1" flag="alternateSource">སྙིང་གི་ཕྱག་རྒྱས་ནི་མིའི་བདག་པོའི་ཁྲོ་བ་སེལ་བར་བྱེད་པའམ། སེམས་ཅན་<ref folio="F.276.a"/>གཞན་ལྷ་དང་ལྷ་མ་ཡིན་དང་མི་དང་མི་མ་ཡིན་པ་དང་འགྲོ་བ་རྣམ་པ་སྣ་ཚོགས་ལ་བརྟེན་པའི་ཁྲོས་པ་རྣམས་ཀྱི་ཁྲོ་བ་འཇིག་པར་འགྱུར་ཏེ</s>
  </p>
  <p id="6566">
    <s id="6566:1" flag="alternateSource">དེ་བཞིན་དུ་མཐར་གྱིས་ཐམས་ཅད་དུ་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6567">
    <s id="6567:1" flag="alternateSource">དེ་ལྟར་རིམ་པ་འདིས་ཕྱག་རྒྱ་གྲངས་མེད་པར་འགྱུར་ཏེ། །</s>
  </p>
  <p id="6568">
    <s id="6568:1" flag="alternateSource">ལས་གྲངས་མེད་པ་དག་ཀྱང་བྱེད་པར་འགྱུར་རོ། །</s>
  </p>
  <p id="6569">
    <s id="6569:1" flag="alternateSource">འཇམ་དཔལ་ཁྱོད་ཀྱིས་རྣམ་པ་ཐམས་ཅད་དུ་ཕྱག་རྒྱ་ཐམས་ཅད་ཁོ་ན་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6570">
    <s id="6570:1" flag="alternateSource">དཔའ་བོ་ཆེན་པོ་དེ་བཞིན་གཤེགས་པ་གྲངས་ལས་འདས་པ་དག་གིས་ཕྱག་རྒྱ་འདི་དག་བཅིངས་སོ། །</s>
  </p>
  <p id="6571">
    <s id="6571:1" flag="alternateSource">ཕྱག་རྒྱ་ཆེན་པོ་དཔའ་བོ་ཆེན་པོ་ས་ཆེན་པོ་ལ་གནས་པས་ཀྱང་བཅིངས་སོ། །</s>
  </p>
  <p id="6572">
    <s id="6572:1" flag="alternateSource">གང་དུ་གཏམས་པ་ཕྲག་བྱེ་བ་སུམ་ཅུ་རྩ་གསུམ་མམ་བརྒྱད་ཅུའམ་དགུ་བཅུ་རྩ་ལྔའམ་ཁྲི་ཕྲག་དྲུག་ཅུའི་གྲངས་ལ་སོགས་པ་འཇིག་རྟེན་ལས་འདས་པའི་ཡང་འདས་པས་ཕྱག་རྒྱ་བཅིངས་སོ། །</s>
  </p>
  <p id="6573">
    <s id="6573:1" flag="alternateSource">འཇིག་རྟེན་བྱ་བ་གང་གཞན་ནི། །ཀུན་ཀྱང་ཕྱག་རྒྱ་རྣམས་སུ་འདུས། །</s>
  </p>
  <p id="6574">
    <s id="6574:1" flag="alternateSource">འདི་དག་གང་ཡང་རུང་བ་ཡི། །ཕྱག་རྒྱས་དོན་ཀུན་སྒྲུབ་བྱེད་པའོ། །</s>
  </p>
  <p id="6575">
    <s id="6575:1" flag="alternateSource">དཀྱིལ་འཁོར་བསྒྲུབ་པའི་དུས་དག་ཏུ། །ལག་པ་གཉིས་ཀྱིས་བཅིང་བར་བྱ། །</s>
  </p>
  <p id="6576">
    <s id="6576:1" flag="alternateSource">སྔོན་དུ་བསྙེན་པ་ལ་བརྩོན་པས། །སྦྱིན་སྲེག་བཟླས་པ་དག་ལའང་བྱ། །</s>
  </p>
  <p id="6577">
    <s id="6577:1" flag="alternateSource">འདུག་པའམ་འགྲེང་བ་དག་གིས་ཀྱང་། །ཟློས་པས་ཅི་འདོད་བར་དུ་བཟླ། །</s>
    <s id="6577:2">སྲུང་བ་ཆེན་པོའི་ཆོ་གས་ཀྱང་། །མྱུར་དུ་གྲུབ་པ་ཐོབ་པར་འགྱུར། །</s>
  </p>
  <p id="6578">
    <s id="6578:1" flag="alternateSource">དུས་ཀུན་ཕྱག་རྒྱ་ཀུན་གྱིས་ནི། །ལས་རྣམས་ཀུན་ནི་བྱ་བ་ཡིན། །</s>
  </p>
  <p id="6579">
    <s id="6579:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཕྱག་རྒྱའི་ཆོ་གའི་ལེའུ་རབ་འབྱམ་གཉིས་པ་ལས། སུམ་ཅུ་པ་རྫོགས་སོ།། །།</s>
  </p>
  <p id="6580">
    <s id="6580:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་གནས་གཙང་མའི་གཞལ་མེད་ཁང་ལ་གཟིགས་ནས་</s>
  </p>
  <p id="6581">
    <s id="6581:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="6581:2">འཇམ་དཔལ་ཁྱོད་ཀྱི་རྩ་བའི་ཆོ་ག་ལ་ཕྱག་རྒྱ་མཆོག་ཏུ་ཤིན་ཏུ་གསང་བ་གཞན་ཡང་ཡོད་དེ</s>
  </p>
  <p id="6582">
    <s id="6582:1" flag="alternateSource">ཕྱག་རྒྱ་དང་རྒྱུད་ཐམས་ཅད་ཀྱི་ཆོ་ག་སྔགས་ཐམས་ཅད་ཀྱི་མངོན་པར་འདོད་<ref folio="F.276.b"/>པ། </s>
    <s id="6582:2">སྔགས་ཐམས་ཅད་དང་ལྷན་ཅིག་ཡང་དག་པར་སྦྱར་ན། </s>
  </p>
  <p id="6583">
    <s id="6583:1" flag="alternateSource">ལས་ཐམས་ཅད་རབ་ཏུ་སྒྲུབ་པར་བྱེད་པ། ཡང་དག་པར་རྫོགས་པའི་བྱང་ཆུབ་ཀྱི་ལམ་རྣམ་པར་སྦྱོར་བར་བྱེད་པ། སེམས་ཅན་ཐམས་ཅད་ཀྱི་ལམ་དུ་གྱུར་པ་ཡིན་ནོ། །</s>
  </p>
  <p id="6584">
    <s id="6584:1" flag="alternateSource">མཛུབ་མོ་གཉིས་ཀྱི་རྩེ་མོ་དང་གུང་མོ་གཉིས་ཀྱི་རྩེ་མོ་དག་ཡོངས་སུ་སྦྱར་བ་ནི་གཙུག་ཏོར་འཕགས་པ་ཞེས་བྱ་བའི་ཕྱག་རྒྱ་ཡིན་ཏེ། </s>
  </p>
  <p id="6585">
    <s id="6585:1" flag="alternateSource">འདིར་སྔགས་ནི། ཨོཾ་ཛྭཱ་ལ་ཛྭཱ་ལ་དཱིཔྟོད་ག་ཏོཥྞཱི་ཥ་དཱུ་ར་དཱུ་ར་ཧཱུྃ་ཧཾ། སྲིན་ལག་དེ་ཉིད་བཀུག་པ་དང་གུང་མོ་སྦྱར་བ་དེ་གཉིས་ཀྱི་སོར་མོའི་རྩེ་མོའི་སེན་མོ་གཤིབས་ལ། རྣ་ཆ་གདུབ་ཀོར་ཟླུམ་པོ་ལྟར་བྱ་བ་ནི་གཙུག་ཏོར་གདུགས་དཀར་པོའི་ཕྱག་རྒྱ་ཡིན་ཏེ</s>
  </p>
  <p id="6586">
    <s id="6586:1" flag="alternateSource">འདིར་ཡང་སྔགས་སུ་འགྱུར་བ་ནི། ཨོྃ་མ་མ་མ་མ་ཧཱུྃ་ནི། མཛུབ་མོ་དེ་ཉིད་ཕན་ཚུན་མཉམ་པར་སྦྱར་ལ་གུང་མོ་གཉིས་སྦྱར་བ་ནི་གཟི་བརྗིད་ཕུང་པོའི་ཕྱག་རྒྱའོ། །</s>
  </p>
  <p id="6587">
    <s id="6587:1" flag="alternateSource">འདིར་སྔགས་ནི། ཨོྃ་ཏ་ཐཱ་ག་ཏོཥྞཱི་ཥཱ་བ་ལོ་ཀི་ཏེ། </s>
  </p>
  <p id="6588">
    <s id="6588:1" flag="alternateSource">མཱུརྟྟི་ཏེ་ཛོ་རཱ་ཤི་ཧཱུྃ་ཛྭཱ་ལ་ཛྭཱ་ལ། དྷ་ཀ་དྷ་ཀ། ད་ར་བི་ད་ར། ཙྪིནྡ་ཙྪིནྡ། ཧཱུྃ་ཧཱུྃ་ཕཊ་ཕཊ་སྭཱ་ཧཱ། མཛུབ་མོ་དེ་ཉིད་ཡང་དག་པར་སྦྱར་བ་དཀྱིལ་འཁོར་ལྟ་བུར་བྱ་བ་ནི་རྒྱལ་བའི་གཙུག་ཏོར་གྱི་ཕྱག་རྒྱའོ། །</s>
  </p>
  <p id="6589">
    <s id="6589:1" flag="alternateSource">འདིར་སྔགས་སུ་འགྱུར་བ་ནི། ཨོཾ་ཛ་ཡ་ཛ་ཡོ་ཥྞཱི་ཥ་ཛྭཱ་ལ་ཛྭཱ་ལ་བནྡྷ་བནྡྷ་ད་མ་ད་མ། ཧཱུྃ་ཧཱུྃ་ཧཱུྃ་ཧོ་ཧ་ན་ཧཱུྃ། རྒྱལ་བའི་གཙུག་ཏོར་གྱི་སྔགས་སོ། །</s>
  </p>
  <p id="6590">
    <s id="6590:1" flag="alternateSource">མཛུབ་མོ་དེ་གཉིས་ཀྱི་རྩེ་མོ་བཏུད་པ་བྱས་པ་གུང་མོ་སྦྱར་བ་ལ། མཛུབ་མོའི་སེན་མོ་གུང་མོའི་ཚིགས་གསུམ་པའི་ཆར་སྦྱར་བ་ནི་འཁོར་ལོས་སྒྱུར་བའི་ཕྱག་རྒྱའོ། །</s>
  </p>
  <p id="6591">
    <s id="6591:1" flag="alternateSource">ཨོྃ་ན་མོ་ཨ་པྲ་ཏི་ཧ་ཏ་ཏ་ཐཱ་ག་ཏོཥྞཱི་ཥཱ་ཡ། ཨ་ན་བ་ལོ་ཀི་ཏེ་མཱུརྡྷ་ན་ཙཀྲ་བརྟི་ཧཱུྃ་ཛྭཱ་ལ་ཛྭཱ་ལ། དྷ་ཀ་དྷ་ཀ། དྷུ་ན་དྷུ་ན། </s>
  </p>
  <p id="6592">
    <s id="6592:1" flag="alternateSource">བི་དྷུ་ན་ཏྲཱ་ས་ཡ་མཱ་ར་ཡོ་ཏ་སཱ་དྷ་ཡ། ཧ་ན་ཧ་ན། </s>
  </p>
  <p id="6593">
    <s id="6593:1" flag="alternateSource">ཨཱཾ་ཨཱཾ་ཨཱ། ཀ་ཀ། དྲོ་ཁི་ཎི་དྲོ་ཁི་ཎི། ཀུཎྜ་ལི་ནི། ཨ་པ་རཱ་ཛི་ཏཱ་ཏྲ་པ་རི་ཎི་ཧཱུྃ་ཕཊ། འཁོར་ལོས་སྒྱུར་བའི་སྔགས་སོ། །</s>
  </p>
  <p id="6594">
    <s id="6594:1" flag="alternateSource">མཛུབ་མོ་དེ་ཉིད་ཀྱི་རྩེ་མོ་མདུད་པ་བྱས་ལ། གུང་མོ་སྦྱར་བ་བྱས་པ་ལ་མཛུབ་མོ་སེན་མོའི་འོག་གི་གསུམ་པའི་ཆ་ལ་སྦྱར་བ་ནི་སྔགས་ཀྱི་བདག་པོ་འཁོར་ལོས་སྒྱུར་བའི་ཕྱག་རྒྱའོ། །</s>
  </p>
  <p id="6595">
    <s id="6595:1" flag="alternateSource">མཛུབ་མོ་དེ་ཉིད་ཀྱི་རྩེ་མོ་ཡང་དག་པར་བཀུག་པ་གུང་མོར་སྦྱར་བའི་འོག་ཏུ་ཡང་དག་པར་བཅར་བ་ནི་སྔགས་ཀྱི་བདག་པོའི་ཕྱག་རྒྱའོ། །</s>
  </p>
  <p id="6596">
    <s id="6596:1" flag="alternateSource">མཛུབ་མོ་དེ་ཉིད་ཀྱི་རྩེ་མོ་ཡང་དག་པར་བཀུག་ལ་<ref folio="F.277.a"/>གུང་མོ་སྦྱར་བའི་སེན་མོ་དང་ཚིགས་ནང་དུ་ཡང་དག་པར་སྦྱར་བ་ནི་འཁོར་ལོས་སྒྱུར་བ་ཆེན་པོའི་ཕྱག་རྒྱའོ། །</s>
  </p>
  <p id="6597">
    <s id="6597:1" flag="alternateSource">མཛུབ་མོ་དེ་ཉིད་ཀྱི་རྩེ་མོ་གཉིས་ཡང་དག་པར་བཀུག་ལ་གུང་མོ་སྦྱར་ཞིང་འོག་ཏུ་ཡང་དག་པར་སྦྱར་ཏེ། </s>
  </p>
  <p id="6598">
    <s id="6598:1" flag="alternateSource">གདུབ་ཀོར་ལྟར་བྱས་པ་ནི་འཁོར་ལོས་སྒྱུར་བ་ཆེན་པོའི་ཕྱག་རྒྱའོ། །</s>
  </p>
  <p id="6599">
    <s id="6599:1" flag="alternateSource">མཛུབ་མོ་དེ་ཉིད་ཀྱི་རྩེ་མོ་ཡང་དག་པར་བཀུག་ལ་གུང་མོའི་ཚིགས་གསུམ་པའི་ནང་དུ་ཡང་དག་པར་སྦྱར་བ་ནི་སྔགས་ཀྱི་བདག་པོ་འཁོར་ལོས་སྒྱུར་བ་ཆེན་པོའི་ཕྱག་རྒྱ་སྟེ། </s>
  </p>
  <p id="6600">
    <s id="6600:1" flag="alternateSource">སྲིད་པའི་ལས་ཐམས་ཅད་རྣམ་པར་འཇིག་པར་བྱེད་པ། སེམས་ཅན་ཐམས་ཅད་ཀྱི་ཉེ་བར་འཚོ་བ་ཚེ་དང་ནད་མེད་པ་དང་དབང་ཕྱུག་དང་བསམ་པ་ཐམས་ཅད་ཡོངས་སུ་རྫོགས་པར་བྱེད་པ། བྱང་ཆུབ་ཀྱི་ཕྱོགས་ཀྱི་ཆོས་ཐམས་ཅད་ཡོངས་སུ་རྫོགས་པར་བྱེད་པ། སེམས་ཅན་ཐམས་ཅད་ཡོངས་སུ་དགའ་བར་བྱེད་པ། སེམས་ཅན་ཐམས་ཅད་ཀྱི་ཡིད་ལ་མངོན་པར་འདོད་པ་འབྲས་བུ་དང་བཅས་པར་བྱེད་པ། ལས་ཐམས་ཅད་བྱེད་པ། སྔགས་ཐམས་ཅད་རབ་ཏུ་སྒྲུབ་པར་བྱེད་པ། ཕྱག་རྒྱ་དང་སྔགས་ཐམས་ཅད་དང་ལྡན་པ་ཡིན་ཏེ</s>
  </p>
  <p id="6601">
    <s id="6601:1" flag="alternateSource">འཇམ་དཔལ་གཞོན་ནུར་གྱུར་པ་ཁྱོད་དེ་ཉོན་ཅིག །</s>
  </p>
  <p id="6602">
    <s id="6602:1" flag="alternateSource">དང་པོ་རེ་ཞིག་གཙུག་ཏོར་གྱི་མཚན་ཉིད་དུ་གྱུར་པ་ནི། ལག་པ་གཉིས་མཉམ་པོར་བཀན་ཅིང་བརྐྱང་བར་བྱའོ། །</s>
  </p>
  <p id="6603">
    <s id="6603:1" flag="alternateSource">མཐེ་བོ་དང་སྲིན་ལག་གཉིས་ལག་པའི་དཀྱིལ་དུ་སེན་མོས་བཟུང་ཞིང་མཐེ་བོའི་རྩེ་མོ་སྦྱར་བར་བྱའོ། །</s>
  </p>
  <p id="6604">
    <s id="6604:1" flag="alternateSource">མཐེའུ་ཆུང་གཉིས་ཀྱི་རྩེ་མོ་གཏུག་ཅིང་སྦྱར་བར་བྱའོ། །</s>
  </p>
  <p id="6605">
    <s id="6605:1" flag="alternateSource">དེ་བཞིན་དུ་གུང་མོ་གཉིས་ཀྱི་སེན་མོ་དང་རྩེ་མོ་གཉིས་སྦྱར་བར་བྱ་ཞིང་མཛུབ་མོ་དང་མཛུབ་མོ་ཡང་སྦྱར་བར་བྱའོ། །</s>
  </p>
  <p id="6606">
    <s id="6606:1" flag="alternateSource">ཀུན་ཏུ་སྣང་བའི་གཙུག་ཏོར་གྱི་མཚན་ཉིད་ཆེན་པོ་ཞེས་བྱ་བའི་ཕྱག་རྒྱ་ཡིན་ཏེ། </s>
  </p>
  <p id="6607">
    <s id="6607:1" flag="alternateSource">འདིར་སྔགས་ནི། ཨཾ་མུ་ཧྃ། མཛུབ་མོ་དེ་ཉིད་ཡང་དག་པར་བཀུག་སྟེ། </s>
  </p>
  <p id="6608">
    <s id="6608:1" flag="alternateSource">སེན་མོ་དང་སེན་མོའི་རྩེ་མོའི་དཀྱིལ་འཁོར་ལྟར་སྦྱར་བས་ནི། ལྟ་བ་ངན་པའི་ཟུག་རྔུའི་ཕྱིན་ཅི་ལོག་སེལ་བ་ཞེས་བྱ་བ་ཆོས་ཀྱི་འཁོར་ལོ་ཆེན་པོའི་ཕྱག་རྒྱའོ། །</s>
  </p>
  <p id="6609">
    <s id="6609:1" flag="alternateSource">འདིར་སྔགས་སུ་འགྱུར་བ་ནི། ཨོཾ་བཛྲཱ་ཤ་ནི་ཧཱུྃ་ཕཊ། འདི་ནི་སྐྱིལ་ཀྲུང་གི་ཕྱག་རྒྱ་སྟེ། </s>
  </p>
  <p id="6610">
    <s id="6610:1" flag="alternateSource">སྔགས་དང་ཡང་དག་པར་ལྡན་ན་</s>
  </p>
  <p id="6611">
    <s id="6611:1" flag="alternateSource">ལས་ཐམས་ཅད་བྱེད་པ། ཇི་ལྟར་སྟོན་ཀའི་སྤྲིན་བཞིན་དུ་བགེགས་ཐམས་ཅད་འཇིགས་པར་བྱེད་པ། གང་ཡང་བདུད་བཞིས་བྱམས་པ་དང་གང་ཡང་ལྷ་<ref folio="F.277.b"/>དང་ལྷ་མ་ཡིན་གྱི་བགེགས་རྣམས་ནི་སྐྱིལ་ཀྲུང་གི་ཕྱག་རྒྱ་དམ་པ་མཐོང་བ་ཙམ་གྱིས་འཇིགས་པར་འགྱུར་རོ། །</s>
  </p>
  <p id="6612">
    <s id="6612:1" flag="alternateSource">འོག་མ་གཉིས་ཀྱང་རྩེ་མོ་མཉམ་པར་གཤིབས་ན་ཁུ་ཚུར་གྱི་ཕྱག་རྒྱར་འགྱུར་རོ། །</s>
  </p>
  <p id="6613">
    <s id="6613:1" flag="alternateSource">སྔགས་ཀྱང་འདི་དག་གང་ཡང་རུང་བ་དང་ཕྱག་རྒྱ་ལག་པ་གཉིས་ཀྱིས་བཅིངས་ཏེ་སྒྲུབ་པའི་དུས་སམ་སྔོན་དུ་བསྙེན་པའི་དུས་སུ་འདུག་པའམ་ལངས་ཏེ། </s>
  </p>
  <p id="6614">
    <s id="6614:1" flag="alternateSource">ལན་ཅིག་གམ་ཇི་སྲིད་འདོད་ཀྱི་བར་དུ་བཟླས་པར་བྱའོ། །</s>
  </p>
  <p id="6615">
    <s id="6615:1" flag="alternateSource">དེ་ལྟར་བྱས་ན་བགེགས་དང་ལོག་འདྲེན་ཐམས་ཅད་ཀྱིས་གླགས་རྙེད་པར་མི་འགྱུར་ཞིང་གྲུབ་པ་ཡང་མངོན་དུ་འགྱུར་རོ། །</s>
  </p>
  <p id="6616">
    <s id="6616:1" flag="alternateSource">མཛུབ་མོ་དེ་ཉིད་ཀྱི་རྩེ་མོ་གཉིས་སྦྱར་ལ་ཀུན་ནས་ཟླུམ་པོར་བྱ་ཞིང་གུང་མོ་གཉིས་སྦྱར་ཏེ། </s>
  </p>
  <p id="6617">
    <s id="6617:1" flag="alternateSource">གུང་མོའི་ཚིགས་གསུམ་པའི་འོག་ཏུ་སྦྱར་བ་ནི་གཞན་གྱིས་མི་ཐུབ་པ་གཙུག་ཏོར་འཁོར་ལོས་སྒྱུར་བའི་སྙིང་པོའི་ཕྱག་རྒྱའོ། །</s>
  </p>
  <p id="6618">
    <s id="6618:1" flag="alternateSource">འདིར་སྙིང་པོ་ནི། ཨོཾ་ཨ་པ་རཱ་ཛི་ཏཱ་དྷི་ཀ། གཙུག་ཏོར་གྱི་རྩ་བའི་ཕྱག་རྒྱ་དེ་ཉིད་ལ་གཞན་གང་ཡང་རུང་བ་དང་ལྷན་ཅིག་པའི་སྤྱོད་པས་བཀོད་ན་</s>
  </p>
  <p id="6619">
    <s id="6619:1" flag="alternateSource">ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6620">
    <s id="6620:1" flag="alternateSource">དེ་ལས་མཐེ་བོའི་རྩེ་མོ་བཏེག་ལ་སྲིན་ལག་གི་རྩེ་མོ་གཏུགས་ནས་ཡང་དང་ཡང་བཏེག་པ་ནི་བོད་པའི་ཕྱག་རྒྱའོ། །</s>
  </p>
  <p id="6621">
    <s id="6621:1" flag="alternateSource">འདིར་སྔགས་ནི། ན་མོ་བྷ་ག་བ་ཏེ་ཨ་པྲ་ཏི་ཧ་ཏོཥྞཱི་ཥཱ་ཡ། ཨེ་ཧྱེ་ཧྱི་བྷ་ག་བཱན་དྷརྨ་རཱ་ཛ་པྲ་ཏཱིཙྪེ་ད་ཨརྒྷཾ། གནྡྷཾ། པུཥྤྃ་དྷཱུ་པྃ་བ་ལིཾ་དཱི་པྃ་མཱཾ་ཙཱ་བྷི་རཀྵ། ཨ་པྲ་ཏི་ཧ་ཏ། བ་ལ་པ་རཱ་ཀྲ་མཱ་ཡ་སྭཱ་ཧཱ། མེ་ཏོག་དཀར་པོས་སྤྱན་དྲང་བར་བྱའོ། །</s>
  </p>
  <p id="6622">
    <s id="6622:1" flag="alternateSource">རང་གི་གཟུགས་ཀྱི་མཆོད་ཡོན་དང་ཞབས་བསིལ་བ་དབུལ་བར་བྱའོ། །</s>
  </p>
  <p id="6623">
    <s id="6623:1" flag="alternateSource">གདན་དང་བཞུགས་སུ་གསོལ་བ་ཡང་བྱའོ། །</s>
  </p>
  <p id="6624">
    <s id="6624:1" flag="alternateSource">དེ་ལ་འདི་ཉིད་ཀྱི་ཕྱག་རྒྱ་དང་སྔགས་ཀྱིས་ཕྱོགས་དང་ཕྱོགས་མཚམས་དང་སྟེང་འོག་བཅིང་བར་བྱའོ། །</s>
  </p>
  <p id="6625">
    <s id="6625:1" flag="alternateSource">དེ་ཉིད་ཀྱི་སྲིན་ལག་དང་མཐེ་བོའི་རྩེ་མོས་གཏུགས་ཤིང་སྨད་པ་བྱས་ལ། ཚིགས་བར་མ་ལ་མཐེ་བོས་གཏུགས་ཤིང་ཡང་དང་ཡང་བཏེག་པར་བྱས་ནས། </s>
  </p>
  <p id="6626">
    <s id="6626:1" flag="alternateSource">མཆོད་ཡོན་ཕུལ་ན་རང་གིས་ལྷ་གཤེགས་སུ་གསོལ་བར་འགྱུར་རོ། །</s>
  </p>
  <p id="6627">
    <s id="6627:1" flag="alternateSource">ཕྱག་རྒྱ་གཡོན་ཕྱོགས་སུ་བསྐོར་ན་ཕྱོགས་བཅིངས་པ་ལས་གྲོལ་བར་འགྱུར་རོ། །</s>
  </p>
  <p id="6628">
    <s id="6628:1" flag="alternateSource">འདིར་སྔགས་ནི། ན་མོ་ཨ་པྲ་ཏི་ཧ་ཏོཥྞཱི་ཥཱ་ཡ། གཙྪ་གཙྪ་བྷ་ག་བཱན་དྷརྨ་རཱ་ཛ་པྲ་ཏཱིཙྪེ་དཾ་ཨརྒྷཾ། གནྡྷཾ་པུཥྤཾ། དྷཱུ་པཾ་མཱཾ་ཙཱ་བྷི་རཀྵ། ཨ་པྲ་ཏི་ཧ་ཏ་བ་ལ་པ་རཱ་ཀྲ་མཱ་ཡ། </s>
    <s id="6628:2">ཕྱག་རྒྱ་དང་སྔགས་གཤེགས་སུ་<ref folio="F.278.a"/>གསོལ་བ་ནི་མཆོད་ཡོན་གྱིས་སོ། །</s>
  </p>
  <p id="6629">
    <s id="6629:1" flag="alternateSource">མཛུབ་མོ་དེ་ཉིད་གུང་མོའི་ཚིགས་གསུམ་པའི་འོག་ཏུ་བཞག་སྟེ། </s>
  </p>
  <p id="6630">
    <s id="6630:1" flag="alternateSource">གུང་མོ་ཡང་དག་པར་སྦྱར་ལ་མཐེ་བོ་གཉིས་དང་མཐེའུ་ཆུང་གཉིས་ཕན་ཚུན་མནན་ཅིང་ཁུ་ཚུར་དུ་བྱའོ། །</s>
  </p>
  <p id="6631">
    <s id="6631:1" flag="alternateSource">འདིར་སྔགས་ནི། །ན་མོ་བྷ་ག་བ་ཏེ་ཨ་པྲ་ཏི་ཧ་ཏོཥྞཱི་ཥཱ་ཡ། ཨོྃ་དྲཱ་བནྡྷ་ཧཱུྃ་ཕཊ། </s>
    <s id="6631:2">ཨ་པྲ་ཏི་ཧ་ཏོཥྞཱི་ཥཱ་ཡ། བི་ཀི་རི་ཎི། བི་ཀི་རི་ཎི། དྷུ་ན་དྷུ་ན་དྷུ། </s>
    <s id="6631:3">རྣམ་པར་འཇིག་པར་བྱེད་པ། </s>
    <s id="6631:4">བཅོམ་ལྡན་འདས་རིག་པའི་རྒྱལ་པོའི་གཙུག་ཏོར་གྱི་སྔགས་བགེགས་དང་ལོག་འདྲེན་ཐམས་ཅད་ཀྱིས་ཟིན་པ་དག་དང་དབང་བསྐུར་བ་དང་བདག་བསྲུང་བ་དང་ཕྱོགས་བཅིང་བ་དང་དཀྱིལ་འཁོར་བཅིང་བ་ལ་སོགས་ཏེ་ལས་ཐམས་ཅད་ལ་རབ་ཏུ་སྦྱར་རོ། །</s>
  </p>
  <p id="6632">
    <s id="6632:1" flag="alternateSource">མཛུབ་མོ་དེ་གཉིས་ཀྱི་རྩེ་མོ་གཉིས་བཀུག་ཅིང་ཡང་དང་ཡང་བརྐྱང་བ་ནི་མེ་ལྷ་སྤྱན་དྲང་བའོ། །</s>
  </p>
  <p id="6633">
    <s id="6633:1" flag="alternateSource">དེ་ནས་སྦྱིན་སྲེག་གི་ལས་བྱ་སྟེ། </s>
  </p>
  <p id="6634">
    <s id="6634:1" flag="alternateSource">འདི་ཉིད་ཀྱིས་སླར་གཤེགས་སུ་གསོལ་བ་ནི་བཟློག་པའོ། །</s>
  </p>
  <p id="6635">
    <s id="6635:1" flag="alternateSource">མཛུབ་མོ་གཉིས་ཀྱང་འབར་བའི་ཕྲེང་བར་བསམ་མོ། །</s>
  </p>
  <p id="6636">
    <s id="6636:1" flag="alternateSource">གཙུག་ཏོར་གྱི་ཕྱག་རྒྱ་འདི་ནི་ལས་ཐམས་ཅད་ལ་ཐོགས་པ་མེད་པའོ། །</s>
  </p>
  <p id="6637">
    <s id="6637:1" flag="alternateSource">འདིར་སྔགས་ནི། ན་མོ་བྷ་ག་བ་ཏེ། </s>
  </p>
  <p id="6638">
    <s id="6638:1" flag="alternateSource">ཨ་པྲ་ཏི་ཧ་ཏོཥྞཱི་ཥཱ་ཡ། ཨེ་ཧྱེ་ཧི་ཏེ་ཛོ་མཱ་ལི་ནི་ཨགྣ་ཡེ་སྭཱ་ཧཱ། མཛུབ་མོ་དེ་ཉིད་ཀྱི་རྩེ་མོ་གཉིས་ཅུང་ཟད་བཀུག་པར་བྱ་ཞིང་གུང་མོ་སྦྱར་ལ་གུང་མོའི་ཚིགས་གསུམ་པའི་ནང་དུ་སྦྱར་བར་བྱའོ། །</s>
  </p>
  <p id="6639">
    <s id="6639:1" flag="alternateSource">གཙུག་ཏོར་གྱི་སྟོབས་ཤིན་ཏུ་དྲག་པོའི་ཕྱག་རྒྱ་ཡིན་ནོ། །</s>
  </p>
  <p id="6640">
    <s id="6640:1" flag="alternateSource">འདིར་སྔགས་ནི། ན་མོ་བྷ་ག་བ་ཏི། ཨ་པྲ་ཏི་ཧ་ཏོཥྞཱི་ཥཱ་ཡ། ཨི་མཾ་གནྡྷཾ། དྷཱུ་པཾ། པུཥྤཾ་བ་ལིཾ་དཱི་པཾ་ཙ་པྲ་ཏཱིཙྪ་ཧ་ར་སརྦ་བུདྡྷ་ཨ་དྷིཥྛི་ཏེ། </s>
  </p>
  <p id="6641">
    <s id="6641:1" flag="alternateSource">དྷརྨ་རཱ་ཛ་ཨ་པྲ་ཏི་ཧ་ཏཱ་ཡ་སྭཱ་ཧཱ། དྲི་ལ་སོགས་པའི་སྔགས་སོ། །</s>
  </p>
  <p id="6642">
    <s id="6642:1" flag="alternateSource">སྲིན་ལག་གཉིས་བཟློག་སྟེ། </s>
  </p>
  <p id="6643">
    <s id="6643:1" flag="alternateSource">ཚིགས་གསུམ་པ་ལ་མཐེ་བོ་གཉིས་ཡང་དག་པར་སྦྱར་ཞིང་མཛུབ་མོ་གཉིས་ཀྱང་སྦྱར་བ་ནི་གཟི་བརྗིད་གཙུག་ཏོར་གྱི་ཕྱག་རྒྱ་སྟེ། </s>
  </p>
  <p id="6644">
    <s id="6644:1" flag="alternateSource">ལོག་འདྲེན་ཐམས་ཅད་ཀྱིས་འཇོམས་པར་མི་ནུས་སོ། །</s>
  </p>
  <p id="6645">
    <s id="6645:1" flag="alternateSource">ཕྱག་རྒྱ་འདི་ནི་སྲུང་བ་དང་བཟླས་པའི་དུས་དང་། སྒྲུབ་པའི་དུས་དང་དཀྱིལ་འཁོར་དང་ལས་ཐམས་ཅད་ལ་ཡང་བྱ་བ་ཡིན་ནོ། །</s>
  </p>
  <p id="6646">
    <s id="6646:1" flag="alternateSource">འདིར་སྔགས་ནི། ན་མོ་བྷ་ག་བ་ཏེ། </s>
  </p>
  <p id="6647">
    <s id="6647:1" flag="alternateSource">ཨ་པྲ་ཏི་ཧ་ཏོཥྞཱི་ཥཱ་ཡ། སརྦ་བི་གྷྣཾ་བི་དྷཱ་ན་ས་ན་ཀ་རཱ་ཡ་ཀྲོ་དྷཱ་ཡ་སྭཱ་ཧཱ། སྲིན་ལག་གཉིས་ཀྱི་རྩ་བར་མཐེ་བོང་གཉིས་གཏུགས་ཏེ</s>
  </p>
  <p id="6648">
    <s id="6648:1" flag="alternateSource">དེ་བཞིན་དུ་གདུབ་ཀོར་ལྟར་བྱ་ཞིང་མཛུབ་མོ་གཉིས་ཀྱི་ནང་སྟོང་པའི་རྣམ་པར་བྱའོ། །</s>
  </p>
  <p id="6649">
    <s id="6649:1" flag="alternateSource">འདི་ནི་ཐམས་ཅད་དུ་<ref folio="F.278.b"/>ཐོགས་པ་མེད་ཅིང་གཞན་གྱིས་མི་ཐུབ་པའི་གཙུག་ཏོར་གྱི་ཕྱག་རྒྱ་ཡིན་ནོ། །</s>
  </p>
  <p id="6650">
    <s id="6650:1" flag="alternateSource">འདིར་སྔགས་ནི། ན་མོ་བྷ་ག་བ་ཏེ། </s>
  </p>
  <p id="6651">
    <s id="6651:1" flag="alternateSource">ཨ་པྲ་ཏི་ཧ་ཏོཥྞཱི་ཥཱ་ཡ། སརྦ་ཏྲ་ཨ་པ་རཱ་ཛི་ཏཱ་ཡ། ཤ་མ་ཡ་ཤ་མ་ཡ། ཤཱནྟེ་དཱནྟེ་དྷརྨ་རཱ་ཛ་བ་ཤི་ཏེ། </s>
  </p>
  <p id="6652">
    <s id="6652:1" flag="alternateSource">མ་ཧཱ་བིདྱཱེ་སརྦཱརྠ་སཱ་ངྷཱ་ནི་སྭཱ་ཧཱ། མར་གྱི་སྦྱིན་སྲེག་ལ་སོགས་པས་ཞི་བ་དང་རྒྱས་པ་ལ་སོགས་པའི་ལས་བྱའོ། །</s>
  </p>
  <p id="6653">
    <s id="6653:1" flag="alternateSource">སྲིན་ལག་གཉིས་ཀྱིས་གདུབ་ཀོར་ལྟར་བྱ་ཞིང་མཛུབ་མོའི་རྩེ་མོ་གཉིས་བཀུག་པ་ནི་ཐོགས་པ་མེད་པའི་བདེ་བྱེད་ཀྱི་གཙུག་ཏོར་གྱི་ཕྱག་རྒྱའོ། །</s>
  </p>
  <p id="6654">
    <s id="6654:1" flag="alternateSource">འདིར་སྔགས་ནི། ན་མོ་བྷ་ག་བ་ཏེ། </s>
  </p>
  <p id="6655">
    <s id="6655:1" flag="alternateSource">ཨ་པྲ་ཏི་ཧ་ཏོཥྞཱི་ཥཱ་ཡ། ཨོྃ་ཤང་ཀ་རེ་སྭཱ་ཧཱ། ལས་ཐམས་ཅད་སྲུང་བར་བྱེད་དོ། །</s>
  </p>
  <p id="6656">
    <s id="6656:1" flag="alternateSource">མཐེ་བོ་གཉིས་ཀྱི་རྩེ་མོས་སྲིན་ལག་གཉིས་ཀྱི་གསུམ་པའི་ཚིགས་ལ་མནན་ལ། དེ་བཞིན་དུ་མཛུབ་མོ་གཉིས་ཀྱི་རྩེ་མོ་ཡང་རྡོ་རྗེའི་རྩེ་མོ་དང་འདྲ་བར་བྱའོ། །</s>
  </p>
  <p id="6657">
    <s id="6657:1" flag="alternateSource">འདི་ནི་དམ་ཚིག་ཐོགས་པ་མེད་པའི་སྤྱི་གཙུག་གི་ཕྱག་རྒྱ་སྟེ། </s>
  </p>
  <p id="6658">
    <s id="6658:1" flag="alternateSource">དམ་ཚིག་ཐམས་ཅད་ཀྱི་ཐུན་མོང་ངོ་། །</s>
  </p>
  <p id="6659">
    <s id="6659:1" flag="alternateSource">འདིར་སྔགས་ནི། ན་མོ་བྷ་ག་བ་ཏེ། </s>
  </p>
  <p id="6660">
    <s id="6660:1" flag="alternateSource">ཨ་པྲ་ཏི་ཧ་ཏོཥྞཱི་ཥཱ་ཡ། ཨོྃ་ཤང་ཀ་རེ་ས་མ་ཡཾ་སྭཱ་ཧཱ། </s>
    <s id="6660:2">མཐེ་བོ་གཉིས་ཀྱི་རྩེ་མོས་སྲིན་ལག་གཉིས་ཀྱི་བར་མའི་ཚིགས་ལ་བཅར་ལ་མཛུབ་མོ་གཉིས་ཀྱི་རྩེ་མོ་དགུག་པར་བྱ་ཞིང་གུང་མོ་གཉིས་ཀྱི་རྩེ་མོ་དང་ཚིགས་བར་མ་སྦྱར་བ་ནི་དམ་ཚིག་ཐོགས་པ་མེད་པ་གཙུག་ཏོར་གྱི་ཕྱག་རྒྱ་ཡིན་ཏེ</s>
  </p>
  <p id="6661">
    <s id="6661:1" flag="alternateSource">ལྷ་དང་ལྷ་མ་ཡིན་ལ་སྦྱར་ན་དམ་ཚིག་ལ་འཇོག་པར་བྱེད་དོ། །</s>
  </p>
  <p id="6662">
    <s id="6662:1" flag="alternateSource">འདིར་སྔགས་ནི། ན་མོ་བྷ་ག་བ་ཏེ། </s>
  </p>
  <p id="6663">
    <s id="6663:1" flag="alternateSource">ཨ་པྲ་ཏི་ཧ་ཏོཥྞཱི་ཥཱ་ཡ། ཨོྃ་ཤང་ཀ་རེ་མ་ཧཱ་ས་མ་ཡཾ་སྭཱ་ཧཱ། </s>
    <s id="6663:2">འདིས་དཀྱིལ་འཁོར་བཅིང་བ་བྱས་ནས་</s>
  </p>
  <p id="6664">
    <s id="6664:1" flag="alternateSource">བཟླས་ན་འཁོར་ལོས་སྒྱུར་བ་ཡང་དམ་ཚིག་ལ་གནས་པར་འགྱུར་ཞིང་འཁོར་ལོས་སྒྱུར་བ་གཞན་ཡང་ཟིལ་གྱིས་གནོན་པར་འགྱུར་རོ། །</s>
  </p>
  <p id="6665">
    <s id="6665:1" flag="alternateSource">གནས་དེ་ཉིད་དུ་བཟླས་པ་བྱས་ན་རིག་པའི་མཐུ་སྟོབས་ཀྱིས་འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཀྱི་སྔགས་རྣམས་ཀྱིས་ཕན་ཚུན་གནོད་པ་བྱེད་པར་ནུས་པ་མ་ཡིན་ནོ། །</s>
  </p>
  <p id="6666">
    <s id="6666:1" flag="alternateSource">བཟླས་པ་ནི་གནས་གཅིག་ཏུ་རྣམ་པ་ཐམས་ཅད་དུ་བྱའོ། །</s>
  </p>
  <p id="6667">
    <s id="6667:1" flag="alternateSource">དེ་ལ་སོགས་པ་གཙུག་ཏོར་གྱི་རྒྱལ་པོ་གྲངས་མེད་པ་ཡོད་དེ། </s>
  </p>
  <p id="6668">
    <s id="6668:1" flag="alternateSource">དེ་བཞིན་གཤེགས་པ་ཐམས་ཅད་ཀྱི་རིགས་ལ་རྒྱ་ཆེར་བྱའོ། །</s>
  </p>
  <p id="6669">
    <s id="6669:1" flag="alternateSource">འཇམ་དཔལ་ཆོ་གའི་རྒྱལ་པོ་འདི་ལ་ནི་སྔགས་ཚད་མེད་པ་ཡོད་དེ། </s>
  </p>
  <p id="6670">
    <s id="6670:1" flag="alternateSource">ཕྱག་རྒྱ་ཡང་རྣམ་པ་སྣ་ཚོགས་ཉིད་དེ་ངས་འདི་མདོར་བསྡུས་ནས་བཤད་པ་ཡིན་ནོ། །</s>
  </p>
  <p id="6671">
    <s id="6671:1" flag="alternateSource">ངས་གལ་ཏེ་<ref folio="F.279.a"/>རྒྱ་ཆེར་བཤད་ན་ནི་མི་དང་མི་མ་ཡིན་པ་ཐམས་ཅད་ཀྱིས་བསྐལ་པ་སྟོང་གི་ཚད་དུ་ཡང་འཛིན་པའམ་འཆང་བར་ནུས་པ་མ་ཡིན་ནོ། །</s>
  </p>
  <p id="6672">
    <s id="6672:1" flag="alternateSource">འཇམ་དཔལ་དེ་ལྟ་བས་ན་མདོར་བསྡུས་ནས་བཤད་པར་བྱ་ཡིས། </s>
    <s id="6672:2">མདོར་ན་ཡིད་ལ་ཉེ་བར་གཟུང་བར་གྱིས་ཤིག །</s>
    <s id="6672:3">དང་པོ་ཐུབ་པའི་ཕྱག་རྒྱ་མཆོག །འདིར་ནི་རབ་ཏུ་གསུངས་པ་ཡིན། །</s>
  </p>
  <p id="6673">
    <s id="6673:1" flag="alternateSource">ལྷ་ཡི་ལྷ་ནི་དེ་ནས་ཀྱང་། །འཁོར་ལོས་སྒྱུར་བའི་ཕྱག་རྒྱ་དང་། །</s>
    <s id="6673:2">བྱང་ཆུབ་སེམས་དཔའ་བློ་ལྡན་ནི། །སྤྱན་རས་གཟིགས་ནི་ཟླ་བ་དང་། །</s>
    <s id="6673:3">དེ་ནས་ཕྱག་ན་རྡོ་རྗེའི་རྒྱ། །</s>
  </p>
  <p id="6674">
    <s id="6674:1" flag="alternateSource">གནོད་སྦྱིན་དབང་པོའི་བསྟན་པ་ཡིན། །</s>
  </p>
  <p id="6675">
    <s id="6675:1" flag="alternateSource">དེ་ནས་གཞན་ཡང་ཕྱག་རྒྱ་ནི། །དཔག་མེད་ཆེན་པོའི་གཟི་བརྗིད་ལྡན། །</s>
  </p>
  <p id="6676">
    <s id="6676:1" flag="alternateSource">ཕོ་ཉ་ཕོ་ཉ་མོ་ཚོགས་ཀུན། །བྲན་ཕོ་བྲན་མོ་དེ་བཞིན་གཞན། །དེ་བཞིན་གནོད་སྦྱིན་གནོད་སྦྱིན་མོ། །</s>
  </p>
  <p id="6677">
    <s id="6677:1" flag="alternateSource">ཀླུ་དང་ཀླུ་མོ་དེ་བཞིན་གཞན། །མངག་གཞུག་མངག་གཞུག་མོ་དག་དང་། །རྫུ་འཕྲུལ་ཆེན་པོ་ཤ་ཟ་མོ། །</s>
  </p>
  <p id="6678">
    <s id="6678:1" flag="alternateSource">དེ་བཞིན་གཞན་ཡང་སྲིན་མོ་དང་། །ལྷ་དང་ལྷ་མིན་བུ་མོ་དང་། །གྲུབ་དང་རིག་པ་འཛིན་རྣམས་དང་། །</s>
    <s id="6678:2">མི་རྣམས་མ་ལུས་པ་དག་དང་། །སྐྱེ་བོ་ཐམས་ཅད་དག་གི་ནི། །སོ་སོ་སོ་སོར་ཕྱག་རྒྱ་བསྟན། །</s>
  </p>
  <p id="6679">
    <s id="6679:1" flag="alternateSource">སྔགས་ཀྱང་རྣམ་པ་སྣ་ཚོགས་དང་། །</s>
    <s id="6679:2">ལས་དང་ཏིང་འཛིན་སྣ་ཚོགས་དང་། །གླང་པོ་ནོར་བུའི་རིགས་དག་དང་། །དེ་དག་སོ་སོའི་ཕྱག་རྒྱ་དང་། །</s>
    <s id="6679:3">དགྲ་བཅོམ་དང་ནི་རང་རྒྱལ་དང་། །ལེགས་འབྱུང་ཕྱག་རྒྱ་དེ་ཉིད་དང་། །</s>
    <s id="6679:4">ས་བཅུ་ལ་ནི་རབ་གནས་པའི། །བྱང་ཆུབ་སེམས་དཔའ་ཐམས་ཅད་ཀྱི། །</s>
    <s id="6679:5">ཕྱག་རྒྱ་སྙིང་པོ་སྔགས་དག་ནི། །གཅིག་པ་ཉིད་དུ་ཡོངས་སུ་བསྒྲགས། །</s>
    <s id="6679:6">ལྷ་དང་གནོད་སྦྱིན་རིགས་དང་ནི། །དྲང་སྲོང་དྲི་ཟས་མཆོད་པ་དང་། །</s>
    <s id="6679:7">ཕྱག་རྒྱ་དྲི་ཟས་བསྟན་པ་དང་། །བདུན་པའི་རིགས་ཀྱིས་གསུངས་པ་དང་། །</s>
    <s id="6679:8">དེ་བཞིན་བརྒྱད་པའི་ཕྱག་རྒྱ་ནི། །གནོད་སྦྱིན་རིགས་སུ་ཡོངས་སུ་བསྟན། །</s>
  </p>
  <p id="6680">
    <s id="6680:1" flag="alternateSource">ཕྱག་རྒྱ་ཐམས་ཅད་ཡང་དག་བསྟན། །</s>
  </p>
  <p id="6681">
    <s id="6681:1" flag="alternateSource">གཞན་ཡང་བདེར་གཤེགས་བཀའ་དག་གིས། །</s>
    <s id="6681:2">རྒྱུད་རྣམས་དག་ནི་སོ་སོ་དང་། །འཇིག་རྟེན་པ་ཡི་ཡང་འདིར་གཟུང་། །</s>
  </p>
  <p id="6682">
    <s id="6682:1" flag="alternateSource">ཕྱག་རྒྱ་ལྡན་པའི་སྔགས་དག་ནི། །ལས་རྣམས་ལ་ནི་གསལ་བར་འགྱུར། །</s>
  </p>
  <p id="6683">
    <s id="6683:1" flag="alternateSource">ཕྱག་རྒྱ་འཆིང་ལ་སོགས་མཁས་ན། །</s>
  </p>
  <p id="6684">
    <s id="6684:1" flag="alternateSource">ལོག་འདྲེན་དག་གིས་གནོད་མི་འགྱུར། །</s>
  </p>
  <p id="6685">
    <s id="6685:1" flag="alternateSource">དེ་ནས་ཕྱག་རྒྱ་ཆེན་པོ་ལ་སོགས་པའི་མཚན་ཉིད་བཤད་པར་བྱ་སྟེ། </s>
  </p>
  <p id="6686">
    <s id="6686:1" flag="alternateSource">སངས་རྒྱས་བཅོམ་ལྡན་འདས་ཀྱི་སྙིང་པོའི་<ref folio="F.279.b"/>ཕྱག་རྒྱའི་མཚན་ཉིད་དུ་འགྱུར་བ་ནི། །</s>
    <s id="6686:2">ལག་པ་གཉིས་ཀྱི་སོར་མོ་ཕན་ཚུན་བསྡམས་ལ་མཐེ་བོ་གཉིས་བསྟན་པར་བྱའོ། །</s>
  </p>
  <p id="6687">
    <s id="6687:1" flag="alternateSource">འདི་ནི་དེ་བཞིན་གཤེགས་པ་རྣམས་ཀྱི་ཐུགས་ཀྱི་ཕྱག་རྒྱའོ། །</s>
  </p>
  <p id="6688">
    <s id="6688:1" flag="alternateSource">འདི་ཉིད་ལ་མཐེ་བོ་གཡས་པ་གཅིག་བསྟན་པ་ནི་པདྨ་འཛིན་པའི་ཕྱག་རྒྱར་འགྱུར་རོ། །</s>
  </p>
  <p id="6689">
    <s id="6689:1" flag="alternateSource">ལག་པ་གཡས་གཡོན་སྔ་མ་བཞིན་དུ་ཁུ་ཚུར་བཅངས་ཏེ། </s>
  </p>
  <p id="6690">
    <s id="6690:1" flag="alternateSource">གུང་མོའི་སོར་མོ་གཉིས་རབ་ཏུ་ཕྱུང་ཞིང་བརྐྱང་བར་བྱས་ལ་གཅིག་ཏུ་བྱས་ཤིང་རྡོ་རྗེའི་རྩེ་མོ་འདྲ་བ་འདི་ནི་རྡོ་རྗེ་འཛིན་གྱི་ཕྱག་རྒྱའོ། །</s>
  </p>
  <p id="6691">
    <s id="6691:1" flag="alternateSource">དེ་ལས་གཅིག་བཀུག་པ་འདི་ནི་བྱང་ཆུབ་སེམས་དཔའ་སྤོས་ཀྱི་གླང་པོའི་ཕྱག་རྒྱའོ། །</s>
  </p>
  <p id="6692">
    <s id="6692:1" flag="alternateSource">ཡང་དེ་ཉིད་བརྐྱང་ནས་གུང་མོ་གཉིས་གདུབ་ཀོར་ལྟར་བྱས་པ་འདི་ནི་བྱང་ཆུབ་སེམས་དཔའ་གླང་པོའི་སྤོས་ཀྱི་ཕྱག་རྒྱའོ། །</s>
  </p>
  <p id="6693">
    <s id="6693:1" flag="alternateSource">ལག་པ་གཉིས་པོ་ཐམས་ཅད་བསྡུས་ཏེ། </s>
  </p>
  <p id="6694">
    <s id="6694:1" flag="alternateSource">ཁུ་ཚུར་དུ་བྱས་པ་འདི་ནི་རིན་པོ་ཆེའི་རིགས་ཀྱི་ཕྱག་རྒྱའོ། །</s>
  </p>
  <p id="6695">
    <s id="6695:1" flag="alternateSource">ནོར་བུ་ལ་སྤྱོད་པ་ཐམས་ཅད་དང་ཛམ་བྷ་ལ་ཆུ་དབང་ལ་སོགས་པའི་སྔགས་དང་ཕྱག་རྒྱ་འདི་ཉིད་སྦྱར་བར་བྱའོ། །</s>
  </p>
  <p id="6696">
    <s id="6696:1" flag="alternateSource">མཛུབ་མོ་གཉིས་ཀྱི་ཚིགས་གཉིས་བཀུག་ནས་སེན་མོ་གཉིས་ཕན་ཚུན་དུ་སྤྲད་པ་འདི་ནི་གནོད་སྦྱིན་གྱི་རིགས་ལྔས་རྩེན་ལ་སོགས་པའི་གནོད་སྦྱིན་རྫུ་འཕྲུལ་ཆེན་པོའི་ཕྱག་རྒྱའོ། །</s>
  </p>
  <p id="6697">
    <s id="6697:1" flag="alternateSource">ལག་པ་གཉིས་སྔ་མ་བཞིན་དུ་ཁུ་ཚུར་བཅིང་བ་བྱས་ལ་མཐེ་བོའི་སེན་མོ་གཉིས་ཕན་ཚུན་སྤྲད་ཅིང་སྟེང་དུ་བཞག་ལ་གུང་མོ་གཉི་གའི་རྩེ་མོ་རྡོ་རྗེའི་རྩེ་མོ་དང་འདྲ་བར་བྱས་པ་འདི་ནི་ལྷ་ཐམས་ཅད་དེ་ལྷའི་རིགས་འོག་མིན་ལ་སོགས་པའི་ཕྱག་རྒྱ་ཡིན་ནོ། །</s>
  </p>
  <p id="6698">
    <s id="6698:1" flag="alternateSource">ལག་པ་གཉིས་དེ་བཞིན་དུ་བསྡམས་ལ་ཁུ་ཚུར་བཅངས་ནས་མཐེ་བོ་གཉིས་བསྟན་པ་འདི་ནི་རང་སངས་རྒྱས་རྣམས་དང་འཕགས་པ་ཉན་ཐོས་ཀྱི་ཕྱག་རྒྱའོ། །</s>
  </p>
  <p id="6699">
    <s id="6699:1" flag="alternateSource">ཁུ་ཚུར་བཅང་བར་བྱས་པ་འདི་དག་ནི་འཕགས་པའི་གང་ཟག་བརྒྱད་ཀྱི་ཕྱག་རྒྱའོ། །</s>
  </p>
  <p id="6700">
    <s id="6700:1" flag="alternateSource">རྒྱལ་བའི་སྲས་ཐམས་ཅད་ཀྱི་ཕྱག་རྒྱ་ནི་གཅིག་ཏུ་བརྗོད་པར་བྱ་སྟེ། </s>
  </p>
  <p id="6701">
    <s id="6701:1" flag="alternateSource">ཐལ་མོ་བརྐྱང་བ་སྦྱར་ནས་ཅུང་ཟད་རྩེ་མོ་བསྐུམ་པར་བྱས་པ་འདི་ནི་བྱང་ཆུབ་སེམས་དཔར་གྲགས་པའི་ཕྱག་རྒྱར་བསྟན་པ་ཡིན་ནོ། །</s>
  </p>
  <p id="6702">
    <s id="6702:1" flag="alternateSource">ནོར་བུ་རིན་པོ་ཆེ་དང་། འཁར་གསིལ་དང་། སྣམ་སྦྱར་དང་། ལྷུང་བཟེད་དང་། ཆོས་གོས་དང་། མཆེ་བ་དང་། མི་འཇིགས་པའི་ལག་པ་སྟེ། </s>
  </p>
  <p id="6703">
    <s id="6703:1" flag="alternateSource">བདུན་པོ་དེ་དག་ནི་ཐུབ་པའི་ཕྱག་རྒྱའོ། །</s>
  </p>
  <p id="6704">
    <s id="6704:1" flag="alternateSource">སྤྱན་དང་བྱམས་པ་དང་འོད་ཀྱི་དྲ་བ་དང་ཆོས་སྟོན་པ་དང་མཛོད་སྤུའི་ནོར་བུ་དང་<ref folio="F.280.a"/>གནས་པ་དང་ཕྱག་རྒྱ་བདུན་པོ་འདི་དག་ཀྱང་རྒྱལ་བའི་སྐུ་ཉིད་ལས་སྐྱེས་པའོ། །</s>
  </p>
  <p id="6705">
    <s id="6705:1" flag="alternateSource">བདུན་གཉིས་ཀྱི་ཚོགས་གཉིས་པ་འདི་དག་དང་ཕྱག་རྒྱ་ལྔ་ངས་བཤད་པ་དང་ཐུབ་པའི་སྙིང་པོ་དང་ལྡན་པ་ཉི་ཤུ་ནི་དང་པོའི་རང་བྱུང་གིས་ཀྱང་བསྟན་པ་ཡིན་ཏེ་</s>
  </p>
  <p id="6706">
    <s id="6706:1" flag="alternateSource">འཁོར་ལོས་སྒྱུར་བ་ཉི་ཤུའི་འཁོར་གྱི་ཕྱག་རྒྱ་ཡང་བསྟན་ཏོ། །</s>
  </p>
  <p id="6707">
    <s id="6707:1" flag="alternateSource">ཕྱག་རྒྱ་དང་སྔགས་བྱུང་བ་འདི་གྲངས་ཀྱི་མཐར་ཡང་བྱས་པ་ཡིན་ནོ། །</s>
  </p>
  <p id="6708">
    <s id="6708:1" flag="alternateSource">ཐལ་མོ་སྦྱར་བ་བྱས་ནས་གདུབ་ཀོར་ལྟར་བྱས་པ་ནི་ནོར་བུ་རིན་པོ་ཆེའི་ཕྱག་རྒྱའོ། །</s>
  </p>
  <p id="6709">
    <s id="6709:1" flag="alternateSource">སྐྱིལ་མོ་ཀྲུང་གི་གཡས་གཡོན་བརླའི་ཉའི་ཕྱོགས་སུ་ཁུ་ཚུར་རྒྱལ་མཚན་དུ་འཛིན་པ་ནི་འཁར་གསིལ་གྱི་ཕྱག་རྒྱར་འགྱུར་རོ། །</s>
  </p>
  <p id="6710">
    <s id="6710:1" flag="alternateSource">ལག་པ་ཐལ་མོ་སྦྱར་ལ་ཕན་ཚུན་དུ་མངོན་པར་ཕྱོགས་པ་ནི་སྣམ་སྦྱར་གྱི་ཕྱག་རྒྱར་འགྱུར་རོ། །</s>
  </p>
  <p id="6711">
    <s id="6711:1" flag="alternateSource">ལག་པ་ཐལ་མོ་སྦྱར་བ་ལས་བཟེད་པ་ལྟར་བྱས་པ་ནི་ལྷུང་བཟེད་ཀྱི་ཕྱག་རྒྱའོ། །</s>
  </p>
  <p id="6712">
    <s id="6712:1" flag="alternateSource">ཆོས་གོས་ནི་ལག་པ་གཡོན་པས་སོ། །</s>
  </p>
  <p id="6713">
    <s id="6713:1" flag="alternateSource">ཐུགས་ཀྱི་ཕྱག་རྒྱ་བཞིན་དུ་གཡོན་པའི་མཐེ་བོ་བཏེག་པ་ནི་མཆེ་བའི་ཕྱག་རྒྱའོ། །</s>
  </p>
  <p id="6714">
    <s id="6714:1" flag="alternateSource">ལག་པ་གཡས་པས་མི་འཇིགས་པ་སྦྱིན་པ་དང་གཡོན་པས་ཆོས་གོས་ལ་འཛིན་པ་ནི་མི་འཇིགས་པའི་ལག་པའོ། །</s>
  </p>
  <p id="6715">
    <s id="6715:1" flag="alternateSource">ཐལ་མོ་སྦྱར་བ་ལས་གུང་མོ་གཉིས་རྡོ་རྗེའི་རྩེ་མོ་ལྟར་བྱས་ལ། དེའི་རྒྱབ་ཏུ་མཛུབ་མོ་གཉིས་ཅུང་ཟད་བཀུག་ཅིང་བཞག་ལ། མཐེ་བོ་གཉིས་ནང་དུ་བཅུག་པ་འདི་ནི་སངས་རྒྱས་སྤྱན་གྱི་ཕྱག་རྒྱར་འགྱུར་རོ། །</s>
  </p>
  <p id="6716">
    <s id="6716:1" flag="alternateSource">འདི་ཉིད་ཀྱི་གུང་མོའི་ཚིགས་བཀུག་ལ་མཛུབ་མོ་གཉིས་གཅིག་ཏུ་བྱས་པ་འདི་ནི་སངས་རྒྱས་བྱམས་པའི་ཕྱག་རྒྱའོ། །</s>
  </p>
  <p id="6717">
    <s id="6717:1" flag="alternateSource">ཐལ་མོ་སྦྱར་བ་ཡངས་པར་བྱས་ལ་མཛུབ་མོ་དང་སྲིན་ལག་གཉིས་བཀུག་ལ་རྡོ་རྗེ་རྩེ་གསུམ་དུ་བྱས་པ་འདི་ནི་མཱ་མ་ཀཱིའི་ཕྱག་རྒྱར་འགྱུར་རོ། །</s>
  </p>
  <p id="6718">
    <s id="6718:1" flag="alternateSource">ཐལ་མོ་སྦྱར་བ་བྱས་ནས་</s>
  </p>
  <p id="6719">
    <s id="6719:1" flag="alternateSource">མཛུབ་མོ་གཉིས་གུང་མོ་གཉིས་ཀྱི་ཚིགས་གསུམ་པ་ལ་བཀུག་ནས་</s>
  </p>
  <p id="6720">
    <s id="6720:1" flag="alternateSource">བཞག་ལ་མཐེ་བོ་གཉིས་སོ་སོར་བསྐྱེད་ནས་</s>
  </p>
  <p id="6721">
    <s id="6721:1" flag="alternateSource">ཐལ་མོའི་རྣམ་པར་བྱ་བ་འདི་ནི་ལོངས་སྤྱོད་ལྡན་པ་ཞེས་བྱ་བའི་ཕྱག་རྒྱ་ཡིན་ནོ། །</s>
  </p>
  <p id="6722">
    <s id="6722:1" flag="alternateSource">ལག་པ་གཉིས་ཐལ་མོ་སྦྱར་ནས་མཛུབ་མོ་གཉིས་དང་གུང་མོ་གཉིས་སྦྱར་བ་ནི་རྣམ་པར་རྒྱལ་བའི་ཕྱག་རྒྱའོ། །</s>
  </p>
  <p id="6723">
    <s id="6723:1" flag="alternateSource">གཡས་པའི་སོར་མོ་གསུམ་རྡོ་རྗེའི་རྩེ་མོ་ལྟར་བྱས་ལ་རྐེད་པའི་ཕྱོགས་སུ་བརྟེན་པ་འདི་ནི་གནས་པའི་ཕྱག་རྒྱའོ། །</s>
  </p>
  <p id="6724">
    <s id="6724:1" flag="alternateSource">དེ་ལྟར་བདག་ཉིད་ཀྱི་མགོ་བོར་རིག་པའི་རྒྱལ་པོའི་ཕྱག་རྒྱ་དང་ཕྱག་རྒྱ་<ref folio="F.280.b"/>ཆེན་པོ་བརྒྱད་བཅིངས་ལ་ལས་ཐམས་ཅད་བྱ་ཞིང་དམ་ཚིག་གཟུང་བའམ་དཀྱིལ་འཁོར་བྱ་བ་དག་ལའང་མེ་ཏོག་གཏོར་བར་བྱའོ། །</s>
  </p>
  <p id="6725">
    <s id="6725:1" flag="alternateSource">ཡང་ན་སྔར་བསྟན་པའི་ཆོ་ག་ཇི་ལྟ་བ་བཞིན་དུ་བྱས་ན་ཅི་འདོད་པའི་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6726">
    <s id="6726:1" flag="alternateSource">སྔགས་དང་ཕྱག་རྒྱ་དང་རིག་པ་བརྗོད་པས་ནི་དམ་ཚིག་ཐམས་ཅད་དུ་འགྱུར་རོ། །</s>
  </p>
  <p id="6727">
    <s id="6727:1" flag="alternateSource">ལེགས་པར་ཕྱག་རྒྱ་བཅིང་ན་ནི་ཕྱག་རྒྱའི་མཐུ་འབྱུང་བར་འགྱུར་གྱི། </s>
    <s id="6727:2">གང་ཕྱག་རྒྱ་བབ་ཅོལ་དུ་བྱས་པ་དང་གནས་མ་ཡིན་པར་བཅས་པ་དེས་ནི་འདིའི་དམ་ཚིག་ཉམས་པར་འགྱུར་རོ། །</s>
  </p>
  <p id="6728">
    <s id="6728:1" flag="alternateSource">གང་རྡོ་རྗེའི་ཕྱག་རྒྱ་དེ་ཉིད་ནི་མདུད་རྩེའི་ཕྱག་རྒྱ་ཡིན་མོད་ཀྱི། རྩེ་གསུམ་དང་རྡོ་རྗེ་ནི་ཁྱད་པར་ཡོད་དེ། </s>
  </p>
  <p id="6729">
    <s id="6729:1" flag="alternateSource">གང་གྱེན་དུ་བསྟན་པ་དེ་ནི་རྡོ་རྗེ་འཛིན་གྱི་ཕྱག་རྒྱར་འགྱུར་ལ། འོག་ཏུ་བལྟས་པ་ནི་དབང་ཕྱུག་ཆེན་པོའི་ཕྱག་རྒྱ་ཡིན་ནོ། །</s>
  </p>
  <p id="6730">
    <s id="6730:1" flag="alternateSource">བར་དུ་བཞག་པ་ནི་སྦྱིན་གནས་སུ་འོས་པའི་སློབ་དཔོན་དང་བླ་མ་ལ་ནི་ཕྱག་རྒྱ་དབུས་སུ་གཟུང་བར་བྱའོ། །</s>
  </p>
  <p id="6731">
    <s id="6731:1" flag="alternateSource">མི་ཐམས་ཅད་ལ་ནི་སོར་མོ་གཅིག་གདེག་པར་བྱའོ། །</s>
  </p>
  <p id="6732">
    <s id="6732:1" flag="alternateSource">མི་མ་ཡིན་པ་ཐམས་ཅད་དང་རྐང་གཉིས་དང་རྐང་བཞི་དང་རྐང་མང་དང་སྲིད་པ་གསུམ་ལ་གནས་པའི་སེམས་ཅན་རྣམས་ཀྱི་ཕྱག་རྒྱར་འགྱུར་བ་ནི་སོར་མོ་གཉིས་བསྒྲེང་བའོ། །</s>
  </p>
  <p id="6733">
    <s id="6733:1" flag="alternateSource">གནོད་སྦྱིན་དང་གནོད་སྦྱིན་མོ་ཐམས་ཅད་ཀྱི་ཕྱག་རྒྱར་འགྱུར་བ་ནི་གསུམ་བསྒྲེང་བའོ། །</s>
  </p>
  <p id="6734">
    <s id="6734:1" flag="alternateSource">རིག་པ་འཛིན་པ་དང་རིག་པ་འཛིན་མ་ཐམས་ཅད་ཀྱི་ཕྱག་རྒྱར་འགྱུར་བ་ནི་སོར་མོ་བཞི་བསྒྲེང་བའོ། །</s>
  </p>
  <p id="6735">
    <s id="6735:1" flag="alternateSource">ལྷ་དང་ལྷ་མ་ཡིན་ཐམས་ཅད་ཀྱི་བུ་མོའི་ཕྱག་རྒྱར་འགྱུར་བ་ནི་ལག་པའི་མཐིལ་མཉམ་པོར་བཞག་པའོ། །</s>
  </p>
  <p id="6736">
    <s id="6736:1" flag="alternateSource">ཐལ་མོ་སྦྱར་བ་ལེགས་པར་བྱས་ཏེ་བཞག་པ་ནི་གཟུགས་ན་སྤྱོད་པའི་ལྷ་ཐམས་ཅད་ཀྱི་ཕྱག་རྒྱའོ། །</s>
  </p>
  <p id="6737">
    <s id="6737:1" flag="alternateSource">ཐལ་མོ་དེ་ཉིད་ལེགས་པར་བྱས་པ་ལས་ཁུ་ཚུར་བཅིང་བ་བྱས་པ་ནི་འདོད་པའི་ཁམས་ཀྱི་དབང་ཕྱུག་ལ་སོགས་པ་འདོད་པའི་ཁམས་ན་གནས་པ་ཐམས་ཅད་ཀྱི་ཡིན་ནོ། །</s>
  </p>
  <p id="6738">
    <s id="6738:1" flag="alternateSource">དམྱལ་བ་དང་དུད་འགྲོ་དང་ཡི་དགས་དང་གཤིན་རྗེའི་འཇིག་རྟེན་གྱི་སེམས་ཅན་ཐམས་ཅད་ཀྱི་ཕྱག་རྒྱར་འགྱུར་བ་ནི་དེ་ཉིད་ལས་སོར་མོ་གཅིག་ཡང་དག་པར་བསྒྲེང་བའོ། །</s>
  </p>
  <p id="6739">
    <s id="6739:1" flag="alternateSource">ཤ་ཟ་དང་ཤ་ཟ་མོ་ལ་སོགས་པ་ཐམས་ཅད་ཀྱི་ཕྱག་རྒྱར་འགྱུར་བ་ནི་སོར་མོ་གཉིས་བསྒྲེང་བའོ། །</s>
  </p>
  <p id="6740">
    <s id="6740:1" flag="alternateSource">སྲིན་པོ་དང་སྲིན་མོ་རྣམས་ཀྱི་ནི་གསུམ་བསྒྲེང་བའོ། །</s>
  </p>
  <p id="6741">
    <s id="6741:1" flag="alternateSource">ཤ་རྗེན་ཟ་བ་ཐམས་ཅད་དང་གདོན་དང་མ་མོ་དང་<ref folio="F.281.a"/>གྲུལ་བུམ་ལ་སོགས་པ་དང་། ཤ་ཟ་རྣམས་དང་མཁའ་འགྲོ་མ་ཐམས་ཅད་དང་སྡིག་པའི་སེམས་དང་ལྡན་པ་ཐམས་ཅད་ལ་ནི་སོར་མོ་བཞི་བསྒྲེང་བའོ། །</s>
  </p>
  <p id="6742">
    <s id="6742:1" flag="alternateSource">སྡིག་པ་ཐམས་ཅད་ཀྱི་ཕྱག་རྒྱར་འགྱུར་བ་ནི་སོར་མོ་ཐམས་ཅད་བསྡུས་པའོ། །</s>
  </p>
  <p id="6743">
    <s id="6743:1" flag="alternateSource">ལག་སོར་བསྡུས་པའི་ཕྱག་རྒྱ་ནི་དགུག་པའོ། །</s>
  </p>
  <p id="6744">
    <s id="6744:1" flag="alternateSource">ལག་སོར་བརྐྱང་བ་ནི་སླར་གཏང་བའི་ཕྱག་རྒྱའོ། །</s>
  </p>
  <p id="6745">
    <s id="6745:1" flag="alternateSource">ལས་ཐམས་ཅད་ནི་རང་གི་སེམས་ཀྱིས་བྱའོ། །</s>
  </p>
  <p id="6746">
    <s id="6746:1" flag="alternateSource">ཅི་འདོད་པའི་ཕྱག་རྒྱ་འདི་དག་ལ་རང་རང་གི་སྔགས་སྦྱར་བར་བྱའོ། །</s>
  </p>
  <p id="6747">
    <s id="6747:1" flag="alternateSource">གཞན་གྱི་ཕྱག་རྒྱར་གཞན་གྱི་ལས་ནི་མི་བྱའོ། །</s>
  </p>
  <p id="6748">
    <s id="6748:1" flag="alternateSource">གང་གི་སྔགས་གང་ལ་ཡོད་པ་དེ་དང་དེའི་ཕྱག་རྒྱར་སྦྱར་བར་བྱའོ། །</s>
  </p>
  <p id="6749">
    <s id="6749:1" flag="alternateSource">ཕྱག་རྒྱ་འདི་དག་ནི་རིན་ཐང་མཉམ་པ་མེད་པ་ཡིན་ཏེ། </s>
  </p>
  <p id="6750">
    <s id="6750:1" flag="alternateSource">སངས་རྒྱས་ཐམས་ཅད་ཀྱིས་བྱིན་གྱིས་བརླབས་པ་སེམས་ཅན་ཐམས་ཅད་ཀྱིས་ཕྱག་རྒྱ་མཐོང་བས་ཁྲོ་བར་བྱེད་མི་ནུས་སོ། །</s>
  </p>
  <p id="6751">
    <s id="6751:1" flag="alternateSource">ཕྱག་རྒྱ་ལས་འདའ་བར་བྱེད་པ་ནི་རྣམ་པར་ཉམས་པ་ཐོབ་པར་འགྱུར་རོ། །</s>
  </p>
  <p id="6752">
    <s id="6752:1" flag="alternateSource">ཕྱག་རྒྱ་ཉམས་པ་ལས་ནི་དམ་ཚིག་ཉམས་པ་དང་རིག་པ་ཐམས་ཅད་ལས་རྣམ་པར་འདས་པར་འགྱུར་རོ། །</s>
  </p>
  <p id="6753">
    <s id="6753:1" flag="alternateSource">མཐར་ཡང་ངུ་འབོད་ཀྱི་འགྲོ་བ་ཐོབ་པར་འགྱུར་རོ། །</s>
  </p>
  <p id="6754">
    <s id="6754:1" flag="alternateSource">དམྱལ་བ་ཆེན་པོ་མནར་མེད་པར་ཡང་ཤིན་ཏུ་བརྟན་པར་སྐྱེ་བ་ཐོབ་པར་འགྱུར་བ་ནི་ཕྱག་རྒྱ་ལ་བགེགས་བྱེད་པས་སོ། །</s>
  </p>
  <p id="6755">
    <s id="6755:1" flag="alternateSource">གང་ཡང་ཕྱག་རྒྱ་དང་དམ་ཚིག་ལ་གནས་པ་དེ་དག་ནི་ཡུན་རིང་པོ་མི་ཉུང་བར་བདེ་བར་འགྱུར་ཏེ། </s>
  </p>
  <p id="6756">
    <s id="6756:1" flag="alternateSource">ལྷའི་གནས་ཆེན་པོའི་འགྲོ་བར་སྐྱེ་བར་འགྱུར་རོ། །</s>
  </p>
  <p id="6757">
    <s id="6757:1" flag="alternateSource">མཐར་ཡང་ངེས་པར་བྱང་ཆུབ་ལ་གཞོལ་བར་འགྱུར་རོ། །</s>
  </p>
  <p id="6758">
    <s id="6758:1" flag="alternateSource">མདོར་ན་དང་པོའི་སངས་རྒྱས་དང་བྱང་ཆུབ་སེམས་དཔའ་རྫུ་འཕྲུལ་ཆེན་པོ་དག་གིས་ཕྱག་རྒྱ་རྣམ་པ་མང་པོ་རྣམས་རབ་ཏུ་གསུངས་སོ། །</s>
  </p>
  <p id="6759">
    <s id="6759:1" flag="alternateSource">སེམས་ཅན་ཐམས་ཅད་ཀྱིས་ཀྱང་འདིའི་མཐའ་རྟོགས་པར་རམ་གཟུང་བར་རམ་གྲངས་རྩི་བར་བྱེད་པར་མི་ནུས་སོ། །</s>
  </p>
  <p id="6760">
    <s id="6760:1" flag="alternateSource">མདོར་ན་རྒྱལ་བའི་རིགས་ཀྱི་རིག་པའི་རྒྱལ་པོ་འཁོར་ལོས་སྒྱུར་བའི་ཡི་གེ་གཅིག་པ་དེའི་ཕྱག་རྒྱར་འགྱུར་བ་ནི་ལག་པ་གཡས་གཡོན་སྔ་མ་བཞིན་དུ་ཁུ་ཚུར་དུ་བྱས་ལ། གུང་མོ་གཉིས་ཕྱིར་ཕྱུང་ལ་བརྐྱང་སྟེ་གཅིག་ཏུ་རྩེ་སྤྲད་ལ། གཉི་གའི་ཡང་རྩེ་མོའི་ཚིགས་བཀུག་ལ་མཛུབ་མོ་གཉིས་ཀྱི་ཚིགས་གཉིས་བཀུག་ཅིང་སེན་མོ་གཉིས་ཕན་ཚུན་རྩེ་སྤྲད་དེ། </s>
  </p>
  <p id="6761">
    <s id="6761:1" flag="alternateSource">མཐེ་བོ་གཉིས་ཀྱི་སེན་མོའི་སྟེང་དུ་<ref folio="F.281.b"/>བཞག་པ་འདི་ནི་འཁོར་ལོས་སྒྱུར་བའི་ཕྱག་རྒྱ་སྟེ། </s>
  </p>
  <p id="6762">
    <s id="6762:1" flag="alternateSource">ལས་ཐམས་ཅད་བྱེད་པ་ཕྱག་རྒྱ་ཐམས་ཅད་ཀྱི་རབ་མཆོག་འཇིག་རྟེན་གྱི་སྐྱོབ་པ་རྣམས་ཀྱིས་གསུངས་པ། </s>
    <s id="6762:2">འཁོར་ལོས་སྒྱུར་བའི་ཡི་གེ་གཅིག་པ་དང་ཡང་དག་པར་ལྡན་ན་</s>
  </p>
  <p id="6763">
    <s id="6763:1" flag="alternateSource">ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6764">
    <s id="6764:1" flag="alternateSource">འདིས་བསྒྲུབས་ན་དེ་བཞིན་གཤེགས་པ་ཐམས་ཅད་ཀྱི་རིགས་དང་འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཀྱི་སྔགས་གྲུབ་པར་འགྱུར་རོ། །</s>
  </p>
  <p id="6765">
    <s id="6765:1" flag="alternateSource">འདིས་བཟླས་པ་བྱས་ན་སྔགས་ཐམས་ཅད་བཟླས་པར་འགྱུར་རོ། །</s>
  </p>
  <p id="6766">
    <s id="6766:1" flag="alternateSource">སྒྲུབ་པ་པོས་ངེས་པར་སྔོན་དུ་ཆོ་གའི་རྒྱལ་པོ་འདིར་གསུངས་པའི་སྔགས་ཀྱི་མཆོག་བརྒྱད་སྟོང་བཟླས་པ་བྱའོ། །</s>
  </p>
  <p id="6767">
    <s id="6767:1" flag="alternateSource">དེ་ལྟར་བྱས་ན་རིག་པ་འདི་ཐམས་ཅད་མངོན་དུ་འགྱུར་ཞིང་མྱུར་དུ་གྲུབ་པ་རབ་ཏུ་སྟེར་བར་འགྱུར་རོ། །</s>
  </p>
  <p id="6768">
    <s id="6768:1" flag="alternateSource">མྱུར་དུ་མཆོག་ཀྱང་སྟེར་བར་འགྱུར་རོ། །</s>
  </p>
  <p id="6769">
    <s id="6769:1" flag="alternateSource">ངེས་པར་བྱང་ཆུབ་ལ་གཞོལ་བར་འགྱུར་རོ། །</s>
  </p>
  <p id="6770">
    <s id="6770:1" flag="alternateSource">པདྨ་འཛིན་པའི་ཕྱག་རྒྱ་དང་སྤྱན་རས་གཟིགས་ཀྱི་སྙིང་པོ་ཡི་གེ་གཅིག་པ་དང་ལྡན་པར་བྱས་ན་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6771">
    <s id="6771:1" flag="alternateSource">ཡང་ན་གོས་དཀར་མོའི་རིག་པ་ཕྱག་རྒྱ་དང་ལྡན་པར་བྱས་ནའང་དེ་བཞིན་དུ་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6772">
    <s id="6772:1" flag="alternateSource">རྡོ་རྗེ་འཆང་གི་ཕྱག་རྒྱ་དང་དེ་ཉིད་ཀྱི་སྙིང་པོ་ཡི་གེ་གཅིག་པ་དང་ལྡན་པར་བྱས་ན་ཡང་དེ་བཞིན་དུ་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6773">
    <s id="6773:1" flag="alternateSource">ཡང་ན་མཱ་མ་ཀཱིའི་རིག་པ་ཆེན་མོ་དང་ལྡན་པར་བྱས་ནའང་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6774">
    <s id="6774:1" flag="alternateSource">དེ་བཞིན་དུ་གླང་པོའི་རིགས་ཀྱི་ཡི་གེ་གཅིག་པ་བྱང་ཆུབ་སེམས་དཔའ་གླང་པོའི་སྤོས་ཀྱི་སྙིང་པོ་དང་དེ་བཞིན་དུ་དེ་ཉིད་ཀྱི་ཕྱག་རྒྱ་དང་རིན་པོ་ཆེའི་རིགས་དང་གནོད་སྦྱིན་གྱི་རིགས་དང་ལྷ་དང་འཕགས་པ་དང་འདི་དག་ལ་ཡང་འདིར་སྙིང་པོ་ཡི་གེ་གཅིག་པ་ཉིད་ལ་ཕྱག་རྒྱ་དང་སྔགས་ཐམས་ཅད་དང་ལྡན་པར་བྱས་ན་</s>
  </p>
  <p id="6775">
    <s id="6775:1" flag="alternateSource">ལས་ཐམས་ཅད་བྱ་བ་ཡིན་ནོ། །</s>
  </p>
  <p id="6776">
    <s id="6776:1" flag="alternateSource">ཇི་ལྟར་རིགས་པར་རིག་པ་དང་སྔགས་ཀྱི་སྟོབས་བསྐྱེད་པ་མཐའ་དག་བྱའོ། །</s>
  </p>
  <p id="6777">
    <s id="6777:1" flag="alternateSource">དེ་བཞིན་དུ་དྲང་སྲོང་རྣམས་ལ་ནི་དམོད་པ་འདེབས་པའི་ལག་པའི་ཕྱག་རྒྱའོ། །</s>
  </p>
  <p id="6778">
    <s id="6778:1" flag="alternateSource">དེ་བཞིན་དུ་དྲི་ཟ་དང་ལྷ་དང་ལྷ་མ་ཡིན་དང་བཅས་པ་རྣམས་ལ་ནི་ལག་པ་གཡོན་པའི་མཐེ་བོ་ནང་དུ་བཅུག་པ་བྱས་པའོ། །</s>
  </p>
  <p id="6779">
    <s id="6779:1" flag="alternateSource">གྲུབ་པ་བསྟན་པའི་ཁུ་ཚུར་དུ་གནས་པའི་རྒྱ་ནི་གཞོན་ནུ་མ་བཞིའི་ཕྱག་རྒྱ་དང་<ref folio="F.282.a"/>དེ་ཉིད་ཀྱི་སྔགས་ཀྱིས་སོ། །</s>
  </p>
  <p id="6780">
    <s id="6780:1" flag="alternateSource">དེ་བཞིན་དུ་སྨིན་དྲུག་གི་བུ་ལ་ནི་མདུང་གི་ཕྱག་རྒྱས་སོ། །</s>
  </p>
  <p id="6781">
    <s id="6781:1" flag="alternateSource">དེ་བཞིན་དུ་གཤིན་རྗེ་དང་ཆུ་ལྷ་དང་ལུས་ངན་དང་གནོད་སྦྱིན་དང་སྲིན་པོ་དང་ཤ་ཟ་དང་ལྟོ་འཕྱེ་ཆེན་པོ་ལ་སོགས་པ་སེམས་ཅན་སྲིད་པ་གསུམ་ལ་ཡང་དག་པར་གནས་པ་ཐམས་ཅད་དང་འགྲོ་བ་ཐམས་ཅད་དུ་གཏོགས་པ་དང་ཁམས་ཐམས་ཅད་ན་གནས་པ་དང་སེམས་ཅན་ཐམས་ཅད་ཀྱི་གདོན་དང་མ་མོ་དང་ཤ་རྗེན་ཟ་བ་དང་སྡིག་པ་ཅན་གྱི་སེམས་ཅན་ཐམས་ཅད་དང་ཐམས་ཅད་ཀྱི་ཕྱག་རྒྱ་དང་སྔགས་ཀྱང་ཐམས་ཅད་དུ་གསུངས་པ་ཡིན་ནོ། །</s>
  </p>
  <p id="6782">
    <s id="6782:1" flag="alternateSource">རིམ་གྱིས་སྦྱར་ཞིང་མཐར་གྱིས་ཐམས་ཅད་ཀྱི་ཐམས་ཅད་དུ་འགྱུར་གྱི་གཞན་དུ་ནི་མ་ཡིན་ནོ། །</s>
  </p>
  <p id="6783">
    <s id="6783:1" flag="alternateSource">དང་པོར་རེ་ཞིག་སྒྲུབ་པ་པོས་ཆོ་གའི་རྒྱལ་པོ་འདི་ལ་དེ་བཞིན་གཤེགས་པ་ལས་བྱུང་བའི་ཕྱག་རྒྱ་ཆེན་པོ་དང་ཕྱག་རྒྱ་དེའི་ཡན་ལག་ཏུ་གྱུར་པ་ལས་བྱུང་བ་དང་འཕགས་པ་ཀུན་ཏུ་བཟང་པོ་དང་མཐུ་ཆེན་ཐོབ་དང་དྲི་མ་མེད་པར་གྲགས་པ་དང་འཇམ་དཔལ་ཁྱོད་ཀྱི་ཨུཏྤ་ལའི་ཕྱག་རྒྱ་དང་བྱང་ཆུབ་སེམས་དཔའ་འདི་དག་གི་ཕྱག་རྒྱ་ཤར་དུ་མངོན་པར་བལྟས་ཏེ་</s>
  </p>
  <p id="6784">
    <s id="6784:1" flag="alternateSource">གནས་པ་དང་ཉི་མ་ལ་མངོན་དུ་བལྟས་ཏེ་</s>
  </p>
  <p id="6785">
    <s id="6785:1" flag="alternateSource">གནས་ནས</s>
  </p>
  <p id="6786">
    <s id="6786:1" flag="alternateSource">ཐོ་རངས་ལངས་ལ་གཙང་ཞིང་གཙང་བའི་གནས་ལ་གནས་ནས་</s>
  </p>
  <p id="6787">
    <s id="6787:1" flag="alternateSource">སྒྲུབ་པ་པོས་ངེས་པར་འདི་དག་གི་ཕྱག་རྒྱ་གང་ཡང་རུང་བ་བཅིངས་ལ་རང་གི་སྤྱི་བོའི་སྟེང་དུ་གཞག་པར་བྱའོ། །</s>
  </p>
  <p id="6788">
    <s id="6788:1" flag="alternateSource">འདི་དག་གང་ཡང་རུང་བའི་སྔགས་བརྒྱ་རྩ་བརྒྱད་བཟླས་པ་བྱས་ན་ནད་ཐམས་ཅད་ལས་རྣམ་པར་གྲོལ་བར་འགྱུར་རོ། །</s>
  </p>
  <p id="6789">
    <s id="6789:1" flag="alternateSource">ཚེ་རིང་བ་དང་བགེགས་ཐམས་ཅད་ཀྱིས་ཟིལ་གྱིས་གནོན་པར་མི་འགྱུར་རོ། །</s>
  </p>
  <p id="6790">
    <s id="6790:1" flag="alternateSource">སེམས་ཅན་ཐམས་ཅད་ཀྱིས་མི་ཚུགས་པར་འགྱུར་རོ། །</s>
  </p>
  <p id="6791">
    <s id="6791:1" flag="alternateSource">མྱུར་དུ་གྲུབ་པ་སྟེར་བར་འགྱུར་རོ། །</s>
  </p>
  <p id="6792">
    <s id="6792:1" flag="alternateSource">སངས་རྒྱས་ཐམས་ཅད་ཀྱིས་བྱིན་གྱིས་བརླབ་པར་འགྱུར་རོ། །</s>
  </p>
  <p id="6793">
    <s id="6793:1" flag="alternateSource">ངེས་པར་བྱང་ཆུབ་ལ་གཞོལ་བར་འགྱུར་རོ། །</s>
  </p>
  <p id="6794">
    <s id="6794:1" flag="alternateSource">བྱང་ཆུབ་ཀྱི་སྙིང་པོའི་བར་དུ་འཇམ་དཔལ་གཞོན་ནུར་གྱུར་པ་འདིའི་དགེ་བའི་བཤེས་གཉེན་དུ་འགྱུར་རོ། །</s>
  </p>
  <p id="6795">
    <s id="6795:1" flag="alternateSource">སྙིང་པོ་དང་ཕྱག་རྒྱར་འགྱུར་བ་དེ་ཡང་གང་ཞེ་ན། </s>
  </p>
  <p id="6796">
    <s id="6796:1" flag="alternateSource">དང་པོར་རེ་ཞིག་དཔའ་བོ་ཆེན་པོའི་ཕྱག་རྒྱ་བཅའ་བར་བྱ་སྟེ། </s>
  </p>
  <p id="6797">
    <s id="6797:1" flag="alternateSource">ལག་པ་གཉིས་སྦྱར་བར་བྱས་ལ་སོར་མོ་རྣམས་ནང་དུ་བསྡུས་ཏེ། </s>
  </p>
  <p id="6798">
    <s id="6798:1" flag="alternateSource">མཐེ་བོ་གཉིས་བཏེག་ལ་ཚིགས་གསུམ་པའི་ཆ་བཀུག་པ་འདི་ནི་དཔའ་བོ་ཆེན་པོའི་ཕྱག་རྒྱ་དེ་བཞིན་གཤེགས་པ་རྣམས་ཀྱིས་<ref folio="F.282.b"/>གསུངས་སོ། །</s>
  </p>
  <p id="6799">
    <s id="6799:1" flag="alternateSource">འདིར་སྔགས་ནི། ཨ་བཱི་ར་ཧཱུྃ་བཾ། </s>
    <s id="6799:2">སྔགས་འདི་དང་ཡང་དག་པར་ལྡན་ན་ཕྱག་རྒྱ་འདི་ནི་ལས་ཐམས་ཅད་བྱེད་པ་ཡིན་ནོ། །</s>
  </p>
  <p id="6800">
    <s id="6800:1" flag="alternateSource">ལག་པ་གཉིས་དེ་བཞིན་དུ་ཡང་དག་པར་སྦྱར་བ་བྱས་ལ་ཕྱིར་ཡང་རྣམ་པར་ཕྱེ་ཞིང་། ཀུན་ནས་སོར་མོ་རྣམས་པདྨ་ཁ་བྱེ་བ་ལྟར་བྱས་པ་འདི་ནི་ཁ་བྱེ་བ་ཞེས་བྱ་བའི་ཕྱག་རྒྱ་མཆོག་ཡིན་ཏེ</s>
  </p>
  <p id="6801">
    <s id="6801:1" flag="alternateSource">དང་པོའི་སངས་རྒྱས་ཀྱིས་རབ་ཏུ་བསྟན་ཏོ། །</s>
  </p>
  <p id="6802">
    <s id="6802:1" flag="alternateSource">འདིར་སྔགས་ནི། ཨོྃ་ག་ག་ན་སམྦྷ་བེ་དཱིཔྟ་དཱིཔྟ་ཛྭཱ་ལ་ཡ་ཛྭཱ་ལ་ཡ། བུདྡྷ་ཨ་དྷིཥྛི་ཏེ་བི་ཀཱ་སཱ་ཡ་སརྦ་བྷུ་ཏཱ་ནཱྃ། ཧཱུྃ་ཧཱུྃ་བི་ཀཱ་སི་ནི་ཕཊ་ཕཊ་སྭཱ་ཧཱ། </s>
    <s id="6802:2">འདི་ནི་པདྨ་ཁ་བྱེ་བའི་སྔགས་ཏེ</s>
  </p>
  <p id="6803">
    <s id="6803:1" flag="alternateSource">ཕྱག་རྒྱ་འདི་དང་ཡང་དག་པར་ལྡན་ན་ལས་ཐམས་ཅད་པར་འགྱུར་རོ། །</s>
  </p>
  <p id="6804">
    <s id="6804:1" flag="alternateSource">གདོན་ཞུགས་པ་ལ་སོགས་པ་ཡང་རབ་ཏུ་ཤེས་པ་ཡིན་ནོ། །</s>
  </p>
  <p id="6805">
    <s id="6805:1" flag="alternateSource">སྨྲ་བར་བྱེད་པར་འགྱུར་རོ། །</s>
  </p>
  <p id="6806">
    <s id="6806:1" flag="alternateSource">གདོན་གྱིས་ཟིན་པ་རྣམས་དང་ཤ་ཟ་སྡིག་པ་དང་ལྡན་པས་ཟིན་པ་དང་དུག་གིས་བརྒྱལ་བ་རྣམས་ལ་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་དེ་ཐམས་ཅད་བྱེད་དོ། །</s>
  </p>
  <p id="6807">
    <s id="6807:1" flag="alternateSource">འདི་ནི་མདོར་ན་རིག་པ་མེ་ཏོག་ཁ་བྱེ་བའི་ཕྱག་རྒྱ་དང་ལྡན་པར་བྱས་ན་དོན་ཐམས་ཅད་སྒྲུབ་པར་བྱེད་དོ། །</s>
  </p>
  <p id="6808">
    <s id="6808:1" flag="alternateSource">མ་གྲུབ་པ་ཉིད་ཀྱང་མྱུར་དུ་འགྲུབ་པར་འགྱུར་རོ། །</s>
  </p>
  <p id="6809">
    <s id="6809:1" flag="alternateSource">ལག་པ་གཉིས་སྦྱར་བ་བྱས་ལ་སོར་མོ་རྣམས་ནང་དུ་མཉམ་པར་བྱས་ཏེ་བཅུག་པ་ནི་སྙིང་པོའི་ཕྱག་རྒྱ་སྟེ། </s>
  </p>
  <p id="6810">
    <s id="6810:1" flag="alternateSource">སྙིང་པོས་ལན་བདུན་མངོན་པར་བསྔགས་ལ་བཀྲོལ་བར་བྱ་སྟེ། </s>
  </p>
  <p id="6811">
    <s id="6811:1" flag="alternateSource">དེ་བཞིན་དུ་ཐམས་ཅད་དུ་ཡང་བྱའོ། །</s>
  </p>
  <p id="6812">
    <s id="6812:1" flag="alternateSource">འདིར་སྔགས་ནི། ཨོྃ་གོ་ད་རོ་བཱི་ར་སྭཱ་ཧཱ། </s>
    <s id="6812:2">དེ་བཞིན་གཤེགས་པའི་སྙིང་པོའོ། །</s>
  </p>
  <p id="6813">
    <s id="6813:1" flag="alternateSource">ལག་པ་དེ་ཉིད་ཁུ་ཚུར་དུ་བྱ་སྟེ་སོར་མོ་རྣམས་བརྐྱང་ལ་སོར་མོའི་རྩེ་མོ་ཕན་ཚུན་སྤྲད་ཅིང་ནང་དུ་སྟོང་པ་ནི་གཙུག་ཏོར་གྱི་ཕྱག་རྒྱའོ། །</s>
  </p>
  <p id="6814">
    <s id="6814:1" flag="alternateSource">འདིར་སྔགས་ནི། ཨོྃ་ཨོྃ་བནྡྷ་སྭཱ་ཧཱ། </s>
    <s id="6814:2">འདི་ནི་ལས་ཐམས་ཅད་བྱེད་པ་སྟེ། </s>
  </p>
  <p id="6815">
    <s id="6815:1" flag="alternateSource">ལག་པ་གཡས་པའི་མཐེ་བོ་བཏེག་ལ་ཁུ་ཚུར་བཅངས་པ་ནི་འཁར་གསིལ་གྱི་ཕྱག་རྒྱའོ། །</s>
  </p>
  <p id="6816">
    <s id="6816:1" flag="alternateSource">འདིར་སྔགས་ནི། ཨོྃ་དྷུ་ན་ཛི་ཏ་ར་ཎཱི་ནཱྃ་ཧཱུྃ། </s>
    <s id="6816:2">འཁར་གསིལ་གྱི་སྔགས་ནི་ལས་ཐམས་ཅད་པའོ། །</s>
  </p>
  <p id="6817">
    <s id="6817:1" flag="alternateSource">འདི་ཉིད་ཀྱི་ཕྱག་རྒྱ་དང་ལྡན་པས་ལག་པ་གཡོན་པ་ཆོས་གོས་ལ་འཛིན་པར་བྱས་པ་ནི་ཆོས་གོས་ཀྱི་ཕྱག་རྒྱའོ། །</s>
  </p>
  <p id="6818">
    <s id="6818:1" flag="alternateSource">འདིར་སྔགས་ནི། ཨོྃ་རཀྵ་རཀྵ་སརྦ་བུདྡྷ་ཨ་དྷིཥྛི་ཏ་ད་མ་ཙཱི་བ་ར་སྭཱ་ཧཱ། </s>
    <s id="6818:2">དེ་བཞིན་གཤེགས་པའི་ཆོས་གོས་ཀྱི་སྔགས་སོ། །</s>
  </p>
  <p id="6819">
    <s id="6819:1" flag="alternateSource">འདི་ཉིད་ཀྱི་ཕྱག་རྒྱ་དང་ལྡན་པར་བྱས་ན་ལས་ཐམས་ཅད་བྱེད་<ref folio="F.283.a"/>པར་འགྱུར་རོ། །</s>
  </p>
  <p id="6820">
    <s id="6820:1" flag="alternateSource">གོས་ལ་མངོན་པར་བསྔགས་ནས་གོས་བགོས་ན་བསྲུང་བ་ཆེན་པོ་བྱས་པར་འགྱུར་རོ། །</s>
  </p>
  <p id="6821">
    <s id="6821:1" flag="alternateSource">གདོན་ཐམས་ཅད་དང་མ་མོ་དང་ཤ་ཟ་དང་ཤ་རློན་ཟ་བ་དང་སྡིག་པ་ཅན་རྣམས་དང་བགེགས་ཐམས་ཅད་ཀྱང་མཐོང་བ་ཙམ་གྱིས་རབ་ཏུ་འབྱེར་རོ། །</s>
  </p>
  <p id="6822">
    <s id="6822:1" flag="alternateSource">མཐེ་བོ་གཡས་གཡོན་དང་མཐེའུ་ཆུང་གཉིས་ཕན་ཚུན་སྤྲད་པ་བྱས་ལ་ལག་པའི་ཁ་སྦྱར་ཐུར་དུ་བསྟན་པ་ནི་ལྷུང་བཟེད་ཀྱི་ཕྱག་རྒྱའོ། །</s>
  </p>
  <p id="6823">
    <s id="6823:1" flag="alternateSource">འདིར་སྔགས་ནི། ཨོྃ་ལོ་ཀ་བཱ་ལ་ཨ་དྷིཥྛི་ཏཾ་བ་ར་དྷཱ་རཱ་ཡ། མ་ཧཱ་ནུ་བྷ་བ་ནུ་དྷ་བཱ་ཏྲཱ་སྭཱ་ཧཱ། </s>
    <s id="6823:2">ཕྱག་རྒྱ་འདི་དང་སྔགས་འདི་ཡང་དག་པར་ལྡན་པར་བྱས་ན་</s>
  </p>
  <p id="6824">
    <s id="6824:1" flag="alternateSource">ལས་ཐམས་ཅད་བྱེད་དོ། །</s>
  </p>
  <p id="6825">
    <s id="6825:1" flag="alternateSource">ཁ་ཟས་ཟ་བའི་དུས་སུ་དྲན་པར་བྱས་ན་སྦྱར་བའི་དུག་ཐམས་ཅད་ནུས་པ་མེད་པར་འགྱུར་རོ། །</s>
  </p>
  <p id="6826">
    <s id="6826:1" flag="alternateSource">ལག་པ་གཉིས་ཁུ་ཚུར་བཅང་ལ་མཛུབ་མོ་གཉིས་དང་གུང་མོ་བཀུག་པ་འདི་ནི་ཡིད་བཞིན་གྱི་ནོར་བུའི་ཕྱག་རྒྱའོ། །</s>
  </p>
  <p id="6827">
    <s id="6827:1" flag="alternateSource">འདིར་སྔགས་ནི། ཨོྃ་ཏེ་ཛོ་ཛྭཱ་ལ་སརྦ་ཨརྠ་སཱ་དྷ་ཀ་སིད་དྷྱ་ཙིན་ཏཱ་མ་ཎི་རཏྣ་ཧཱུྃ། </s>
    <s id="6827:2">ནོར་བུ་རིན་པོ་ཆེའི་སྔགས་སོ། །</s>
  </p>
  <p id="6828">
    <s id="6828:1" flag="alternateSource">ཕྱག་རྒྱ་འདི་ཉིད་དང་ཡང་དག་པར་ལྡན་ན་ལས་ཐམས་ཅད་བྱེད་ཅིང་དགེ་བ་ཡིན་ནོ། །</s>
  </p>
  <p id="6829">
    <s id="6829:1" flag="alternateSource">རྒྱན་གྱི་ཁྱད་པར་ཐམས་ཅད་ལ་འདི་ཉིད་ཀྱིས་མངོན་པར་བསྔགས་ཏེ་རྒྱན་དུ་བྱས་ན་བདག་ཉིད་ལ་བསྲུང་བ་ཆེན་པོ་བྱས་པར་འགྱུར་རོ། །</s>
  </p>
  <p id="6830">
    <s id="6830:1" flag="alternateSource">མཆོག་ཏུ་སྐལ་བ་བཟང་པོ་དང་ལྡན་པར་འགྱུར་རོ། །</s>
  </p>
  <p id="6831">
    <s id="6831:1" flag="alternateSource">གོ་ཆ་ལ་མངོན་པར་བསྔགས་ཏེ་རང་ཉིད་ཀྱིས་བགོ་བར་བྱས་ནས་གཡུལ་དུ་འཇུག་ན། </s>
  </p>
  <p id="6832">
    <s id="6832:1" flag="alternateSource">འདི་ནི་ལུས་ལ་མཚོན་གྱིས་མི་ཕོག་ཅིང་མི་ཚུགས་པར་འགྱུར་རོ། །</s>
  </p>
  <p id="6833">
    <s id="6833:1" flag="alternateSource">དགྲ་ཐམས་ཅད་ཀྱི་རང་གི་དཔུང་འབྱེད་པར་བྱེད་ཅིང་ཕ་རོལ་གྱི་སྡེ་ཡང་རབ་ཏུ་གནོན་པར་བྱེད་དེ། </s>
  </p>
  <p id="6834">
    <s id="6834:1" flag="alternateSource">དེ་ལ་སོགས་པ་ཚད་མེད་པའི་ལས་མ་གྲུབ་པ་ཉིད་ཀྱང་གྲུབ་པར་བྱེད་དོ། །</s>
  </p>
  <p id="6835">
    <s id="6835:1" flag="alternateSource">རིན་པོ་ཆེ་པདྨ་རཱ་ག་དང་མརྒད་ཏ་ལ་སོགས་པ་གང་ཡང་རུང་བའི་རིན་པོ་ཆེའི་ཁྱད་པར་བླངས་ལ། བརྒྱ་རྩ་བརྒྱད་མངོན་པར་བསྔགས་པ་བྱས་ནས་</s>
  </p>
  <p id="6836">
    <s id="6836:1" flag="alternateSource">རྒྱལ་མཚན་གྱི་རྩེ་མོའམ་རང་གི་མགོ་བོའམ་གླང་པོ་ཆེའི་མཆོག་མར་བཅིང་བ་བྱས་ནས་</s>
  </p>
  <p id="6837">
    <s id="6837:1" flag="alternateSource">གཡུལ་གྱི་ཐོག་མར་ཞུགས་ན་</s>
  </p>
  <p id="6838">
    <s id="6838:1" flag="alternateSource">ངེས་པར་ཕ་རོལ་གྱི་དཔུང་དང་འཐབ་པ་མེད་པ་ཁོ་ནར་མཐོང་བས་འཇིགས་པར་འགྱུར་བའམ་རྨུགས་པ་ཆེན་པོ་ཉིད་དུ་འགྱུར་བའམ་བདག་པོ་དཔུང་དང་བཅས་པ་དེ་དག་རབ་ཏུ་འབྱེར་བར་འགྱུར་རོ། །</s>
  </p>
  <p id="6839">
    <s id="6839:1" flag="alternateSource">སོར་མོ་རྣམས་ཕན་ཚུན་བསྡུས་ནས་</s>
  </p>
  <p id="6840">
    <s id="6840:1" flag="alternateSource">ཁུ་ཚུར་དུ་བྱས་ལ་སོར་མོ་གུང་མོའི་གནས་ཀྱི་གསུམ་པའི་ཚིགས་ཀྱི་ཆ་ལ་མཛུབ་<ref folio="F.283.b"/>མོའི་རྩེ་མོ་བཀུག་པ་འདི་ནི་ཆོས་ཀྱི་འཁོར་ལོའི་ཕྱག་རྒྱའོ། །</s>
  </p>
  <p id="6841">
    <s id="6841:1" flag="alternateSource">འདིར་སྔགས་ནི། ཨོྃ་ཙྪིནྡྷ་ཙྪིནྡྷ་ཧ་ན་ད་ཧ། ཙཀྲ་དཱིཔྟ་ཧཱུྃ། ཆོས་ཀྱི་འཁོར་ལོའི་སྔགས་སོ། །</s>
  </p>
  <p id="6842">
    <s id="6842:1" flag="alternateSource">རྐང་པ་གཡོན་པ་བཏེག་ལ་རྐང་པ་གཡས་པས་ལ་བཞག་སྟེ། </s>
  </p>
  <p id="6843">
    <s id="6843:1" flag="alternateSource">གཡོན་པའི་རྐང་པའི་བོལ་གྱིས་གཡས་པ་བརྐྱང་བའི་བརླ་ལ་བཞག་ལ། ལག་པ་གཡས་པས་བརྡེག་པའི་ཚུལ་དུ་ང་རྒྱལ་གྱིས་བརྟན་པར་བྱས་པ་འདི་ནི་གཞན་གྱིས་མི་ཐུབ་པའི་ཕྱག་རྒྱའོ། །</s>
  </p>
  <p id="6844">
    <s id="6844:1" flag="alternateSource">འདིར་སྔགས་ནི། ཨོྃ་ཧུ་ལུ་ཧུ་ལུ་ཙཎྜ་ལི་མ་ཏང་གི་སྭཱ་ཧཱ། གཞན་གྱིས་མི་ཐུབ་པའི་སྔགས་སོ། །</s>
  </p>
  <p id="6845">
    <s id="6845:1" flag="alternateSource">ཆོས་ཀྱི་འཁོར་ལོ་དང་གཞན་གྱིས་མི་ཐུབ་པའི་སྔགས་འདི་དག་ཉིད་དང་ཡང་དག་པར་ལྡན་པས་ལས་ཐམས་ཅད་པར་འགྱུར་རོ། །</s>
  </p>
  <p id="6846">
    <s id="6846:1" flag="alternateSource">མདོར་ན་སྡུག་བསྔལ་ཐམས་ཅད་ངེས་པར་གཅོད་པར་བྱེད་དོ། །</s>
  </p>
  <p id="6847">
    <s id="6847:1" flag="alternateSource">ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6848">
    <s id="6848:1" flag="alternateSource">ལག་པ་གཡོན་པ་བརླའི་སྟེང་དུ་དཀུར་བརྟེན་ལ། ལག་པ་གཡས་པས་ཆོས་སྟོན་པའི་ཕྱག་རྒྱ་ནི་དེ་བཞིན་གཤེགས་པའི་མདུང་གི་ཕྱག་རྒྱ་ཡིན་ནོ། །</s>
  </p>
  <p id="6849">
    <s id="6849:1" flag="alternateSource">འདིར་སྔགས་ནི། ཨོྃ་བི་ཛ་ཡེ་མ་ཧཱ་ཤ་ཀ་ཏི་དྷུ་ར་དྷ་རི་ཧཱུྃ་ཕཊ། བི་ཛ་ཡི་ནི་ཕཊ། མང་ག་ལཱ་ཡ་ཕཊ། དེ་བཞིན་གཤེགས་པའི་མདུང་གི་སྔགས་སོ། །</s>
  </p>
  <p id="6850">
    <s id="6850:1" flag="alternateSource">འདི་ཉིད་ཀྱི་ཕྱག་རྒྱ་དང་ཡང་དག་པར་ལྡན་ན་ལས་ཐམས་ཅད་པར་འགྱུར་རོ། །</s>
  </p>
  <p id="6851">
    <s id="6851:1" flag="alternateSource">བགེགས་ཐམས་ཅད་དང་མ་རུངས་པ་ཐམས་ཅད་དང་དགྲ་ཐམས་ཅད་དང་ལྷ་དང་བཅས་པ་ཡང་རེངས་པར་བྱེད་དོ། །</s>
  </p>
  <p id="6852">
    <s id="6852:1" flag="alternateSource">འདིའི་ཡོན་ཏན་ནི་མཐའ་ཡས་ཏེ་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6853">
    <s id="6853:1" flag="alternateSource">ལག་པའི་སོར་མོ་རྣམས་ཕན་ཚུན་དེ་བཞིན་དུ་བྱས་ལ། ལག་པ་གཉིས་བཀན་ཏེ་མཛུབ་མོ་གཉིས་ཀྱི་རྩེ་མོ་སྦྱར་ལ་དེ་ཉིད་བཟློགས་ལ་ཐུར་དུ་བསྟན་ཏེ་</s>
  </p>
  <p id="6854">
    <s id="6854:1" flag="alternateSource">དཔྲལ་བར་བཞག་པ་འདི་ནི་སངས་རྒྱས་བཅོམ་ལྡན་འདས་དང་པོའི་སངས་རྒྱས་ཀྱི་མཛོད་སྤུའི་ཕྱག་རྒྱར་གསུངས་སོ། །</s>
  </p>
  <p id="6855">
    <s id="6855:1" flag="alternateSource">འདིར་སྔགས་ནི། ན་མཿསརྦ་ཏ་ཐཱ་ག་ཏེ་བྷྱཿ། ཨདྷ་ཏེ་བྷྱཿ། སཾམྱཀྶཾ་བུདྡྷེ་བྷྱཿ། ཧེ་ཧེ་བནྡྷ་བནྡྷ་ཏིཥྛ་ཏིཥྛ་དྷཱ་ར་ཡ་དྷཱ་ར་ཡ། ནི་རུནྡྷ་ནི་རུནྡྷ། ཨཱུརྞ་མ་ཎི་སྭཱ་ཧཱ། </s>
    <s id="6855:2">དེ་བཞིན་གཤེགས་པའི་མཛོད་སྤུའི་སྔགས་འདི་ཉིད་ཀྱི་ཕྱག་རྒྱ་དང་། ཡང་དག་པར་ལྡན་ན་</s>
  </p>
  <p id="6856">
    <s id="6856:1" flag="alternateSource">ལས་ཐམས་ཅད་པར་འགྱུར་རོ། །</s>
  </p>
  <p id="6857">
    <s id="6857:1" flag="alternateSource">གི་ཝང་གི་ལྡེ་གུས་དཔྲལ་བ་ལ་ཐིག་ལེར་བྱས་ལ་སྔགས་བཟླས་ན་དགྲའི་ནང་དུ་ཞུགས་ཀྱང་མི་ཚུགས་པར་འགྱུར་རོ། །</s>
  </p>
  <p id="6858">
    <s id="6858:1" flag="alternateSource"><ref folio="F.284.a"/>མ་རུངས་པ་ཐམས་ཅད་ཀྱིས་ཀྱང་མི་འཚེ་བར་འགྱུར་རོ། །</s>
  </p>
  <p id="6859">
    <s id="6859:1" flag="alternateSource">གཡུལ་གྱི་ནང་དུ་ཞུགས་ན་ཡང་མཐོང་བ་ཙམ་གྱིས་གཞན་གྱི་སྡེ་འཇིག་པར་བྱེད་དོ། །</s>
  </p>
  <p id="6860">
    <s id="6860:1" flag="alternateSource">མ་མཐོང་ཡང་ལས་ཚད་མེད་པ་བྱེད་པར་འགྱུར་རོ། །</s>
  </p>
  <p id="6861">
    <s id="6861:1" flag="alternateSource">སངས་རྒྱས་བཅོམ་ལྡན་འདས་ཚད་མེད་པས་ཀྱང་གསུངས་སོ། །</s>
  </p>
  <p id="6862">
    <s id="6862:1" flag="alternateSource">རྒྱུན་མི་ཆད་པར་ཕན་ཚུན་ཐལ་མོ་སྦྱར་བ་བྱས་ལ་མཛུབ་མོ་གཉིས་ཕན་ཚུན་རྩེ་སྤྲད་ལ། </s>
    <s id="6862:2">ཚིགས་བར་མ་བཀུག་ཅིང་མཐེ་བོ་གཉིས་ཀྱང་བཀུག་པ་འདི་ནི་དེ་བཞིན་གཤེགས་པའི་སྤྱན་གྱི་ཕྱག་རྒྱའོ། །</s>
  </p>
  <p id="6863">
    <s id="6863:1" flag="alternateSource">འདིར་སྔགས་ནི། ཨོྃ་རུ་རུ་སྥུ་རུ་ཛྭཱ་ལ་ཏིཥྛ་སིདྡྷ་ལོ་ཙ་ནི་སརྦཱརྠ་སཱ་དྷ་ནི་སྭཱ་ཧཱ། </s>
    <s id="6863:2">འདི་ནི་དེ་བཞིན་གཤེགས་པའི་སྤྱན་གྱི་སྔགས་སོ། །</s>
  </p>
  <p id="6864">
    <s id="6864:1" flag="alternateSource">འདི་ཉིད་ཀྱི་ཕྱག་རྒྱ་དང་ཡང་དག་པར་ལྡན་པས་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6865">
    <s id="6865:1" flag="alternateSource">མིག་གཉིས་ལ་མངོན་པར་བསྔགས་ཏེ་དགྲའི་ནང་དུ་ཞུགས་ན། </s>
  </p>
  <p id="6866">
    <s id="6866:1" flag="alternateSource">དགྲ་རྣམས་མཐོང་བ་ཙམ་གྱིས་བྱམས་པའི་སེམས་དང་ཕན་པའི་བསམ་པ་དང་ལྡན་པར་འགྱུར་རོ། །</s>
  </p>
  <p id="6867">
    <s id="6867:1" flag="alternateSource">བཤེས་གཉེན་ཉིད་དུའང་ལྡོག་པར་འགྱུར་ཏེ་གྲོགས་ཉིད་དུའང་སྒྲུབ་པར་བྱེད་དོ། །</s>
  </p>
  <p id="6868">
    <s id="6868:1" flag="alternateSource">ཡང་ན་གཡུལ་གྱི་ཐོག་མར་མིག་གཉིས་ལ་མངོན་པར་བསྔགས་ནས་ཕ་རོལ་གྱི་དཔུང་ལ་བལྟས་ན། </s>
  </p>
  <p id="6869">
    <s id="6869:1" flag="alternateSource">ཞི་བའི་སེམས་དང་ལྡན་པར་འགྱུར་ཞིང་མཚོན་བརྡེག་པར་རབ་ཏུ་ནུས་པ་མ་ཡིན་ནོ། །</s>
  </p>
  <p id="6870">
    <s id="6870:1" flag="alternateSource">འཐབ་པ་མེད་པ་ཉིད་དུའང་ལྡོག་པར་འགྱུར་ཏེ། </s>
  </p>
  <p id="6871">
    <s id="6871:1" flag="alternateSource">གྲོགས་ཉིད་དུའང་རབ་ཏུ་སྒྲུབ་པར་བྱེད་དོ། །</s>
  </p>
  <p id="6872">
    <s id="6872:1" flag="alternateSource">ལག་པ་གཉིས་ཀྱི་སོར་མོ་དེ་བཞིན་དུ་གླེགས་བམ་ལྟ་བུར་ཕན་ཚུན་གྱི་རྩེ་མོ་སྦྱར་ལ། ཐད་ཀར་བཞག་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ཕྱག་རྒྱའོ། །</s>
  </p>
  <p id="6873">
    <s id="6873:1" flag="alternateSource">འདིར་སྔགས་ནི། ན་མོ་བྷ་ག་བ་ཏེ་ཙུ་རུ་དརྴ་ནེ་ཨོྃ་ཐཱ། </s>
    <s id="6873:2">འདི་ནི་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས་སོ། །</s>
  </p>
  <p id="6874">
    <s id="6874:1" flag="alternateSource">འདི་ཉིད་ཀྱི་ཕྱག་རྒྱ་དང་ཡང་དག་པར་ལྡན་ན་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6875">
    <s id="6875:1" flag="alternateSource">སྔགས་འདི་བཟླས་ནས་སྙིང་ལ་བྱུགས་ཤིང་མྱངས་ན་དྲན་པ་དང་ལྡན་པར་འགྱུར་རོ། །</s>
  </p>
  <p id="6876">
    <s id="6876:1" flag="alternateSource">དགྲ་མ་རུངས་པའི་ནང་དུ་བཟླས་པ་བྱས་ན་དེ་དག་གི་སེམས་འཕྲོག་པར་འགྱུར་རོ། །</s>
  </p>
  <p id="6877">
    <s id="6877:1" flag="alternateSource">ཡང་ན་གཡུལ་གྱི་ནང་དུ་རྐང་གཉིས་དང་། རྐང་བཞི་ལ་སོགས་པ་ཕྱིར་རྒོལ་བ་ཐམས་ཅད་རྣམ་པར་རྨོངས་པར་བྱེད་པའམ་སེམས་རྣམ་པར་གཡེངས་པར་བྱེད་པར་འགྱུར་རོ། །</s>
  </p>
  <p id="6878">
    <s id="6878:1" flag="alternateSource">མདོར་ན་བཅོམ་ལྡན་འདས་མ་འདི་ནི་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་ལས་ཐམས་ཅད་བྱེད་པར་<ref folio="F.284.b"/>འགྱུར་རོ། །</s>
  </p>
  <p id="6879">
    <s id="6879:1" flag="alternateSource">མདོར་ན་ཡོན་ཏན་མཐའ་ཡས་པ་དང་འདིའི་ལས་མཐའ་ཡས་པར་འགྱུར་རོ། །</s>
  </p>
  <p id="6880">
    <s id="6880:1" flag="alternateSource">དེ་བཞིན་གཤེགས་པ་རྣམས་ཀྱི་ཕྱག་རྒྱ་དང་སྔགས་ནི་མཐའ་ཡས་པར་འགྱུར་ཏེ། </s>
  </p>
  <p id="6881">
    <s id="6881:1" flag="alternateSource">ཇི་ལྟར་དེ་བཞིན་གཤེགས་པ་རྣམས་ཀྱི་འཁོར་འདུས་པའི་ལེའུར་གསུངས་པ་དེ་བཞིན་དུ་སྔགས་དང་ཕྱག་རྒྱ་ཐམས་ཅད་ལ་ཡང་རབ་ཏུ་སྦྱར་བར་བྱའོ། །</s>
  </p>
  <p id="6882">
    <s id="6882:1" flag="alternateSource">ཡང་ན་གཞན་དག་ཏུ་སྔགས་དང་ཕྱག་རྒྱའི་ཆོ་ག་གྲངས་མེད་པར་འགྱུར་བ་དེ་དག་ཀྱང་ཆོ་གའི་རྒྱལ་པོ་འདིར་ངེས་པར་སྦྱར་བར་བྱའོ། །</s>
  </p>
  <p id="6883">
    <s id="6883:1" flag="alternateSource">དེ་བཞིན་དུ་པདྨའི་རིགས་ལ་པདྨའི་ཕྱག་རྒྱ་དང་ལྡན་པའི་སྔགས་སུ་འགྱུར་ཏེ། </s>
  </p>
  <p id="6884">
    <s id="6884:1" flag="alternateSource">ཨོྃ་ཛི་ཛི་ཛི་ནཱཾ་ག་ཏཾ་ཡ་ཏེ་དི་ནེ་སྭཱ་ཧཱ། </s>
    <s id="6884:2">སྔགས་འདི་ནི་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གི་པདྨའི་ཕྱག་རྒྱ་དང་ཡང་དག་པར་ལྡན་ན་</s>
  </p>
  <p id="6885">
    <s id="6885:1" flag="alternateSource">ལས་ཐམས་ཅད་པར་འགྱུར་རོ། །</s>
  </p>
  <p id="6886">
    <s id="6886:1" flag="alternateSource">འདི་བཟླས་ན་པདྨའི་རིགས་ཐམས་ཅད་བཟླས་པ་ཡིན་ནོ། །</s>
  </p>
  <p id="6887">
    <s id="6887:1" flag="alternateSource">འདི་གྲུབ་ན་པདྨའི་རིགས་ཐམས་ཅད་གྲུབ་པར་འགྱུར་རོ། །</s>
  </p>
  <p id="6888">
    <s id="6888:1" flag="alternateSource">དེ་ནས་གོས་དཀར་མོའི་རིག་པ་ཆེན་པོ་གང་ཡིན་པ་དེའི་སྔགས་ནི། </s>
    <s id="6888:2">ཨོྃ་ཨ་ཀ་ཊེ་བི་ཀ་ཊེ་ནི་ཀ་ཊེ། ཀ་ཊྃ་ཀ་ཊེ་སྭཱ་ཧཱ། </s>
    <s id="6888:3">རང་གི་ཕྱག་རྒྱའམ་པདྨའི་ཕྱག་རྒྱ་སྦྱར་ན་</s>
  </p>
  <p id="6889">
    <s id="6889:1" flag="alternateSource">ལས་ཐམས་ཅད་པར་འགྱུར་རོ། །</s>
  </p>
  <p id="6890">
    <s id="6890:1" flag="alternateSource">དུར་ཁྲོད་ཐམས་ཅད་དུ་སོང་ནས་བསྲུང་བ་ཡང་བྱའོ། །</s>
  </p>
  <p id="6891">
    <s id="6891:1" flag="alternateSource">དེ་བཞིན་དུ་སྒྲོལ་མ་དང་ཁྲོ་གཉེར་ཅན་དང་སྐུལ་བྱེད་མ་དང་རྟ་མགྲིན་ལའང་སྦྱར་བར་བྱའོ། །</s>
  </p>
  <p id="6892">
    <s id="6892:1" flag="alternateSource">རིག་པ་འདུས་པའི་ལེའུར་གང་གསུངས་པའི་པདྨའི་རིགས་གྲངས་མེད་པ་ཐམས་ཅད་ཀྱང་འདིར་སྦྱར་བར་བྱའོ། །</s>
  </p>
  <p id="6893">
    <s id="6893:1" flag="alternateSource">ཕྱག་རྒྱ་དང་སྔགས་ཀྱི་ཆོ་ག་རྒྱ་ཆེར་པདྨ་དག་ཀྱང་སྦྱར་བར་བྱའོ། །</s>
  </p>
  <p id="6894">
    <s id="6894:1" flag="alternateSource">དེ་བཞིན་དུ་རྡོ་རྗེའི་རིགས་ཀྱི་རྡོ་རྗེའི་ཕྱག་རྒྱ་དང་བཅས་པ་ཡིན་ནོ། །</s>
  </p>
  <p id="6895">
    <s id="6895:1" flag="alternateSource">འདིར་ཡང་སྔགས་ནི། ཨོྃ་ཀུ་ལཾ་བ་རི་བནྡྷ་བནྡྷ་ཧཱུྃ་ཕཊ། </s>
    <s id="6895:2">འདི་ནི་མཱ་མ་ཀཱི་ཞེས་བྱ་བའི་རིག་པ་ཆེན་མོ་ལས་ཐམས་ཅད་བྱེད་པར་སངས་རྒྱས་ཐམས་ཅད་ཀྱིས་བསྟན་ཏོ། །</s>
  </p>
  <p id="6896">
    <s id="6896:1" flag="alternateSource">སྔར་རབ་ཏུ་སྦྱར་བའི་ཕྱག་རྒྱ་དང་རིག་པ་ཆེན་མོ་མཱ་མ་ཀཱི་དང་ཡང་དག་པར་ལྡན་ན་སྒྲུབ་པ་པོ་འདོད་པ་བཞིན་དུ་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6897">
    <s id="6897:1" flag="alternateSource">གླེང་གཞིའི་ལེའུ་སྔར་བསྟན་པའི་ཕྱག་ན་རྡོ་རྗེའི་འཁོར་རྡོ་རྗེའི་རིགས་མ་ལུས་པ་ཐམས་ཅད་ཀྱི་ཕྱག་རྒྱ་དང་སྔགས་དང་ལྡན་པ་ཡང་འདིར་རབ་ཏུ་སྦྱར་བར་བྱའོ། །</s>
  </p>
  <p id="6898">
    <s id="6898:1" flag="alternateSource">དེ་བཞིན་དུ་གླང་པོའི་རིགས་ལ་གླང་པོའི་སྤོས་ཀྱི་བྱང་ཆུབ་སེམས་དཔའི་སྔགས་སུ་འགྱུར་<ref folio="F.285.a"/>བ་ནི། </s>
    <s id="6898:2">ཨོྃ་ག་ཛ་ཨ་ཧྭ་ཡེ་ཧཱུྃ་ཁེ་ཙ་ར་སྭཱ་ཧཱ། </s>
    <s id="6898:3">སྔར་བསྟན་པའི་ཕྱག་རྒྱ་དང་ཡང་དག་པར་ལྡན་ན་</s>
  </p>
  <p id="6899">
    <s id="6899:1" flag="alternateSource">ལས་ཐམས་ཅད་པར་འགྱུར་ཏེ</s>
  </p>
  <p id="6900">
    <s id="6900:1" flag="alternateSource">སྔ་མ་དེ་བཞིན་དུ་ཐམས་ཅད་གླང་པོའི་རིགས་ལ་གྲུབ་པར་འགྱུར་རོ། །</s>
  </p>
  <p id="6901">
    <s id="6901:1" flag="alternateSource">དེ་བཞིན་དུ་ཀུན་ཏུ་བཟང་པོའི་སྔགས་ནི། ཨོྃ་ས་མ་ཡ་ས་མ་ཛིན་སུ་ར་ཏ་མཱ་བི་ལཾ་བ་ཧཱུྃ་ཕཊ། </s>
    <s id="6901:2">མཐུ་ཆེན་ཐོབ་ཀྱི་སྔགས་ནི། ཨོྃ་ཏིཥྛ་ཏིཥྛ་མ་ཧཱ་སྠཱ་མ་ག་ཏ་བོ་དྷི། ས་མ་ཡ་མ་ནུ་སྨ་ར་ཧཱུྃ་ཕཊ་ཕཊ་སྭཱ་ཧཱ། དྲི་མ་མེད་པར་གྲགས་པའི་སྔགས་ནི། ཨོྃ་བི་མ་ལེ་བི་མ་ལེ་བི་མ་ལ་མུརྟེ། ཨོྃ་དྷ་ཀ་དྷ་ཀ་ས་མ་ཡ་མ་ནུ་སྨ་ར་སྭཱ་ཧཱ། </s>
    <s id="6901:3">ནམ་མཁའ་མཛོད་ཀྱི་སྔགས་ནི། བྱང་ཆུབ་སེམས་དཔའ་ཐམས་ཅད་ཀྱི་ཕྱག་རྒྱ་དང་ཡང་དག་པར་ལྡན་ན་</s>
  </p>
  <p id="6902">
    <s id="6902:1" flag="alternateSource">ལས་ཐམས་ཅད་པར་འགྱུར་རོ། །</s>
  </p>
  <p id="6903">
    <s id="6903:1" flag="alternateSource">དེ་བཞིན་དུ་ངན་སོང་ཀུན་སྤོང་དང་རྟག་ཏུ་ངུ་དང་སའི་སྙིང་པོ་དང་རིན་ཆེན་ལག་པ་དང་བྱམས་པ་ལ་སོགས་པ་ས་བཅུ་རབ་ཏུ་ཐོབ་པ་རྣམས་དང་བྱང་ཆུབ་སེམས་དཔའ་ཆེན་པོ་རྣམས་དང་བྱང་ཆུབ་སེམས་དཔའ་རྣམས་ཀྱང་གྲངས་མེད་ཅིང་ཕྱག་རྒྱ་དང་སྔགས་ཀྱང་གྲངས་མེད་པར་འགྱུར་ཏེ</s>
  </p>
  <p id="6904">
    <s id="6904:1" flag="alternateSource">དེ་དག་ཀྱང་ཆོ་གའི་རྒྱལ་པོ་འདི་ལ་རབ་ཏུ་སྦྱར་བ་བྱ་བར་འགྱུར་རོ། །</s>
  </p>
  <p id="6905">
    <s id="6905:1" flag="alternateSource">འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཀྱི་ཤིན་ཏུ་རྒྱ་ཆེ་བ་དང་བཅས་པའི་སྔགས་དང་ཕྱག་རྒྱ་ཐམས་ཅད་ཀྱི་ཆོ་ག་རྒྱ་ཆེ་བ་དང་དམ་ཚིག་ཆེན་པོ་དང་དམ་ཚིག་ལ་རབ་ཏུ་ཞུགས་པ་ཆོ་ག་དང་ཆོ་གའི་རྣམ་པ་ཐམས་ཅད་ཀྱི་བྱེ་བྲག་ཆོ་གའི་རྒྱལ་པོ་འདིར་གསུངས་ཏེ</s>
  </p>
  <p id="6906">
    <s id="6906:1" flag="alternateSource">སྔགས་ཐམས་ཅད་ཀྱང་འདི་ལ་སྒྲུབ་པ་བྱར་རུང་བ་ཡིན་ནོ། །</s>
  </p>
  <p id="6907">
    <s id="6907:1" flag="alternateSource">དེ་བཞིན་དུ་རིན་པོ་ཆེའི་རིགས་དང་གནོད་སྦྱིན་གྱི་རིགས་དང་ལྷའི་རིགས་དག་ལ་ཡང་སྔགས་དང་རྒྱུད་དང་ཕྱག་རྒྱ་ཐམས་ཅད་རབ་ཏུ་སྦྱར་བ་འདིར་བསྟན་པ་ཡིན་ནོ། །</s>
  </p>
  <p id="6908">
    <s id="6908:1" flag="alternateSource">རིགས་གཅིག་ཁོ་ནར་འགྱུར་ཞིང་གཞན་དུ་མ་ཡིན་པ་ནི་འདི་ལྟ་སྟེ། </s>
  </p>
  <p id="6909">
    <s id="6909:1" flag="alternateSource">དེ་བཞིན་གཤེགས་པའི་རིགས་ཏེ་དེ་ཡང་འཇམ་དཔལ་གཞོན་ནུ་དེ་བཞིན་གཤེགས་པའི་རིགས་སུ་བལྟ་བར་བྱ་སྟེ། </s>
  </p>
  <p id="6910">
    <s id="6910:1" flag="alternateSource">སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། འཕགས་པ་ཉན་ཐོས་དང་། རང་སངས་རྒྱས་དང་། </s>
    <s id="6910:2">འཇིག་རྟེན་དང་འཇིག་རྟེན་ལས་འདས་པ་ཐམས་ཅད་དང་། ཟག་པ་དང་བཅས་པ་དང་། ཟག་པ་མེད་པའི་ཕྱག་རྒྱ་དང་། ཆོ་ག་དང་ཆོ་གའི་རྣམ་པ་རྣམས་ནི་དེ་བཞིན་གཤེགས་པའི་རིགས་ཀྱི་ནང་དུ་གཏོགས་སོ་<ref folio="F.285.b"/>ཞེས་གཟུང་བར་གྱིས་ཤིག །འཇམ་དཔལ་རིག་པ་དང་རྒྱུད་ཐམས་ཅད་དང་སྔགས་ཀྱི་གསང་བ་གང་དེ་བཞིན་གཤེགས་པའི་དམ་ཚིག་ལ་མ་ཆུད་པ་དེ་ནི་གང་ཡང་མེད་དོ། །</s>
  </p>
  <p id="6911">
    <s id="6911:1" flag="alternateSource">འཇམ་དཔལ་གཞོན་ནུ་དེ་རབ་ཏུ་རྟོགས་པ་ཉིད་དུ་ཟུང་ཤིག །</s>
    <s id="6911:2">གང་གི་ཕྱིར་དེ་བཞིན་གཤེགས་པ་མཆོག་ཏུ་གསུངས་ཏེ་དེ་བས་ན་དེ་བཞིན་གཤེགས་པའི་རིགས་ཀྱང་མཆོག་ཉིད་དུ་བརྗོད་དོ། །</s>
  </p>
  <p id="6912">
    <s id="6912:1" flag="alternateSource">འཇམ་དཔལ་གཞོན་ནུ་དེ་ལྟར་ན་ཆོ་གའི་རྒྱལ་པོ་འདི་ཡང་རིགས་ཀྱི་མཆོག་རིན་པོ་ཆེར་དང་པོ་དང་པོའི་སངས་རྒྱས་ཀྱིས་རབ་ཏུ་བསྟན་པ་དང་སྟོན་པ་དང་རབ་ཏུ་གཞག་པ་དང་རྣམ་པར་འགྲེལ་པར་མཛད་པ་ནི། བཅོམ་ལྡན་འདས་མེ་ཏོག་ཀུན་ཏུ་སྐྱེས་པའི་རྒྱལ་པོ་དང་། བཅོམ་ལྡན་འདས་སཱ་ལའི་དབང་པོའི་རྒྱལ་པོ་དང་། བཅོམ་ལྡན་འདས་མེ་ཏོག་ཀུན་ནས་སྐྱེས་པའི་དྲི་མཆོག་རྒྱལ་པོ་དང་། བཅོམ་ལྡན་འདས་རིན་ཆེན་ཏོག་དང་། བཅོམ་ལྡན་འདས་འོད་དཔག་ཏུ་མེད་པ་དང་། བཅོམ་ལྡན་འདས་བསོད་ནམས་ཀྱི་འོད་དང་མེ་ཏོག་དམ་པ་དང་། ཡང་དག་པའི་མེ་ཏོག་དང་། མེ་ཏོག་བཟང་པོ་དང་། ཚེ་དང་ཡེ་ཤེས་དཔག་ཏུ་མེད་པ་རྣམ་པར་ངེས་པའི་རྒྱལ་པོའི་དབང་པོ་དང་། གསེར་ཐུབ་དང་། འོད་སྲུང་དང་། འཁོར་བ་འཇིག་དང་། གཙུག་ཏོར་ཅན་དང་ཐམས་ཅད་སྐྱོབ་དང་། ད་ལྟར་ཤཱཀྱ་ཐུབ་པ་ངས་ཀྱང་རབ་ཏུ་བསྟན་ཏེ</s>
  </p>
  <p id="6913">
    <s id="6913:1" flag="alternateSource">དེ་བཞིན་དུ་དེ་ལྟར་སངས་རྒྱས་གཅིག་ནས་གཅིག་ཏུ་བརྒྱུད་དེ་འོངས་པ་འདི་ནི་འཇམ་དཔལ་གཞོན་ནུ་ཆོ་གའི་རྒྱལ་པོའོ། །</s>
  </p>
  <p id="6914">
    <s id="6914:1" flag="alternateSource">དེ་བཞིན་གཤེགས་པའི་རིགས་ཀྱི་མཆོག་རིན་པོ་ཆེར་གྱུར་པ། </s>
    <s id="6914:2">ཕན་ཡོན་ཆེ་བ་ངེས་པར་ཆོས་ཀྱི་དབྱིངས་ལ་བརྟེན་པ། </s>
    <s id="6914:3">བསྐལ་པ་སྟོང་དུའང་འདིའི་ཕན་ཡོན་བསྟན་པར་ནི་མི་ནུས་སོ། །</s>
  </p>
  <p id="6915">
    <s id="6915:1" flag="alternateSource">ཡོན་ཏན་ཆེན་པོ་རྒྱ་ཆེ་བའི་ཡོན་ཏན་འབྱུང་བ་ནི་མཐོང་བའི་ཆོས་དང་འཇིག་རྟེན་ཕ་རོལ་དུའང་ཡིན་ནོ། །</s>
  </p>
  <p id="6916">
    <s id="6916:1" flag="alternateSource">དད་པ་ཅན་གང་ཞིག་གིས་ཐེ་ཚོམ་མེད་པར་འཆང་བ་དང་ཀློག་པ་དང་། ཐེ་ཚོམ་མེད་པར་རྒྱུད་འདི་ལ་བརྩོན་པ་བྱེད་ཅིང་སྔགས་སྒྲུབ་པ་དང་ཟློས་པ་དང་ཕྱག་རྒྱ་འཆིང་བ་དང་རྟག་ཏུ་མངོན་པར་བརྩོན་པར་བྱེད་པ་དེ་ལ་ནི་མཐོང་བའི་ཆོས་ཁོ་ན་ལ་ཡོན་ཏན་གྱི་ཕན་ཡོན་བརྒྱད་རབ་ཏུ་འཐོབ་སྟེ</s>
  </p>
  <p id="6917">
    <s id="6917:1" flag="alternateSource">འཁྲུལ་པ་མེད་པར་འགྱུར་བ་དང་ཕྱིར་རྒོལ་བ་ཐམས་ཅད་དང་དགྲའི་འཇིགས་པ་འདི་ལ་མི་འབྱུང་བ་དང་། འདིའི་ལུས་ལ་དུག་མི་འབྱུང་བ་དང་། སངས་རྒྱས་དང་<ref folio="F.286.a"/>བྱང་ཆུབ་སེམས་དཔས་ཀྱང་འདི་ལ་བྱིན་གྱིས་བརླབས་པར་འགྱུར་བ་དང་ཚེ་རིང་བ་དང་། བདེ་བ་ལ་བརྟེན་པར་འགྱུར་བ་དང་། འཇམ་དཔལ་གཞོན་ནུར་གྱུར་པའང་འདིའི་དགེ་བའི་བཤེས་གཉེན་དུ་འགྱུར་བ་དང་མཚན་མོའང་འདི་ལ་ཉིན་རེ་ཞིང་རྨི་ལམ་དུ་མཐོང་བ་སྩོལ་བ་དང་སྔགས་ཐམས་ཅད་ཀྱང་འདི་ལ་བསྲུང་བར་འགྱུར་རོ། །</s>
  </p>
  <p id="6918">
    <s id="6918:1" flag="alternateSource">ཕྱག་རྒྱའང་འདི་ལ་རྨི་ལམ་དུ་སྟོན་པར་འགྱུར་རོ། །</s>
  </p>
  <p id="6919">
    <s id="6919:1" flag="alternateSource">རྒྱལ་པོ་མ་རུངས་པ་དང་སེམས་ཅན་མ་རུངས་པ་དང་མི་ཕན་པ་འདོད་པ་རྣམས་ཀྱིས་ཀྱང་གནོད་པ་མེད་པར་འགྱུར་རོ། །</s>
  </p>
  <p id="6920">
    <s id="6920:1" flag="alternateSource">ངེས་པར་བྱང་ཆུབ་ལ་གཞོལ་བར་འགྱུར་རོ། །</s>
  </p>
  <p id="6921">
    <s id="6921:1" flag="alternateSource">དད་ཅིང་ཐེ་ཚོམ་མེད་ལ་མངོན་པར་བརྩོན་པའི་ཕན་ཡོན་ནི་བརྒྱད་པོ་འདི་དག་ཡིན་ཏེ། </s>
  </p>
  <p id="6922">
    <s id="6922:1" flag="alternateSource">ཁྱིམ་པའམ་རབ་ཏུ་བྱུང་བའམ་བུད་མེད་དམ་སྐྱེས་པའམ་སེམས་ཅན་ཆེན་པོ་བསྟན་པ་ལ་ཕན་པར་བྱེད་པ་རྣམས་ཀྱི་ཡིན་གྱི། </s>
    <s id="6922:2">སྡིག་པ་ལ་ཞུགས་པ་གཞན་གྱི་ནི་མ་ཡིན་ཏེ། </s>
  </p>
  <p id="6923">
    <s id="6923:1" flag="alternateSource">དེ་ལས་བཟློག་པ་དེའི་འགྲོ་བ་ནི་ངུ་འབོད་ལ་སོགས་པར་སྐྱེ་བར་འགྱུར་རོ། །</s>
  </p>
  <p id="6924">
    <s id="6924:1" flag="alternateSource">ཕྱག་རྒྱ་སྔ་དྲོ་བཅིང་བ་བྱས་ན་ཚེ་རིང་བར་འགྱུར་རོ། །</s>
  </p>
  <p id="6925">
    <s id="6925:1" flag="alternateSource">ཞེས་བྱ་བ་ནི་དེ་བཞིན་གཤེགས་པའི་སྔགས་དང་འཁོར་གྱི་སྙིང་པོ་དང་གཙུག་ཏོར་ལ་སོགས་པའི་སྔགས་དང་སྤྱན་ལ་སོགས་པ་གཞན་གྱི་ཕྱག་རྒྱ་དེ་བཅིང་བར་བྱའོ། །</s>
  </p>
  <p id="6926">
    <s id="6926:1" flag="alternateSource">ཡང་ན་འཇམ་དཔལ་གཞོན་ནུ་ཁྱོད་ཀྱི་ཕྱག་རྒྱ་བྱ་སྟེ། </s>
  </p>
  <p id="6927">
    <s id="6927:1" flag="alternateSource">འདི་དག་ནི་བརྩོན་འགྲུས་དང་སྟོབས་མཉམ་པ་ཡིན་ནོ། །</s>
  </p>
  <p id="6928">
    <s id="6928:1" flag="alternateSource">གཙང་ཞིང་གཙང་བའི་གནས་སུ་འདུག་སྟེ་</s>
  </p>
  <p id="6929">
    <s id="6929:1" flag="alternateSource">ཞེས་བྱ་བ་ནི་གནས་གཙང་མའི་ཕྱོགས་སུ་ཟུག་རྔུ་མེད་པའི་གནས་ལ་བའི་ལྕི་བ་ས་ལ་མ་ལྷུང་བར་བྱུགས་ལ་མེ་ཏོག་དཀར་པོའི་དྲི་ཞིམ་པོ་དག་གིས་གཅལ་བཀྲམ་པ་དེར་འདུག་ལ་སྔགས་བཟླ་ཞིང་ཕྱག་རྒྱ་བཅིང་བར་བྱའི་གཞན་དུ་ནི་མ་ཡིན་ནོ། །</s>
  </p>
  <p id="6930">
    <s id="6930:1" flag="alternateSource">གཞན་དག་ཏུ་ནི་ཕྱག་རྒྱ་དང་ལྷན་ཅིག་བཟླས་པ་གཅིག་ཀྱང་མི་བྱའོ། །</s>
  </p>
  <p id="6931">
    <s id="6931:1" flag="alternateSource">གཙང་བ་ཞེས་གང་གསུངས་པ་ནི་ཉི་མ་ནུབ་པ་ན་སྲོག་ཆགས་མེད་པའི་ཆུ་གཙང་མས་ཁྲུས་བྱས་ཏེ་</s>
  </p>
  <p id="6932">
    <s id="6932:1" flag="alternateSource">གོས་སར་པ་བགོས་ལ། </s>
    <s id="6932:2">གཙུག་ཏོར་གྱི་སྔགས་ཀྱིས་སྲུང་བ་བྱས་ལ། གྲོང་གི་ཆོས་རྣམ་པར་སྤངས་ཤིང་གཙང་ཞིང་གཙང་སྦྲ་ལ་དགའ་ཞིང་དགེ་བ་སྐ་རགས་དཀར་པོས་བཅིངས་པ་དེ་བཞིན་གཤེགས་པ་བསྒོམས་ལ་ཐུན་གཅིག་འདས་པ་དང་དེར་ཉལ་བར་བྱའོ། །</s>
  </p>
  <p id="6933">
    <s id="6933:1" flag="alternateSource">བྲམ་ཟེ་མོའི་བུ་མོ་གཙང་མས་བཀལ་བའི་སྐུད་པ་བླངས་ལ། སྔགས་འདི་བརྒྱ་རྩ་བརྒྱད་མངོན་པར་<ref folio="F.286.b"/>སྔགས་པ་བྱའོ། །</s>
  </p>
  <p id="6934">
    <s id="6934:1" flag="alternateSource">ཨོྃ་ཧ་ར་ཧ་ར་བནྡྷ་ནེ་ཤུ་ཀྲ་དྷཱ་ར་ཎཱི་སིད་དྷཱརྠེ་སྭཱ་ཧཱ། མཱ་མ་ཀཱིའི་ཕྱག་རྒྱ་དང་བཟླས་པ་བྱའོ། །</s>
  </p>
  <p id="6935">
    <s id="6935:1" flag="alternateSource">དེ་ནས་སྐུད་པ་རྐེད་པ་ལ་ལན་གསུམ་དཀྲིས་ནས་བཅིང་བ་བྱས་ན་ས་བོན་བཅིང་བ་བྱས་པར་འགྱུར་ཏེ། </s>
  </p>
  <p id="6936">
    <s id="6936:1" flag="alternateSource">འདོད་པའི་དབང་ཕྱུག་གིས་ཀྱང་རྨི་ལམ་དུ་ཡིད་ལ་གནོད་པ་བྱེད་པར་མི་ནུས་ན། </s>
  </p>
  <p id="6937">
    <s id="6937:1" flag="alternateSource">རྨི་ལམ་དུ་ལོག་འདྲེན་རྣམ་པ་སྣ་ཚོགས་ཀྱིས་ལྟ་སྨོས་ཀྱང་ཅི་དགོས། </s>
  </p>
  <p id="6938">
    <s id="6938:1" flag="alternateSource">དེ་བཞིན་དུ་ཆོ་ག་འདི་འདོད་ཆགས་དང་ལྡན་པས་ཀྱང་མི་ནུས་ན། </s>
  </p>
  <p id="6939">
    <s id="6939:1" flag="alternateSource">འདོད་ཆགས་དང་བྲལ་བས་ལྟ་སྨོས་ཀྱང་ཅི་དགོས། </s>
  </p>
  <p id="6940">
    <s id="6940:1" flag="alternateSource">འདོད་པའི་དབང་ཕྱུག་དགའ་ལྡན་གྱི་བུ་མོ་གཟུགས་རྣམ་པ་སྣ་ཚོགས་འཆང་བའི་འདོད་ཆགས་ཅན་གྱིས་ཀྱང་ཡིད་ལ་གནོད་པ་སྐྱེད་པར་མི་ནུས་ན་</s>
  </p>
  <p id="6941">
    <s id="6941:1" flag="alternateSource">དེ་ལས་གཞན་པའི་མི་དང་མི་མ་ཡིན་པའི་བུད་མེད་ཀྱིས་ཀྱང་ལྟ་སྨོས་ཀྱང་ཅི་དགོས། </s>
  </p>
  <p id="6942">
    <s id="6942:1" flag="alternateSource">དེ་ལྟ་བུའི་ཆོ་གས་ནང་པར་ལངས་ལ་སོ་ཤིང་བཅའ་ཞིང་གདོང་རབ་ཏུ་བཀྲུས་ལ། ཆོ་ག་སྔ་མ་བཞིན་དུ་སྲོག་ཆགས་མེད་ཅིང་དྲི་མ་མེད་པའི་ཆུས་ཁྲུས་བྱས་ཏེ</s>
  </p>
  <p id="6943">
    <s id="6943:1" flag="alternateSource">ཤར་ཕྱོགས་སུ་བལྟས་ལ་ཕྱག་རྒྱ་བཅིང་ཞིང་སྔགས་བཟླས་པ་བྱས་ན་ཚེ་རིང་བར་འགྱུར་ཞིང་ལས་ཐམས་ཅད་ལ་ནུས་པ་དང་ནད་ཆེན་པོ་ལས་གྲོལ་ཏེ་སྐྱེ་བོ་ཐམས་ཅད་དགའ་བར་འགྱུར་རོ། །</s>
  </p>
  <p id="6944">
    <s id="6944:1" flag="alternateSource">དགྲ་རྣམས་ཀྱང་བཤེས་གཉེན་ཉིད་དུ་འབྱུང་བར་འགྱུར་རོ། །</s>
  </p>
  <p id="6945">
    <s id="6945:1" flag="alternateSource">མཐོང་བ་ཙམ་གྱིས་གདོན་ཐམས་ཅད་དང་ཤ་རྗེན་ཟ་བ་དང་སྡིག་པ་ཅན་ལ་སོགས་པ་རབ་ཏུ་འབྱེར་བར་འགྱུར་རོ། །</s>
  </p>
  <p id="6946">
    <s id="6946:1" flag="alternateSource">དགྲ་རྣམས་རེངས་པར་འགྱུར་རོ། །</s>
  </p>
  <p id="6947">
    <s id="6947:1" flag="alternateSource">མཐོང་བ་ཙམ་གྱིས་གཙང་བའམ་མི་གཙང་བའི་ཆོ་གས་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="6948">
    <s id="6948:1" flag="alternateSource">དེ་བཞིན་དུ་ཆོ་གའི་རྒྱལ་པོ་འདིའི་ཕྱག་རྒྱ་དང་སྔགས་ཀྱི་ཚོགས་ཀྱི་འཁོར་འདི་ཡང་གྲངས་མེད་པ་ཡིན་ཏེ། །</s>
  </p>
  <p id="6949">
    <s id="6949:1" flag="alternateSource">སངས་རྒྱས་བཅོམ་ལྡན་འདས་གྲངས་མེད་པས་གསུངས་པ་དང་གསུངས་པ་ཡིན་ཏེ། </s>
  </p>
  <p id="6950">
    <s id="6950:1" flag="alternateSource">ཤཱཀྱ་ཐུབ་པ་ངས་ཀྱང་ད་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཀྱང་འཁོར་གྱི་དཀྱིལ་འཁོར་གྱི་ནང་དུ་གསུངས་ཏེ། </s>
  </p>
  <p id="6951">
    <s id="6951:1" flag="alternateSource">འཇམ་དཔལ་གཞོན་ནུ་ཁྱོད་ལ་ཡང་བསྟན་པ་ཡོངས་སུ་བསྲུང་བའི་ཕྱིར་དང་ཆོས་ཀྱི་དབྱིངས་ཡུན་རིང་དུ་ཡང་དག་པར་བསྲུང་བའི་ཕྱིར་འདི་ཁྱོད་ལ་ཡོངས་སུ་གཏད་དོ། །</s>
  </p>
  <p id="6952">
    <s id="6952:1" flag="alternateSource">ང་ཡོངས་སུ་མྱ་ངན་ལས་འདས་ཏེ་ཆོས་ཀྱི་དེ་ཉིད་ལ་བརྟེན་ཅིང་ཡང་དག་པའི་མཐའི་ཐ་མར་གྱུར་ཏེ་ཞི་བར་གྱུར་པ་ན། </s>
  </p>
  <p id="6953">
    <s id="6953:1" flag="alternateSource">སེམས་ཅན་སྙིང་རྗེ་ཆེན་པོ་དང་བྲལ་བའི་སེམས་དང་ལྡན་པ་<ref folio="F.287.a"/>ལ་ཕན་པའི་ཕྱིར་གསུངས་ཤིང་དུས་ཀྱི་མཐའ་འཇིགས་པ་ཆེན་པོའི་དུས་ལ་བབ་པ་ན། </s>
  </p>
  <p id="6954">
    <s id="6954:1" flag="alternateSource">དཀོན་མཆོག་གསུམ་ལ་གནོད་པ་བྱེད་པའི་སེམས་ཅན་རྣམས་ཀྱང་བཟློག་པའི་དོན་དང་གདུལ་བའི་དོན་གྱི་ཕྱིར་ཆོ་གའི་རྒྱལ་པོ་འདི་ངས་གསུངས་ལ་རྒྱ་ཆེར་རྣམ་པར་དབྱེ་བ་བྱས་ན་</s>
  </p>
  <p id="6955">
    <s id="6955:1" flag="alternateSource">སེམས་ཅན་ཐམས་ཅད་ཀྱི་དོན་གྱི་ཕྱིར་ཡིན་ནོ། །</s>
  </p>
  <p id="6956">
    <s id="6956:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། སྔགས་དང་ཕྱག་རྒྱ་དང་ངེས་པར་སྡོམ་པ་དང་ལས་དང་ཆོ་གའི་ལེའུ་རབ་འབྱམ་ལས། སུམ་ཅུ་རྩ་གཅིག་པ་རྫོགས་སོ།། །།</s>
  </p>
  <p id="6957">
    <s id="6957:1" flag="alternateSource">དེ་ནས་བཅོམ་ལྡན་འདས་ཤཱཀྱ་ཐུབ་པས་གཞན་ཡང་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ལ་གཟིགས་ནས་</s>
  </p>
  <p id="6958">
    <s id="6958:1" flag="alternateSource">འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། </s>
    <s id="6958:2">འཇམ་དཔལ་མདོར་ན་ཉོན་ཅིག་ཕྱག་རྒྱའི་མཚན་ཉིད་དང་སྔགས་རྣམས་ཀྱི་རྒྱ་ཆེ་བ་དང་དཀྱིལ་འཁོར་གྱི་ཆོ་གའི་མདོར་བསྡུས་པ་དང་དམ་ཚིག་ལ་རྗེས་སུ་འཇུག་ཅིང་ཕྱག་རྒྱའི་གནས་དང་སྔགས་ཐམས་ཅད་དང་རྒྱུད་དེ་དག་ཐམས་ཅད་ལ་གསང་བ་དང་བཅས་པའི་དཀྱིལ་འཁོར་ནི། རྫུ་འཕྲུལ་ཆེ་ཀུན་སངས་རྒྱས་ཀྱིས། །འདི་ཀུན་སྔར་ནི་གསུངས་པ་ཡིན། །</s>
  </p>
  <p id="6959">
    <s id="6959:1" flag="alternateSource">སྔགས་ཤེས་བདག་ཉིད་ཆེན་པོ་དང་། །ཡོན་ཏན་ཀུན་ཀྱང་བསྟན་པ་ཡིན། །</s>
  </p>
  <p id="6960">
    <s id="6960:1" flag="alternateSource">དང་པོའི་སངས་རྒྱས་དག་གིས་སྔར། །སེམས་ཅན་རྣམས་ལ་ཕན་པའི་ཕྱིར། །</s>
    <s id="6960:2">སྔགས་ཀྱི་འཁོར་ལོ་དག་དང་ནི། །ཆོས་ཀྱི་འཁོར་ལོ་བླ་མེད་བསྐོར། །</s>
  </p>
  <p id="6961">
    <s id="6961:1" flag="alternateSource">ཡང་དག་མཐའ་ལ་བརྟེན་ནས་ནི། །ཞི་བའི་འཁོར་ལོའི་རྗེས་སུ་སོང་། །</s>
  </p>
  <p id="6962">
    <s id="6962:1" flag="alternateSource">འཇིག་རྟེན་སངས་རྒྱས་རྫུ་འཕྲུལ་ཆེ། །</s>
  </p>
  <p id="6963">
    <s id="6963:1" flag="alternateSource">སངས་རྒྱས་དེ་ཀུན་ཞི་བར་གཤེགས། །</s>
  </p>
  <p id="6964">
    <s id="6964:1" flag="alternateSource">དང་པོའི་དེ་བཞིན་གཤེགས་རྣམས་ཀྱིས། །འདི་ཀུན་སྔོན་ནི་བསྟན་པ་ཡིན། །</s>
  </p>
  <p id="6965">
    <s id="6965:1" flag="alternateSource">ངས་ཀྱང་ཕྱི་མའི་དུས་དག་ཏུ། །འཇམ་པའི་བློ་ལྡན་ཁྱོད་ལ་བསྟན། །</s>
  </p>
  <p id="6966">
    <s id="6966:1" flag="alternateSource">སངས་རྒྱས་འོད་ཅན་དེ་ཡི་བཀའ། །དེ་ཚེ་འདི་ནི་ཐོས་ནས་ཀྱང་། །འཇམ་པའི་དབྱངས་ནི་གཞོན་ནུ་ཡང་། །ཐལ་མོ་སྦྱར་བྱས་སྤྱན་སྔར་འདུག །</s>
  </p>
  <p id="6967">
    <s id="6967:1" flag="alternateSource">རྐང་གཉིས་རྫོགས་སངས་རྒྱས་པ་ལ། །སྨྲ་བའི་མཆོག་གིས་ཡོངས་སུ་ཞུས། །</s>
  </p>
  <p id="6968">
    <s id="6968:1" flag="alternateSource">འཇིག་རྟེན་རྣམས་ལ་ཕན་པའི་ཕྱིར། །ཤེས་རབ་ཆེན་པོ་ཆོས་གསུངས་ཤིག །</s>
    <s id="6968:2">མདོར་བསྡུས་རྒྱ་ནི་མི་ཆེ་བར། །ཡོན་ཏན་བདག་ཉིད་ཆེ་འབྲས་འབྱུང་། །</s>
  </p>
  <p id="6969">
    <s id="6969:1" flag="alternateSource">འཇམ་དཔལ་གྱིས་ནི་དེ་སྐད་གསོལ། །</s>
  </p>
  <p id="6970">
    <s id="6970:1" flag="alternateSource">དེ་ནས་ཅང་<ref folio="F.287.b"/>མི་སྨྲ་བར་གནས། །</s>
    <s id="6970:2">དེ་ནས་དཔལ་ལྡན་ཚངས་པའི་དབྱངས། །ཀ་ལ་པིང་ཀའི་སྒྲ་སྐད་ཀྱིས། །དཀྱིལ་འཁོར་དགོད་པའི་ཕྱག་རྒྱ་ནི། །དེ་དག་ཀུན་ནི་སྟོན་པ་ཡིན། །</s>
  </p>
  <p id="6971">
    <s id="6971:1" flag="alternateSource">གནས་གཙང་སྟེང་དུ་གནས་པའི་དུས། །དེ་ཚེ་སྔགས་དང་རྒྱུད་དག་ནི། །ཤཱཀྱ་སེང་གེ་མི་མཆོག་ནི། །རྫོགས་སངས་རྒྱས་ཀྱིས་ཡང་དག་གསུངས། །</s>
  </p>
  <p id="6972">
    <s id="6972:1" flag="alternateSource">ཕྱག་རྒྱའི་ཆོ་ག་འབྱུང་བ་དང་། །ཕྱག་རྒྱ་རྒྱུད་དང་ལྡན་པ་ཡི། །ཡོན་ཏན་བདག་ཉིད་རྒྱ་ཆེ་བ། །འཇམ་དཔལ་གཞོན་ནུ་ཁྱོད་ཉོན་ཅིག །</s>
  </p>
  <p id="6973">
    <s id="6973:1" flag="alternateSource">སེམས་ཅན་སེམས་ཅན་མ་ཡིན་པའང་། །</s>
    <s id="6973:2">དང་པོའི་རྟགས་མཚན་བཞིན་དུ་བྱ། །</s>
  </p>
  <p id="6974">
    <s id="6974:1" flag="alternateSource">རྣམ་པ་སྤྱད་དང་སྤྱོད་པ་དང་། །ཟུར་གྱིས་ཐམས་ཅད་སྨྲ་བ་དང་། །</s>
    <s id="6974:2">ལག་གཉིས་རྐང་གཉིས་སྤྱི་བོ་དང་། །ལག་གཅིག་སོར་མོའི་སྦྱོར་བ་དག །</s>
  </p>
  <p id="6975">
    <s id="6975:1" flag="alternateSource">སྔོན་གྱི་སངས་རྒྱས་དེ་དག་གིས། །དེ་ཀུན་ཕྱག་རྒྱ་ཞེས་སུ་གསུངས། །</s>
  </p>
  <p id="6976">
    <s id="6976:1" flag="alternateSource">བྱ་བུམ་གདུགས་དང་དེ་བཞིན་དུ། །པདྨ་རྒྱལ་མཚན་བ་དན་དང་། །ཉ་དང་རྡོ་རྗེ་དུང་དང་ནི། །དེ་བཞིན་བུམ་པ་འཁོར་ལོ་དང་། །</s>
    <s id="6976:2">འཇིག་རྟེན་སྣ་ཚོགས་མཚོན་ཆ་ནི། །ཇི་སྲིད་ཡོངས་སུ་བསྟན་པ་དང་། །ཨུཏྤལ་འདྲ་བའི་ཕྱག་རྒྱ་དང་། །དེ་ཀུན་ཕྱག་རྒྱ་དཀྱིལ་འཁོར་དགོད། །</s>
  </p>
  <p id="6977">
    <s id="6977:1" flag="alternateSource">དེ་དག་གོ་རིམས་གནས་པ་དང་། །ཆོ་ག་ལྡན་པར་བསྟན་པ་ཡིན། །</s>
  </p>
  <p id="6978">
    <s id="6978:1" flag="alternateSource">རྟག་ཏུ་དེ་དག་ཉིད་ལ་ནི། །རང་གཟུགས་འདྲ་བར་བྲི་བར་བྱ། །</s>
  </p>
  <p id="6979">
    <s id="6979:1" flag="alternateSource">དཀྱིལ་འཁོར་ཕྱག་རྒྱར་གསུངས་པ་ནི། །ཐམས་ཅད་དུ་ནི་སྤྱིར་གསུངས་པའོ། །</s>
  </p>
  <p id="6980">
    <s id="6980:1" flag="alternateSource">དེ་དག་ཕྱག་རྒྱར་ཡོངས་བསྟན་པ། །གནས་ནི་ཇི་བཞིན་དག་ལ་དགོད། །</s>
  </p>
  <p id="6981">
    <s id="6981:1" flag="alternateSource">དཀྱིལ་འཁོར་དག་ནི་ཀུན་ལ་ཡང་། །རང་དང་འདྲ་བ་ཉིད་དུ་སྦྱར། །</s>
  </p>
  <p id="6982">
    <s id="6982:1" flag="alternateSource">འཁོར་ལོས་སྒྱུར་ལ་འཁོར་ལོ་དང་། །གཙུག་ཏོར་གདུགས་དཀར་ཉིད་ལ་ནི། །</s>
    <s id="6982:2">གཙོ་བོར་གདུགས་ནི་དཀར་པོ་ཡིན། །</s>
  </p>
  <p id="6983">
    <s id="6983:1" flag="alternateSource">དཀྱིལ་འཁོར་ལ་ནི་རྟག་ཏུ་བྲི། །</s>
    <s id="6983:2">ཆོས་ཀྱི་འཁོར་ལོ་སངས་རྒྱས་ལ། །པདྨ་པདྨའི་རིགས་དག་ལ། །</s>
    <s id="6983:3">རྡོ་རྗེ་རྡོ་རྗེའི་རིགས་ལ་གསུངས། །</s>
  </p>
  <p id="6984">
    <s id="6984:1" flag="alternateSource">གླང་པོ་གླང་པོའི་རིགས་ཞེས་བྱ། །</s>
  </p>
  <p id="6985">
    <s id="6985:1" flag="alternateSource">ནོར་བུའི་རིགས་ལ་བུམ་པ་སྟེ། །</s>
  </p>
  <p id="6986">
    <s id="6986:1" flag="alternateSource">དཀྱིལ་འཁོར་ཀུན་ལ་རབ་ཏུ་སྦྱར། །</s>
  </p>
  <p id="6987">
    <s id="6987:1" flag="alternateSource">ལྷ་གཞན་གྱི་ནི་རིགས་དག་ལ། །དཔལ་བེའུ་བཀྲ་ཤིས་ལྡན་པ་བྲི། །</s>
    <s id="6987:2">ཚངས་པ་ཆེ་ལ་ངང་པ་བྲི། །</s>
    <s id="6987:3">བརྒྱ་བྱིན་ལ་ཡང་རྡོ་རྗེ་དང་། །</s>
    <s id="6987:4">དབང་<ref folio="F.288.a"/>ཕྱུག་ཆེ་ལ་བྲི་བ་ནི། །</s>
    <s id="6987:5">རྩེ་གསུམ་ཁྱུ་མཆོག་ཡང་དག་བྱ། །</s>
  </p>
  <p id="6988">
    <s id="6988:1" flag="alternateSource">སྐེམ་བྱེད་རྩེ་གསུམ་པཊྚི་ས། །</s>
    <s id="6988:2">མདུང་དང་བཅས་པ་ཉིད་ཀྱང་ཡིན། །</s>
  </p>
  <p id="6989">
    <s id="6989:1" flag="alternateSource">ཁྱབ་འཇུག་འཁོར་ལོ་བྲི་བ་སྟེ། །</s>
  </p>
  <p id="6990">
    <s id="6990:1" flag="alternateSource">ལྷ་མ་ཡིན་ལ་ད་པུས་དང་། །རྣམ་པ་སྣ་ཚོགས་བརྒྱ་ཕྲག་ནི། །ལྷ་ཡི་མཚོན་ཆ་སྣ་ཚོགས་དང་། །</s>
    <s id="6990:2">དེ་དག་གཞན་ཡང་བཞོན་པ་ནི། །རྣམ་པ་སྣ་ཚོགས་དེ་ཚེ་བྲི། །</s>
    <s id="6990:3">གཟུགས་བརྙན་ཇི་ལྟར་གནས་པ་ནི། །རང་གཟུགས་འཕོས་པ་བཞིན་དུ་བྲི། །དཀྱིལ་འཁོར་དག་ནི་ཐམས་ཅད་དུ། །གང་ཡང་རུང་བ་འདི་ཅིག་བྲི། །</s>
    <s id="6990:4">གཅིག་དང་གཉིས་དང་ཡང་དག་ལྡན། །</s>
  </p>
  <p id="6991">
    <s id="6991:1" flag="alternateSource">གྲངས་མེད་གསུམ་ལ་སོགས་པ་བྱ། །</s>
  </p>
  <p id="6992">
    <s id="6992:1" flag="alternateSource">དཀྱིལ་འཁོར་རྒྱལ་བ་མཆོག་གསུངས་པ། །ལན་ཀན་ཕྲེང་ནི་དེ་དང་མཉམ། །</s>
  </p>
  <p id="6993">
    <s id="6993:1" flag="alternateSource">གང་གི་ཆེད་དུ་དཀྱིལ་འཁོར་གསུངས། །</s>
  </p>
  <p id="6994">
    <s id="6994:1" flag="alternateSource">དེ་ནི་དབུས་སུ་ངེས་པར་སྦྱར། །</s>
  </p>
  <p id="6995">
    <s id="6995:1" flag="alternateSource">རྒྱལ་བའི་རིགས་ནི་ནང་དུ་བྲི། །ནང་གི་དབུས་སུའང་སངས་རྒྱས་ཏེ། །</s>
  </p>
  <p id="6996">
    <s id="6996:1" flag="alternateSource">དེ་ཚེ་ནང་དུའང་གཟུགས་བརྙན་ནི། །སྟོན་པ་ཡི་ནི་ཀུན་ཏུ་བྲི། །</s>
    <s id="6996:2">གཉིས་པར་པདྨའི་རིགས་དགོད་ཅིང་། །གསུམ་པར་རྡོ་རྗེའི་རིགས་ཀྱང་བྲི། །</s>
    <s id="6996:3">མཐར་གྱིས་ལྷ་དང་ལྷ་མ་ཡིན། །</s>
  </p>
  <p id="6997">
    <s id="6997:1" flag="alternateSource">དེ་བཞིན་དེ་ཚེ་ཐམས་ཅད་ནི། །དེ་ནས་ས་ཀུན་ལ་གནས་པའི། །གནོད་སྦྱིན་སྲིན་པོ་མི་དང་བཅས། །</s>
  </p>
  <p id="6998">
    <s id="6998:1" flag="alternateSource">མཐར་གྱིས་ཇི་ལྟར་གནས་པ་ཡི། །མུ་སྟེགས་རྣམས་ཀྱང་དེ་ནས་བྲི། །ཆོ་ག་བཞིན་དུ་ཐམས་ཅད་ཀྱང་། །ཕྱོགས་སྐྱོང་དེ་བཞིན་བྲི་བར་བྱ། །</s>
  </p>
  <p id="6999">
    <s id="6999:1" flag="alternateSource">མདོར་ན་གཟུགས་བརྙན་གཅིག་དང་ནི། །གཉིས་དང་གསུམ་སོགས་གྲངས་མེད་པ། །མཐའ་ཡས་ཕྱོགས་ལ་གནས་པ་ཡི། །དཀྱིལ་འཁོར་ཇི་སྲིད་ཀུན་ཏུ་བྲི། །</s>
    <s id="6999:2">མ་མོའི་དཀྱིལ་འཁོར་ཉིད་དག་ནི། །ཚད་མེད་དེ་</s>
  </p>
  <p id="7000">
    <s id="7000:1" flag="alternateSource">ཚེ་བྲི་བར་བྱ། །</s>
  </p>
  <p id="7001">
    <s id="7001:1" flag="alternateSource">གཟུགས་བརྙན་གཅིག་ལ་སོགས་པ་ནི། །མཐའ་ཡས་ས་ཡི་སྟེང་དག་ཏུ། །</s>
    <s id="7001:2">དཀྱིལ་འཁོར་ཆོ་ག་གསུངས་པ་ནི། །རྣམ་པ་གསུམ་དུ་ངེས་བསྟན་པ། །མཆོག་དང་བར་མ་དེ་བཞིན་དུ། །ཐ་མ་ཉིད་དུའང་བསྟན་པ་ཡིན། །</s>
  </p>
  <p id="7002">
    <s id="7002:1" flag="alternateSource">མཆོག་ལ་མཆོག་དག་གྲུབ་པ་དང་། །</s>
    <s id="7002:2">འབྲིང་ལ་འབྲིང་དུ་ཉེ་བར་བསྟན། །</s>
  </p>
  <p id="7003">
    <s id="7003:1" flag="alternateSource">ཐ་མས་ཕྲན་ཚེགས་གྲུབ་པར་ནི། །</s>
    <s id="7003:2">རྒྱལ་བ་མཆོག་གིས་སྔོན་གསུངས་སོ། །</s>
  </p>
  <p id="7004">
    <s id="7004:1" flag="alternateSource">སེམས་ཅན་ཡིད་ནི་རྣམ་གསུམ་གྱིས། །རྒྱལ་བ་མཆོག་གིས་གྲུབ་པར་གསུངས། །</s>
  </p>
  <p id="7005">
    <s id="7005:1" flag="alternateSource">སེམས་ཅན་ཆེན་པོས་ཆེན་པོ་འགྲུབ། །</s>
  </p>
  <p id="7006">
    <s id="7006:1" flag="alternateSource">སེམས་ཅན་འབྲིང་གིས་འབྲིང་དང་ནི། །</s>
    <s id="7006:2">གསུམ་པ་སྐྱེ་བོ་ཕྲ་<ref folio="F.288.b"/>མོ་ཡི། །ལས་ནི་ཕྲ་མོར་ཉེ་བར་བསྟན། །</s>
  </p>
  <p id="7007">
    <s id="7007:1" flag="alternateSource">སངས་རྒྱས་ཉིད་དུ་སེམས་དང་ལ། །ཕུན་སུམ་ཚོགས་པ་དམ་པ་ནི། །ངེས་པར་ཐོབ་པར་འགྱུར་བ་སྟེ། །</s>
  </p>
  <p id="7008">
    <s id="7008:1" flag="alternateSource">སེམས་ཅན་དཀྱིལ་འཁོར་མཐོང་བས་སོ། །</s>
  </p>
  <p id="7009">
    <s id="7009:1" flag="alternateSource">དེ་དུས་སེམས་ནི་བར་མ་ཡིས། །རང་རྒྱལ་བྱང་ཆུབ་ཐོབ་པར་བྱེད། །</s>
  </p>
  <p id="7010">
    <s id="7010:1" flag="alternateSource">གུས་པ་མེད་པས་ཉན་ཐོས་ཉིད། །ཐ་མས་ངེས་པར་ཐོབ་པར་བྱེད། །</s>
  </p>
  <p id="7011">
    <s id="7011:1" flag="alternateSource">བདག་ཉིད་ཆེན་པོ་དོན་བཅས་འབྲས། །ཞི་བའི་འགྲོ་བར་ཉེ་བར་བསྟན། །</s>
  </p>
  <p id="7012">
    <s id="7012:1" flag="alternateSource">དཀྱིལ་འཁོར་མཐོང་བས་མཐོ་རིས་སུ། །ངེས་པར་དེ་ནི་འགྲོ་བར་འགྱུར། །</s>
  </p>
  <p id="7013">
    <s id="7013:1" flag="alternateSource">དེ་བཞིན་ཕྱག་རྒྱ་མཆོག་ཀུན་དང་། །སྔགས་རྣམས་ཀྱང་ནི་རྒྱ་ཆེར་བཅས། །</s>
  </p>
  <p id="7014">
    <s id="7014:1" flag="alternateSource">རྣམ་གསུམ་ཉིད་ཀྱང་རབ་སྦྱར་བ། །རྣམ་གསུམ་བདེ་བ་རབ་ཏུ་བྱེད། །</s>
  </p>
  <p id="7015">
    <s id="7015:1" flag="alternateSource">ཕྱག་རྒྱ་དཀྱིལ་འཁོར་གསུངས་པ་དང་། །སྔགས་རྣམས་བསྟན་པའང་ཕན་པའི་དོན། །དེ་དག་རྣམ་པ་གསུམ་དུ་འགྱུར། །</s>
  </p>
  <p id="7016">
    <s id="7016:1" flag="alternateSource">སྔགས་ཀྱང་རྣམ་གསུམ་མཉམ་པར་བསྟན། །</s>
  </p>
  <p id="7017">
    <s id="7017:1" flag="alternateSource">ཇི་ལྟར་དཀྱིལ་འཁོར་བསྟན་པ་བཞིན། །ཕྱག་རྒྱ་སྔགས་ཀྱང་དེ་བཞིན་ཏེ། །</s>
  </p>
  <p id="7018">
    <s id="7018:1" flag="alternateSource">འདི་དག་ཆོ་གར་ཡང་དག་ལྡན། །</s>
  </p>
  <p id="7019">
    <s id="7019:1" flag="alternateSource">འཇིག་རྟེན་འདྲེན་པས་ངེས་པར་བསྟན། །</s>
  </p>
  <p id="7020">
    <s id="7020:1" flag="alternateSource">དེ་བཞིན་དེ་ཡང་རྣམ་གསུམ་འགྲོ། །</s>
  </p>
  <p id="7021">
    <s id="7021:1" flag="alternateSource">སྟོང་ཕྲག་དག་ནི་དུ་མ་ཉིད། །</s>
    <s id="7021:2">རྣམ་གསུམ་རྣམ་པ་གསུམ་དག་ཀྱང་། །རྣམ་པ་གཉིས་དང་གྲངས་མེད་པའོ། །</s>
  </p>
  <p id="7022">
    <s id="7022:1" flag="alternateSource">གང་ཕྱིར་སྔགས་ནི་སེམས་ལ་ལྟོས། །</s>
  </p>
  <p id="7023">
    <s id="7023:1" flag="alternateSource">སྔགས་ནི་སེམས་ཀྱིས་སྤངས་མི་བྱ། །</s>
  </p>
  <p id="7024">
    <s id="7024:1" flag="alternateSource">སེམས་དང་སྔགས་ནི་ཡང་དག་ལྡན། །</s>
  </p>
  <p id="7025">
    <s id="7025:1" flag="alternateSource">ལྷན་ཅིག་ཏུ་ནི་བསྒྲུབ་པར་བྱ། །</s>
  </p>
  <p id="7026">
    <s id="7026:1" flag="alternateSource">དེ་བཞིན་གཤེགས་ཀྱི་རིགས་སྔགས་དང་། །གང་ཡང་པདྨའི་རིགས་དག་དང་། །</s>
    <s id="7026:2">གང་ཡང་རྡོ་རྗེའི་རིགས་གསུངས་དང་། །མི་ཡི་རིགས་ནི་ཉིད་དག་དང་། །</s>
    <s id="7026:3">འཇིག་རྟེན་པ་ཡི་སྔགས་རྣམས་ཀུན། །དེ་དག་མ་ལུས་འདི་ལས་བྱུང་། །</s>
  </p>
  <p id="7027">
    <s id="7027:1" flag="alternateSource">གང་ཞིག་རྒྱལ་དང་རྒྱལ་སྲས་སྔགས། །</s>
  </p>
  <p id="7028">
    <s id="7028:1" flag="alternateSource">སེམས་ཅན་ཕྱིར་ནི་གསུངས་པ་རྣམས། །</s>
    <s id="7028:2">གང་ཞིག་དེ་ཟློས་མངོན་བརྩོན་པའང་། །དེ་ནས་ངེས་པར་སངས་རྒྱས་འགྱུར། །</s>
  </p>
  <p id="7029">
    <s id="7029:1" flag="alternateSource">གང་ཡང་སྔགས་ནི་བར་མ་དག །</s>
  </p>
  <p id="7030">
    <s id="7030:1" flag="alternateSource">གང་ཞིག་ཟློས་པ་དེ་ཟློ་བྱེད། །</s>
  </p>
  <p id="7031">
    <s id="7031:1" flag="alternateSource">རང་སངས་རྒྱས་སུ་ཡང་དག་བསྟན། །</s>
  </p>
  <p id="7032">
    <s id="7032:1" flag="alternateSource">ངེས་པར་དེ་ཡི་རིགས་ཀྱང་ཡིན། །</s>
  </p>
  <p id="7033">
    <s id="7033:1" flag="alternateSource">སྔགས་ནི་ཐ་མར་རབ་ཞུགས་པ། །ཉན་ཐོས་དགྲ་བཅོམ་གྱིས་བཤད་དང་། །</s>
    <s id="7033:2">འཇིག་རྟེན་མ་ལུས་ཀུན་ལ་ཡང་། །སྔགས་ཟློས་པ་ལ་མངོན་བརྩོན་པ། །ཉན་ཐོས་རྫུ་འཕྲུལ་ཆེན་པོ་ཡིས། །ངེས་པར་རིགས་སུ་དེ་གནས་ཡིན། །</s>
  </p>
  <p id="7034">
    <s id="7034:1" flag="alternateSource">མཆོག་དང་<ref folio="F.289.a"/>ཐ་མ་བར་མ་ཡི། །དེར་ཡང་ལས་ནི་རབ་སྦྱར་བྱ། །</s>
  </p>
  <p id="7035">
    <s id="7035:1" flag="alternateSource">ཞི་བས་སངས་རྒྱས་བྱང་ཆུབ་འགྱུར། །</s>
  </p>
  <p id="7036">
    <s id="7036:1" flag="alternateSource">རྒྱས་པ་ཡིས་ནི་རང་རྒྱལ་ཏེ། །</s>
  </p>
  <p id="7037">
    <s id="7037:1" flag="alternateSource">གཞན་པ་ཕྲན་ཚེགས་ལས་ཀྱིས་ནི། །ཉན་ཐོས་ཀྱི་ནི་བྱང་ཆུབ་བརྗོད། །</s>
  </p>
  <p id="7038">
    <s id="7038:1" flag="alternateSource">དེ་ནི་རྣམ་གསུམ་དབྱེ་བ་སྟེ། །</s>
  </p>
  <p id="7039">
    <s id="7039:1" flag="alternateSource">དེར་ཡང་སེམས་ནི་བལྟ་བར་བྱ། །</s>
  </p>
  <p id="7040">
    <s id="7040:1" flag="alternateSource">མང་པོར་ཡང་ནི་དབྱེ་བྱ་སྟེ། །</s>
  </p>
  <p id="7041">
    <s id="7041:1" flag="alternateSource">གྲངས་མེད་པར་ཡང་དབྱེ་བས་སོ། །</s>
  </p>
  <p id="7042">
    <s id="7042:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས་ཕྱག་རྒྱ་དང་། སྔགས་དང་། ལས་ཐམས་ཅད་དང་ངེས་པར་སྡོམ་པའི་ལེའུ་རབ་འབྱམ་ལས་སུམ་ཅུ་རྩ་གཉིས་པ་རྫོགས་སོ།། །།</s>
  </p>
  <p id="7043">
    <s id="7043:1" flag="alternateSource">དེ་ནས་གནོད་སྦྱིན་གྱི་སྡེ་དཔོན་ཕྱག་ན་རྡོ་རྗེ་འཁོར་དེར་འདུས་པར་གྱུར་ཏེ། </s>
  </p>
  <p id="7044">
    <s id="7044:1" flag="alternateSource">འདུག་པ་དེ་སྟན་ལས་ལངས་ནས་བླ་གོས་ཕྲག་པ་གཅིག་ཏུ་གཟར་ཏེ། </s>
  </p>
  <p id="7045">
    <s id="7045:1" flag="alternateSource">པུས་མོ་གཡས་པའི་ལྷ་ང་ས་ལ་བཙུགས་ནས་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་ཏེ། </s>
  </p>
  <p id="7046">
    <s id="7046:1" flag="alternateSource">བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="7047">
    <s id="7047:1" flag="alternateSource">གང་བཅོམ་ལྡན་འདས་ཀྱིས་འཇམ་དཔལ་གཞོན་ནུར་གྱུར་པའི་ཁྲོ་བོའི་རྒྱལ་པོ་གཤིན་རྗེའི་གཤེད་ཅེས་བྱ་བས་བཤད་པ་དེའི་ཆོ་ག་རྒྱ་ཆེ་བ་བཅོམ་ལྡན་འདས་ཀྱིས་བཀའ་སྩལ་པ། </s>
    <s id="7047:2">འཇམ་དཔལ་གཞོན་ནུར་གྱུར་པ་ལའང་བཀའ་མ་སྩལ་བས། </s>
    <s id="7047:3">བཅོམ་ལྡན་འདས་བདག་དང་ཕྱི་མའི་སྐྱེ་བོ་ལ་གཟིགས་ནས</s>
  </p>
  <p id="7048">
    <s id="7048:1" flag="alternateSource">བཅོམ་ལྡན་འདས་ཡོངས་སུ་མྱ་ངན་ལས་འདས་ཏེ། </s>
  </p>
  <p id="7049">
    <s id="7049:1" flag="alternateSource">བསྟན་པ་ནུབ་པའི་དུས་ལ་བབ་སྟེ། </s>
  </p>
  <p id="7050">
    <s id="7050:1" flag="alternateSource">འཇིགས་པ་ཆེན་པོ་རྩོད་པའི་དུས་ཐ་མ་ལ་ཉན་ཐོས་དང་རང་སངས་རྒྱས་དག་མེད་པ་ན། </s>
  </p>
  <p id="7051">
    <s id="7051:1" flag="alternateSource">སངས་རྒྱས་ཀྱི་ཞིང་དུ་དེ་བཞིན་གཤེགས་པའི་བསྟན་པ་ཡང་དག་པར་བསྲུང་བའི་ཕྱིར་དང་། ཆོས་ཀྱི་ཁམས་ཡུན་རིང་དུ་གནས་པར་བྱ་བའི་ཕྱིར་དང་། </s>
    <s id="7051:2">རྒྱལ་པོ་མ་རུངས་པ་ཐམས་ཅད་བཟློག་པའི་ཕྱིར་དང་། དཀོན་མཆོག་གསུམ་ལ་གནོད་པ་བྱེད་པ་དག་ཚར་གཅད་པའི་ཕྱིར་དང་། གདུལ་བྱའི་སེམས་ཅན་ལ་བསམ་གྱིས་མི་ཁྱབ་པའི་ཐབས་མཁས་པ་བསྟན་པའི་ཕྱིར་དང་། བྱང་ཆུབ་སེམས་དཔའི་སྤྱོད་པ་ཡོངས་སུ་རྫོགས་པར་བྱ་བའི་ཕྱིར་དང་། བསམ་གྱིས་མི་ཁྱབ་པའི་སེམས་ཅན་ཡོངས་སུ་སྨིན་པ་མངོན་པར་བསྒྲུབ་པའི་ཕྱིར་དང་། </s>
    <s id="7051:3">བཅོམ་ལྡན་འདས་ཕྱི་མའི་དུས་དང་ཕྱི་མའི་དུས་སུ་བསྟན་པ་རྣམ་པར་འཇིག་<ref folio="F.289.b"/>པར་འགྱུར་བ་ན། </s>
  </p>
  <p id="7052">
    <s id="7052:1" flag="alternateSource">གང་འདི་ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་ཆོ་ག་ཇི་ལྟ་བ་བཞིན་གསུངས་པ་རབ་ཏུ་སྦྱར་ན་དེ་ལ་གྲུབ་པར་འགྱུར་ཏེ། </s>
  </p>
  <p id="7053">
    <s id="7053:1" flag="alternateSource">ངེས་པར་རྒྱལ་པོ་མ་རུངས་པ་བསྟན་པ་ལ་གནོད་པ་བྱེད་པ་དང་། སེམས་ཅན་ཕྱོགས་ཆེན་པོ་དང་ལྡན་པ་དང་སྤྲོ་བ་ཆེན་པོ་དང་ལྡན་པ་རྣམས་ཚར་གཅད་པ་དང་རྗེས་སུ་གཟུང་བ་ལ་རབ་ཏུ་ཞུགས་པ་དང་སྙིང་རྗེ་ཆེན་པོ་དང་བྲལ་བ་དེ་དག་ལ་ཁྲོ་བོའི་རྒྱལ་པོ་འདི་རབ་ཏུ་སྦྱར་བར་བྱའི་གཞན་དག་ལ་ནི་མ་ཡིན་ནོ། །</s>
  </p>
  <p id="7054">
    <s id="7054:1" flag="alternateSource">དེ་ནས་བཅོམ་ལྡན་འདས་ཅང་མི་གསུང་བར་གྱུར་ཏེ། </s>
  </p>
  <p id="7055">
    <s id="7055:1" flag="alternateSource">སངས་རྒྱས་ཀྱི་རྣམ་པར་འཕྲུལ་བའི་བའི་བྱིན་གྱིས་རླབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །</s>
  </p>
  <p id="7056">
    <s id="7056:1" flag="alternateSource">འཇམ་དཔལ་གཞོན་ནུར་གྱུར་པའང་ཅང་མི་སྨྲ་བར་གནས་པར་གྱུར་ཏོ། །</s>
  </p>
  <p id="7057">
    <s id="7057:1" flag="alternateSource">ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ཡང་རྣམ་པ་དྲུག་ཏུ་རབ་ཏུ་འགུལ་བར་གྱུར་ཏོ། །</s>
  </p>
  <p id="7058">
    <s id="7058:1" flag="alternateSource">ལྷ་ཚོགས་དག་ཀྱང་འཇིགས་པར་གྱུར། །</s>
  </p>
  <p id="7059">
    <s id="7059:1" flag="alternateSource">བྱིས་པ་ཀུན་ཀྱང་རབ་ཏུ་དངངས། །</s>
    <s id="7059:2">ལྷ་རྣམས་ཀུན་དང་ཀླུ་དག་དང་། །ལྷ་མིན་དབང་དང་མ་མོར་བཅས། །</s>
  </p>
  <p id="7060">
    <s id="7060:1" flag="alternateSource">གཟའ་རྣམས་ཀུན་གྱི་གཙོ་བོ་དང་། །ལྷ་ཚོགས་མི་དང་བཅས་པ་དང་། །མ་རུངས་སེམས་ལྡན་སྲུལ་པོ་དག །</s>
  </p>
  <p id="7061">
    <s id="7061:1" flag="alternateSource">རབ་འགུལ་ཡིད་ནི་མི་བརྟན་གྱུར། །</s>
  </p>
  <p id="7062">
    <s id="7062:1" flag="alternateSource">མི་ཡི་བདག་པོ་གདུག་ལྡན་སེམས། །དེ་དག་ཉམ་ཐག་འཇིགས་པར་གྱུར། །</s>
  </p>
  <p id="7063">
    <s id="7063:1" flag="alternateSource">ཆོས་ཀྱི་རྒྱལ་པོའི་བསྟན་པ་ལ། །དེ་ཚེ་དེ་དག་སྐྱབས་སུ་སོང་། །</s>
  </p>
  <p id="7064">
    <s id="7064:1" flag="alternateSource">གནོད་སྦྱིན་གསང་བའི་བདག་པོ་ནི། །འོད་ཆེན་ཕྱག་ན་རྡོ་རྗེ་དང་། །གཞོན་ནུར་གྱུར་པའི་སྔགས་རྒྱལ་དང་། །འཇམ་དཔལ་དབྱངས་ལའང་དེ་འཇིགས་ནས། །</s>
  </p>
  <p id="7065">
    <s id="7065:1" flag="alternateSource">འཇམ་པའི་དབྱངས་ཀྱི་དྲུང་དུ་ནི། །དེ་ཚེ་དེ་དག་དམ་ཚིག་བླངས། །</s>
  </p>
  <p id="7066">
    <s id="7066:1" flag="alternateSource">མ་རུངས་སྔགས་ནི་མི་བཟད་པས། །ཀྱེ་མ་བདག་ཅག་ངེས་བསྲེག་ཅིང་། །</s>
    <s id="7066:2">དེ་རིང་ཁྲོ་བོས་བརྒྱལ་འགྱུར་ཞིང་། །ས་ཡི་སྟེང་དུ་འགྱེལ་འགྱུར་བས། །</s>
    <s id="7066:3">སེམས་ཅན་ཐུགས་ལ་ཐུགས་བརྩེ་བས། །ཡོངས་སུ་བསྐྱབ་ཅིང་བསྲུང་དུ་གསོལ། །</s>
  </p>
  <p id="7067">
    <s id="7067:1" flag="alternateSource">དེ་ནས་འོད་ཆེན་བྱིས་པའི་གཟུགས། །བྱང་ཆུབ་སེམས་དཔའ་དེས་སྨྲས་པ། །</s>
    <s id="7067:2">ལྷ་དང་གནོད་སྦྱིན་སྲིན་པོ་དང་། །ལྷ་མིན་ཐམས་ཅད་མ་འཇིགས་ཤིག །</s>
    <s id="7067:3">མི་དང་མི་མ་ཡིན་པ་དང་། །འབྱུང་པོ་མ་ལུས་ལྷ་རྣམས་ཀུན། །</s>
    <s id="7067:4">ཁྱོད་ཀྱི་དམ་ཚིག་ངས་བཤད་བསྲུང་། །</s>
    <s id="7067:5">རྟག་ཏུ་བྱམས་སེམས་གྱུར་ནས་</s>
  </p>
  <p id="7068">
    <s id="7068:1" flag="alternateSource">ནི །_།</s>
    <s id="7068:2"><ref folio="F.290.a"/>རྟག་ཏུ་རང་གི་སྔགས་ཀྱང་དྲན། །</s>
  </p>
  <p id="7069">
    <s id="7069:1" flag="alternateSource">ཤཱཀྱ་སེང་གེ་མི་ཡི་མཆོག །</s>
    <s id="7069:2">རྐང་གཉིས་མཆོག་ནི་རྫོགས་སངས་རྒྱས། །</s>
    <s id="7069:3">དེ་ཉིད་ཀྱིས་གསུང་སྔགས་དང་ནི། །གཙུག་ཏོར་སྤྱན་ལ་སོགས་པའོ། །</s>
  </p>
  <p id="7070">
    <s id="7070:1" flag="alternateSource">འཇིག་རྟེན་གསུམ་ལ་འཁོར་ལོ་རྒྱལ། །</s>
  </p>
  <p id="7071">
    <s id="7071:1" flag="alternateSource">གཟི་བརྗིད་ཕུང་པོ་དམ་པ་རྒྱལ། །</s>
  </p>
  <p id="7072">
    <s id="7072:1" flag="alternateSource">རྣམ་རྒྱལ་གཙུག་ཏོར་གསང་སྔགས་དང་། །ཕྱག་ན་པདྨ་རྣམ་གཟིགས་དང་། །ཀུན་ཏུ་གཟིགས་པའི་མགོན་པོ་དང་། །ཁྲོ་གཉེར་སྒྲོལ་མ་གྲགས་ལྡན་མ། །ལྷ་མོ་གོས་དཀར་མོ་དང་ནི། །དཀར་ཆེན་མ་དང་སྙན་ལྡན་མ། །རིགས་མ་ལོངས་སྤྱོད་ལྡན་མ་དང་། །རྟ་མགྲིན་སྔགས་ཀྱི་རྒྱལ་པོ་དང་། །དེ་དག་པདྨའི་རིག་སྔགས་དང་། །གཙོར་ནི་རྒྱལ་བས་གསུང་བ་དང་། །ཡི་གེ་གཅིག་དང་འཁོར་ལོས་སྒྱུར། །</s>
  </p>
  <p id="7073">
    <s id="7073:1" flag="alternateSource">སྔགས་རྣམས་བདག་པོའི་མངའ་བདག་དང་། །</s>
    <s id="7073:2">འོད་ཆེན་སྔགས་ཀྱི་མགོན་པོ་ནི། །འདི་དག་དེ་བཞིན་དྲན་པར་གྱིས། །གཤིན་རྗེ་གཤེད་ཅེས་བྱ་བ་ཡི། །ཁྲོ་བོའི་གཙོ་བོ་དེ་ཡང་དྲན། །</s>
  </p>
  <p id="7074">
    <s id="7074:1" flag="alternateSource">མགོན་པོ་སྤྱན་རས་གཟིགས་པ་ཡི། །ཐུགས་ནི་ཐུགས་རྗེ་བྱུང་བ་དང་། །ཐུགས་རྗེ་ཆེན་པོས་ཐུགས་བརླན་པར། །</s>
    <s id="7074:2">སངས་རྒྱས་སྔ་མས་གསུངས་པའང་དྲན། །</s>
  </p>
  <p id="7075">
    <s id="7075:1" flag="alternateSource">སྒྲོལ་མ་སྐྱེ་བོ་སྒྲོལ་བར་ནི། །སྤྱན་རས་གཟིགས་ཀྱིས་གསུངས་པ་དང་། །</s>
    <s id="7075:2">རྟག་དང་ཏིང་འཛིན་སྐྱེས་འཕགས་མ། །མིང་གི་གཟུགས་ནི་བསྟན་པའང་ཡིན། །</s>
  </p>
  <p id="7076">
    <s id="7076:1" flag="alternateSource">བྱང་ཆུབ་སེམས་བཞིན་སྤྱོད་པ་སྟེ། །</s>
  </p>
  <p id="7077">
    <s id="7077:1" flag="alternateSource">བྱང་ཆུབ་སྤྱོད་བྱེད་དམ་པའང་ཡིན། །</s>
  </p>
  <p id="7078">
    <s id="7078:1" flag="alternateSource">འཇིག་རྟེན་ཁམས་ནི་སྟོང་དག་ཏུ། །གྲངས་མེད་རྣམ་པ་མང་པོར་ཡང་། །</s>
    <s id="7078:2">སེམས་ཅན་རྣམས་ལ་ཕན་པའི་ཕྱིར། །དེ་ཚེ་ལྷ་མོ་རྒྱུ་བར་བྱེད། །</s>
  </p>
  <p id="7079">
    <s id="7079:1" flag="alternateSource">བུད་མེད་གཟུགས་ནི་བཟུང་ནས་ཀྱང་། །སྔགས་ཀྱི་ཚུལ་གྱིས་ལུས་ཅན་ལ། །</s>
    <s id="7079:2">དེ་ཚེ་སེམས་ཅན་འདུལ་བྱེད་ཅིང་། །བྱང་ཆུབ་ཐེག་པར་སྦྱོར་བར་བྱེད། །</s>
  </p>
  <p id="7080">
    <s id="7080:1" flag="alternateSource">བྱང་ཆུབ་སེམས་དཔའི་སྤྱོད་པ་ནི། །བསམ་ཞིང་བསྟན་པར་མི་ནུས་སོ། །</s>
  </p>
  <p id="7081">
    <s id="7081:1" flag="alternateSource">ཕྱག་ན་རྡོ་རྗེ་དཔའ་བོ་ནི། །སྔགས་རྣམས་ཀུན་གྱི་བདག་པོའང་དྲན། །</s>
  </p>
  <p id="7082">
    <s id="7082:1" flag="alternateSource">བདག་མ་རིག་འཛིན་ལྷ་མོ་ནི། །འཇིག་རྟེན་གསུམ་གྱིས་རབ་མཆོད་དང་། །</s>
    <s id="7082:2">ལུ་གུ་རྒྱུད་དང་འོག་བག་མ། །རྡོ་རྗེ་ཁུ་ཚུར་སྙན་ལྡན་མ། །ཁྲོ་དབང་ཐིག་ལེ་དཀར་མོ་དང་། །དབྱུག་སྔོན་འཇིགས་པར་བྱེད་དང་བཅས། །</s>
  </p>
  <p id="7083">
    <s id="7083:1" flag="alternateSource">འདི་དག་ཁྲོ་མོ་ཕོ་ཉའི་ཚོགས། །<ref folio="F.290.b"/>རིགས་མའི་སྤྱན་དུ་རབ་ཏུ་བསྟན། །</s>
  </p>
  <p id="7084">
    <s id="7084:1" flag="alternateSource">རྡོ་རྗེའི་རིགས་ལ་གཙོ་བོ་སྟེ། །</s>
  </p>
  <p id="7085">
    <s id="7085:1" flag="alternateSource">གང་ཞིག་དྲན་ན་ཕན་ཞིང་སྲུང་། །</s>
  </p>
  <p id="7086">
    <s id="7086:1" flag="alternateSource">བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="7087">
    <s id="7087:1" flag="alternateSource">འཇིག་རྟེན་དག་ན་སྤོས་གླང་དང་། །བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="7088">
    <s id="7088:1" flag="alternateSource">བློ་ལྡན་མཐུ་ཆེན་ཐོབ་དང་ནི། །</s>
    <s id="7088:2">སྲས་ཀྱི་ཐུ་བོ་གཙོ་བོ་ནི། །ཀུན་ཏུ་བཟང་པོ་དགེ་བ་སྟེ། །</s>
  </p>
  <p id="7089">
    <s id="7089:1" flag="alternateSource">དེ་ཚེ་གང་གིས་དྲན་གྱུར་པ། །དེ་ལ་འཇིགས་པ་ཡོད་མ་ཡིན། །</s>
  </p>
  <p id="7090">
    <s id="7090:1" flag="alternateSource">རྟག་ཏུ་དེ་ཚེ་ནོར་བཟང་དང་། །གནོད་སྦྱིན་དམ་པ་ཛམ་བྷ་ལ། །ཉན་ཐོས་རང་རྒྱས་མ་ལུས་པ། །དྲན་ན་འཇིགས་པ་ག་ལ་ཡོད། །</s>
  </p>
  <p id="7091">
    <s id="7091:1" flag="alternateSource">ཀུན་ནས་དེ་དག་མཆོད་བྱས་ན། །</s>
  </p>
  <p id="7092">
    <s id="7092:1" flag="alternateSource">སྲུང་བ་ཆེན་པོར་རབ་ཏུ་བསྟན། །</s>
  </p>
  <p id="7093">
    <s id="7093:1" flag="alternateSource">དེ་ཚེ་འབྲས་བུ་ཆེ་ལྷ་དང་། །བསོད་ནམས་སྐྱེས་དང་འདུ་ཤེས་མེད། །</s>
  </p>
  <p id="7094">
    <s id="7094:1" flag="alternateSource">གཟུགས་མེད་གཟུགས་ཅན་ལྷ་དག་དང་། །རྫུ་འཕྲུལ་ཆེན་པོ་འདོད་ཆགས་བྲལ། །</s>
  </p>
  <p id="7095">
    <s id="7095:1" flag="alternateSource">དཀོན་མཆོག་གསུམ་ལ་མཆོད་བྱེད་དང་། །རྒྱལ་བའི་བསྟན་ལ་རབ་དང་བ། །</s>
    <s id="7095:2">སྔགས་དང་དགྲ་ལ་རྟག་འཇིགས་པ། །དེ་དག་ལ་ནི་ཅུང་ཟད་མེད། །</s>
  </p>
  <p id="7096">
    <s id="7096:1" flag="alternateSource">དེ་ལྟར་དམ་ཚིག་རྒྱུད་གསུངས་པ། །སྔགས་པ་ཀུན་གྱིས་སྒོམ་མིན་ཏེ། །</s>
  </p>
  <p id="7097">
    <s id="7097:1" flag="alternateSource">འདི་ནི་ཁྲོ་རྒྱལ་མཆོག་ཅེས་པ། །གཤིན་རྗེ་གཤེད་ཀྱིས་བརྗོད་པ་ཡིན། །</s>
  </p>
  <p id="7098">
    <s id="7098:1" flag="alternateSource">སེམས་ཅན་དམ་ཚིག་ལ་གནས་ན། །</s>
  </p>
  <p id="7099">
    <s id="7099:1" flag="alternateSource">མི་ནི་མ་ལུས་གནོད་མི་ནུས། །</s>
  </p>
  <p id="7100">
    <s id="7100:1" flag="alternateSource">ལྷ་དང་ལྷ་མིན་ཐམས་ཅད་ད་དག །</s>
  </p>
  <p id="7101">
    <s id="7101:1" flag="alternateSource">དེ་ནས་ཡིད་ནི་དགའ་གྱུར་ནས། །</s>
  </p>
  <p id="7102">
    <s id="7102:1" flag="alternateSource">རྒྱལ་བའི་སྲས་ཀྱིས་རབ་བསྐུལ་ནས། །</s>
  </p>
  <p id="7103">
    <s id="7103:1" flag="alternateSource">ཐམས་ཅད་དམ་ཚིག་བསྟན་གནས་གྱུར། །</s>
  </p>
  <p id="7104">
    <s id="7104:1" flag="alternateSource">གནོད་སྦྱིན་བདག་པོ་ཁྲོ་ལྡན་པས། །ཁྱད་དུ་གསོད་ཚིག་བརྗོད་པར་བྱེད། །</s>
  </p>
  <p id="7105">
    <s id="7105:1" flag="alternateSource">འཇིག་རྟེན་ཁམས་ནི་གྲངས་མེད་པ། །དེ་ཚེ་ཐམས་ཅད་རབ་ཏུ་འགུལ། །</s>
    <s id="7105:2">དོན་མེད་ཁྲོ་བོའི་རྒྱལ་པོ་ཡིས། །ཅི་ཡི་ཕྱིར་ན་འདི་བསྟན་བྱས། །</s>
  </p>
  <p id="7106">
    <s id="7106:1" flag="alternateSource">སེམས་ཅན་རྣམས་ནི་གདུལ་དོན་དུ། །དེ་ཚེ་སྔོན་གྱི་རྒྱལ་བའི་སྲས། །</s>
    <s id="7106:2">ཁྲོ་བོའི་རྒྱལ་པོའི་ནུས་པ་ནི། །སྔོན་ཆད་བསྟན་པ་མ་ཡིན་ནམ། །</s>
    <s id="7106:3">རྡོ་རྗེ་ཅན་གྱིས་དེ་སྨྲས་ནས</s>
  </p>
  <p id="7107">
    <s id="7107:1" flag="alternateSource">རྡོ་རྗེ་ས་ལ་དོར་ཞིང་གནས། །</s>
  </p>
  <p id="7108">
    <s id="7108:1" flag="alternateSource">རྫུ་འཕྲུལ་ཆེན་པོ་བྱིས་པའི་གཟུགས། །བློ་དང་ལྡན་པ་འཇམ་པའི་དབྱངས། །གཞོན་ནུ་རབ་ཏུ་བཞད་གྱུར་ནས། །</s>
  </p>
  <p id="7109">
    <s id="7109:1" flag="alternateSource">ཚིག་འདི་དག་ནི་སྨྲས་པ་སྟེ། །</s>
  </p>
  <p id="7110">
    <s id="7110:1" flag="alternateSource">ལག་ན་རྡོ་རྗེ་རྫུ་འཕྲུལ་ཆེ། །</s>
  </p>
  <p id="7111">
    <s id="7111:1" flag="alternateSource">གནོད་སྦྱིན་ཆེན་པོ་སྡང་མ་བྱེད། །</s>
  </p>
  <p id="7112">
    <s id="7112:1" flag="alternateSource">ཁྲོ་བོའི་རྒྱལ་པོ་རྫུ་འཕྲུལ་ཆེ། །</s>
  </p>
  <p id="7113">
    <s id="7113:1" flag="alternateSource">འདི་ནི་ང་ཡིས་རབ་ཏུ་བསྟན། །</s>
  </p>
  <p id="7114">
    <s id="7114:1" flag="alternateSource"><ref folio="F.291.a"/>དེ་བཞིན་རྗེས་སུ་སྦྱིན་པར་བྱ། །</s>
  </p>
  <p id="7115">
    <s id="7115:1" flag="alternateSource">ཇི་ལྟར་འདོད་བཞིན་རབ་ཏུ་སྟོན། །</s>
  </p>
  <p id="7116">
    <s id="7116:1" flag="alternateSource">ཁྱོད་ཀྱིས་ཁྲོ་བོའི་མཐུ་དག་ནི། །ཡོངས་སུ་བསྟན་པར་མི་ནུས་ཏེ། །</s>
  </p>
  <p id="7117">
    <s id="7117:1" flag="alternateSource">འདི་ནི་ཁྱོད་ཉིད་ལ་གནས་ཏེ། །</s>
  </p>
  <p id="7118">
    <s id="7118:1" flag="alternateSource">ལུས་འདིར་གནས་ཤིང་སྣང་བ་ཡིན། །</s>
  </p>
  <p id="7119">
    <s id="7119:1" flag="alternateSource">དེ་ཉིད་ཁྱོད་ཀྱིས་དྲངས་པ་སྟེ། །</s>
  </p>
  <p id="7120">
    <s id="7120:1" flag="alternateSource">ཁྱོད་ཉིད་ཀྱི་ནི་སྙིང་ལ་དྲིས། །</s>
  </p>
  <p id="7121">
    <s id="7121:1" flag="alternateSource">ཁྲོ་བོའི་མཐུ་ནི་ཁུགས་པ་དག །</s>
  </p>
  <p id="7122">
    <s id="7122:1" flag="alternateSource">འདིར་ནི་བཟློག་པར་ནུས་པ་མིན། །</s>
  </p>
  <p id="7123">
    <s id="7123:1" flag="alternateSource">ཇི་ལྟར་འདོད་བཞིན་ཁྱོད་ལ་བསྟན། །</s>
  </p>
  <p id="7124">
    <s id="7124:1" flag="alternateSource">གཞན་དུ་དམ་ཚིག་བཏང་བ་ཡིན། །</s>
  </p>
  <p id="7125">
    <s id="7125:1" flag="alternateSource">ཁྲུས་མེད་རབ་ཏུ་ཉལ་བ་དང་། །གྲོང་གི་ཆོས་ལ་རྗེས་འཇུག་དང་། །</s>
    <s id="7125:2">ཏིལ་མར་གྱིས་བྱུགས་སྲུང་མེད་དང་། །རྟག་ཏུ་གདུག་པའི་སེམས་ལྡན་དང་། །</s>
    <s id="7125:3">སྔགས་མཆོག་ཐམས་ཅད་སྤངས་པ་དང་། །བསྟན་པ་ལ་ནི་མ་ཞུགས་དང་། །དེ་བཞིན་མི་ནི་ཐེ་ཚོམ་ལྡན། །</s>
  </p>
  <p id="7126">
    <s id="7126:1" flag="alternateSource">དད་པ་མེད་ཅིང་འགྱོད་པར་གནས། །</s>
  </p>
  <p id="7127">
    <s id="7127:1" flag="alternateSource">དམ་ཆོས་ཐེ་ཚོམ་ཐོབ་པ་དང་། །དེ་སྤོང་མཉམ་པར་མ་བཞག་དང་། །གཅེར་བུ་རྟག་པར་ལྷག་མར་ལྡན། །</s>
  </p>
  <p id="7128">
    <s id="7128:1" flag="alternateSource">མི་གཙང་སྤྱོད་པའི་སྤྱོད་ཡུལ་དང་། །</s>
    <s id="7128:2">མི་བརྩོན་སྔགས་དང་མི་ལྡན་དང་། །རྟག་ཏུ་བརྩེ་མེད་ལྷག་མར་ལྡན། །</s>
  </p>
  <p id="7129">
    <s id="7129:1" flag="alternateSource">ལྷ་ཡི་གནས་དང་མཆོད་རྟེན་དང་། །ལྷ་གང་འཁོར་ས་དཀྱིལ་འཁོར་དུ། །</s>
    <s id="7129:2">འཁྲིག་པ་ལ་ནི་མངོན་དགའ་བ། །ཁྲོ་བོས་དེ་དག་རྣམ་པར་འཇིག །</s>
  </p>
  <p id="7130">
    <s id="7130:1" flag="alternateSource">དམ་ཚིག་ཉམས་དང་དད་མེད་དང་། །སྔགས་ཀྱི་རིགས་པ་མི་ཤེས་དང་། །</s>
    <s id="7130:2">ཅུང་ཟད་ཤེས་པ་འཁྲུལ་པ་དང་། །སྤྱོད་པ་འཁྲུལ་པ་དེ་དག་ལ། །ཁྲོ་བོས་རྣམ་པར་འཇིག་པར་བྱེད། །</s>
  </p>
  <p id="7131">
    <s id="7131:1" flag="alternateSource">མི་ཡི་འཇིག་རྟེན་རྣམ་ཀུན་དུ། །བག་ཡོད་པ་ནི་མེད་པ་དང་། །བག་མེད་ཤིན་ཏུ་འདོད་ཆགས་ཅན། །དམ་ཚིག་ཉམས་ཤིང་སྐྱོན་ལྡན་ལ། །སྔགས་རྣམས་ལེགས་པར་སྦྱར་བ་ཡིས། །ཁྲོ་བོའི་རྒྱལ་པོས་འཇོམས་པར་བྱེད། །</s>
  </p>
  <p id="7132">
    <s id="7132:1" flag="alternateSource">བག་མེད་རིགས་མིན་འགྲོ་བ་ཡི། །བྱིས་པ་རྣམས་ཀུན་ཐམས་ཅད་དང་། །</s>
    <s id="7132:2">རྟག་ཏུ་འདོད་ཆགས་བྲལ་གྱུར་པའི། །རང་རྒྱལ་དགྲ་བཅོམ་ཉན་ཐོས་ཀུན། །</s>
    <s id="7132:3">ཁྲོ་བོ་ཡི་ནི་རྒྱལ་པོ་ཡིས། །ཐམས་ཅད་དུ་ནི་འཆིང་དང་གཅོད། །</s>
    <s id="7132:4">དེ་སྐད་སྨྲས་ནས་</s>
  </p>
  <p id="7133">
    <s id="7133:1" flag="alternateSource">འཇམ་དཔལ་ནི། །སྙིང་རྗེ་ཡི་ནི་བརླན་སེམས་ཀྱིས། །</s>
    <s id="7133:2">སངས་རྒྱས་བྱང་ཆུབ་སེམས་དཔའ་ཡི། །རྫུ་འཕྲུལ་སྤྱོད་པ་བསམ་མི་ཁྱབ། །</s>
  </p>
  <p id="7134">
    <s id="7134:1" flag="alternateSource">དེ་སྐད་སྨྲས་ནས་དེ་དག་ཀུན། །ཅང་མི་སྨྲ་བར་གྱུར་ནས་<ref folio="F.291.b"/>གནས། །</s>
  </p>
  <p id="7135">
    <s id="7135:1" flag="alternateSource">དེ་ནས་དཔལ་ལྡན་རྡོ་རྗེ་འཆང་། །ཕྱིར་ཡང་རྡོ་རྗེ་རབ་ཏུ་བླངས། །</s>
  </p>
  <p id="7136">
    <s id="7136:1" flag="alternateSource">དེ་ཚེ་རྡོ་རྗེ་བླངས་ནས་ཀྱང་། །ཁྲོ་རྒྱལ་མཐུ་ནི་ཤེས་ནས་དགའ། །</s>
  </p>
  <p id="7137">
    <s id="7137:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། གཤིན་རྗེ་གཤེད་ཀྱི་ཡོངས་སུ་བསྔགས་པ་དང་སྔགས་ཀྱི་བདག་ཉིད་ཆེན་པོའི་ངེས་པར་སྡོམ་པའི་ལེའུ་རབ་འབྱམ་ལས་སུམ་ཅུ་རྩ་གསུམ་པ་རྫོགས་སོ།། །།</s>
  </p>
  <p id="7138">
    <s id="7138:1" flag="alternateSource">དེ་ནས་གསང་བའི་བདག་པོ་ལག་ན་རྡོ་རྗེས་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ཆེན་པོ་ལ་བལྟས་ཏེ། </s>
  </p>
  <p id="7139">
    <s id="7139:1" flag="alternateSource">གནས་གཙང་མའི་སྟེང་ན་འདུག་པར་གྱུར་པའི་ཚོགས་དེ་དག་ལ་སྨྲས་པ། </s>
    <s id="7139:2">དང་པོ་རེ་ཞིག་གྲོགས་པོ་ཁྱེད་ཅག་ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་སྟོབས་དང་ཕ་རོལ་གནོན་པ་དཔག་ཏུ་མེད་པ། གདུལ་དཀའ་འདུལ་བར་བྱེད་པ། གཤིན་རྗེའི་འཚོ་བ་མཐར་བྱེད་པ། སེམས་ཅན་མ་རུངས་པ་ཚར་གཅོད་པ་དེ་གཙོར་བྱེད་པ་བྱང་ཆུབ་སེམས་དཔའ་འཇམ་དཔལ་གྱིས་སྨྲས་པ། དེའི་རས་རིས་ཀྱི་ཆོ་ག་ཡོད་དེ་དེ་</s>
  </p>
  <p id="7140">
    <s id="7140:1" flag="alternateSource">ཉོན་ཅིག །</s>
  </p>
  <p id="7141">
    <s id="7141:1" flag="alternateSource">ཚེས་གྲངས་དང་ནི་རྒྱུ་སྐར་དང་། །སྨྱུང་བ་དག་ཀྱང་མི་བྱ་སྟེ། །</s>
  </p>
  <p id="7142">
    <s id="7142:1" flag="alternateSource">དགྲ་ཡི་འཇིགས་པ་བྱུང་བ་ན། །</s>
  </p>
  <p id="7143">
    <s id="7143:1" flag="alternateSource">རས་རིས་འདི་ནི་བྲི་བར་བྱ། །</s>
  </p>
  <p id="7144">
    <s id="7144:1" flag="alternateSource">མར་ངོའི་ཟླ་ཕྱེད་དག་གནས་ཏེ། །</s>
  </p>
  <p id="7145">
    <s id="7145:1" flag="alternateSource">ཚེས་གྲངས་བཅུ་བཞིའམ་བརྒྱད་དག་ལ། །བྲམ་ཟེ་དམ་པ་མཆོག་དག་གི། །དུར་ཁྲོད་ཤི་བའི་རོ་རྙེད་ན། །</s>
  </p>
  <p id="7146">
    <s id="7146:1" flag="alternateSource">དེ་ནི་མཚན་མོ་མུན་པར་བླངས། །</s>
  </p>
  <p id="7147">
    <s id="7147:1" flag="alternateSource">དེ་ཡི་ཁྲག་གིས་ཚོན་རྩི་བྱ། །</s>
  </p>
  <p id="7148">
    <s id="7148:1" flag="alternateSource">རས་ནི་ཆུ་ཡིས་ལན་གསུམ་བཀྲུ། །དེ་ནས་དེ་ནི་བསྐམ་པར་བྱ། །</s>
  </p>
  <p id="7149">
    <s id="7149:1" flag="alternateSource">འདྲི་བྱེད་གདུག་སེམས་ཁྲོ་ལྡན་ཞིང་། །འཇིགས་པར་བྱེད་པས་བྲི་བར་བྱ། །</s>
  </p>
  <p id="7150">
    <s id="7150:1" flag="alternateSource">མར་ངོའི་ཟླ་ཕྱེད་དུར་ཁྲོད་དུ། །ཞག་ནི་གསུམ་མམ་བདུན་དུ་བྲི། །</s>
    <s id="7150:2">ཚེས་བརྒྱད་བཅུ་བཞིའི་ནུབ་མོར་ནི། །ཞག་ཆེན་མར་མེ་སྦར་བ་ལ། །དེར་གནས་རི་མོ་བྱེད་པ་ནི། །རྟག་ཏུ་གཡས་ཀྱི་ཕྱོགས་སུ་བལྟ། །</s>
  </p>
  <p id="7151">
    <s id="7151:1" flag="alternateSource">མི་ཡི་ཐོད་པས་གདན་བྱས་ཤིང་། །མཉམ་པར་བཞག་སྟེ་བསྲུང་བ་བྱ། །</s>
  </p>
  <p id="7152">
    <s id="7152:1" flag="alternateSource">དགྲ་ཡི་སྡུག་བསྔལ་གྱིས་ཉེན་ན། །</s>
  </p>
  <p id="7153">
    <s id="7153:1" flag="alternateSource">ཡང་ན་སྔགས་པ་རང་གིས་བྲི། །</s>
    <s id="7153:2">དང་པོའི་མཚན་མོར་རྩོམ་པ་ན། །</s>
  </p>
  <p id="7154">
    <s id="7154:1" flag="alternateSource">དགྲ་རྣམས་ལུས་ལ་ཚ་བ་འབྱུང་། །</s>
  </p>
  <p id="7155">
    <s id="7155:1" flag="alternateSource">གཉིས་པར་ཚ་བ་ཆེན་པོ་ཡིས། །དགྲ་རྣམས་<ref folio="F.292.a"/>བརྒྱལ་བས་གནོད་པར་འགྱུར། །</s>
  </p>
  <p id="7156">
    <s id="7156:1" flag="alternateSource">གསུམ་པའི་མཚན་མོར་སྲོག་འདོར་ཞིང་། །འཇིག་རྟེན་ཕ་རོལ་འགྲོ་བར་འགྱུར། །</s>
  </p>
  <p id="7157">
    <s id="7157:1" flag="alternateSource">སྔགས་པ་རབ་ཏུ་མ་དང་ན། །</s>
  </p>
  <p id="7158">
    <s id="7158:1" flag="alternateSource">དེ་ལ་ཞི་བ་ག་ལ་ཡོད། །</s>
  </p>
  <p id="7159">
    <s id="7159:1" flag="alternateSource">དགྲ་ཡི་ལུས་ནི་བསྐམ་འགྱུར་ཞིང་། །ཁྱིམ་ལ་འཇིགས་པའང་འབྱུང་བར་འགྱུར། །</s>
  </p>
  <p id="7160">
    <s id="7160:1" flag="alternateSource">གཤིན་རྗེ་གཤེད་ནི་འཇིགས་ཆེན་གྱི། །རས་རིས་འདི་ནི་བྲིས་ཙམ་གྱིས། །</s>
    <s id="7160:2">ཞལ་དྲུག་ཞབས་དྲུག་ཕྱག་དྲུག་བྲི། །ཁ་དོག་སྔོ་ཞིང་གསུས་པ་འཕྱང་། །ཁྲོ་ལྡན་ཐོད་པའི་ཕྲེང་བ་འཆང་། །སྟག་གི་པགས་པ་རབ་ཏུ་མནབས། །</s>
    <s id="7160:3">མཚོན་ཆ་སྣ་ཚོགས་མི་བཟད་ལྡན། །</s>
  </p>
  <p id="7161">
    <s id="7161:1" flag="alternateSource">ལག་ན་དབྱུག་ཏོ་འཇིགས་པར་བྱེད། །</s>
  </p>
  <p id="7162">
    <s id="7162:1" flag="alternateSource">སྤྱན་ནི་དམར་ཞིང་ཁྲོ་དང་བཅས། །</s>
  </p>
  <p id="7163">
    <s id="7163:1" flag="alternateSource">སྤྱན་གསུམ་དག་གིས་རྣམ་པར་མཚན། །</s>
  </p>
  <p id="7164">
    <s id="7164:1" flag="alternateSource">སྐྲ་འབར་གྱེན་དུ་བརྫེས་པ་ནི། །དེ་བཞིན་ལ་ལར་དུ་བའི་མདོག །མིག་སྨན་ནག་པོ་མི་བཟད་དང་། །དབྱར་གྱི་སྤྲིན་ནག་འདྲ་བའི་མདོག །གཤིན་རྗེའི་གཟུགས་དང་འདྲ་བ་ཡི། །མ་ཧེ་ལ་ཞོན་ཡང་དག་བྲི། །གདུག་པའི་ལས་ཅན་འཇིགས་པ་ཆེ། །</s>
  </p>
  <p id="7165">
    <s id="7165:1" flag="alternateSource">དྲག་ཅིང་དྲག་པོ་འཇོམས་བྱེད་པ། །</s>
    <s id="7165:2">སེམས་ཅན་འཇིགས་པར་བྱེད་པ་ཡི། །གཤིན་རྗེའི་འཚོ་བ་འཇིགས་བྱེད་བརྗོད། །</s>
  </p>
  <p id="7166">
    <s id="7166:1" flag="alternateSource">ཤིན་ཏུ་གདུག་པའི་ལས་ཅན་དང་། །འཇིགས་ཤིང་ཤིན་ཏུ་མི་བཟད་པ། །</s>
    <s id="7166:2">ལུས་ཅན་ཐམས་ཅད་གསོད་བྱེད་པ། །འཇིགས་པའང་འཇིགས་ཤིང་དངངས་བྱེད་པ། །</s>
    <s id="7166:3">བདག་གི་ཁྲག་གི་ཚོན་དག་གིས། །ཁྲོ་བོ་མཆོག་འདི་བྲི་བར་བྱ། །</s>
  </p>
  <p id="7167">
    <s id="7167:1" flag="alternateSource">ཞག་ཆེན་པོ་ཡི་ཞག་དང་ནི། །ཤིན་ཏུ་དམར་བའི་ཚོན་བསྲེས་བྲི། །</s>
    <s id="7167:2">མཚོན་རྩིའི་སྣོད་དུ་ཐོད་པ་བྱ། །</s>
  </p>
  <p id="7168">
    <s id="7168:1" flag="alternateSource">མི་ཡི་རུས་པས་པིར་ཤིང་བྱ། །</s>
  </p>
  <p id="7169">
    <s id="7169:1" flag="alternateSource">ཤི་བའི་སྐྲ་ལས་བྱས་པ་ཡིས། །པིར་དང་པིར་ནི་བཅིང་བའང་བྱ། །</s>
  </p>
  <p id="7170">
    <s id="7170:1" flag="alternateSource">རང་ངམ་རི་མོ་མཁན་གྱིས་ཀྱང་། །དེ་ནས་ཟས་མི་བཟའ་བར་བྲི། །</s>
    <s id="7170:2">གཏོར་མ་མེ་ཏོག་མང་པོ་སོགས། །ཕྲེང་བ་དམར་དང་ཙནྡན་དམར། །</s>
  </p>
  <p id="7171">
    <s id="7171:1" flag="alternateSource">ཤ་ཆེན་ཚིལ་གྱི་སྤོས་དང་ནི། །ཞག་གི་སྤོས་ཀྱིས་མཆོད་པར་བྱ། །</s>
  </p>
  <p id="7172">
    <s id="7172:1" flag="alternateSource">རས་རིས་དམ་པ་དེ་ལ་ནི། །དང་པོ་བར་མཐར་མཆོད་པར་བྱ། །</s>
  </p>
  <p id="7173">
    <s id="7173:1" flag="alternateSource">རས་རིས་ཡོངས་སུ་རྫོགས་བྱས་ན། །</s>
  </p>
  <p id="7174">
    <s id="7174:1" flag="alternateSource">རི་མོ་མཁན་ལ་སྦྱིན་པའང་བྱ། །</s>
  </p>
  <p id="7175">
    <s id="7175:1" flag="alternateSource">ནོར་ནི་རབ་ཏུ་མང་པོའམ། །ཡང་ན་གང་གི་དགེ་བའང་སྦྱིན། །</s>
  </p>
  <p id="7176">
    <s id="7176:1" flag="alternateSource">ལས་ཀྱང་འཇིགས་པ་ཆེན་པོ་བས། །དེ་ཡི་དོན་མེད་མི་བྱའོ། །</s>
  </p>
  <p id="7177">
    <s id="7177:1" flag="alternateSource">མདོར་<ref folio="F.292.b"/>ན་དཔའ་བོའི་རིན་དུ་ནི། །ཇི་ལྟར་འདོད་པ་དེ་ལ་བྱ། །</s>
  </p>
  <p id="7178">
    <s id="7178:1" flag="alternateSource">བཟོ་ཡི་ལས་ནི་འབྲས་བཅས་བྱ། །</s>
  </p>
  <p id="7179">
    <s id="7179:1" flag="alternateSource">ཁ་ཟས་མེད་པའང་རྣམ་པར་སྤང་། །</s>
  </p>
  <p id="7180">
    <s id="7180:1" flag="alternateSource">ཇི་ལྟར་དེ་ནི་ཡང་དག་དགའ། །</s>
  </p>
  <p id="7181">
    <s id="7181:1" flag="alternateSource">དེ་ལྟ་དེ་ལྟར་རབ་ཏུ་སྦྱར། །</s>
  </p>
  <p id="7182">
    <s id="7182:1" flag="alternateSource">སྲུང་བ་ཆེན་པོའང་རབ་ཏུ་བྱ། །</s>
  </p>
  <p id="7183">
    <s id="7183:1" flag="alternateSource">གཞན་དུ་དེ་ནི་འཆི་འགྱུར་ཞིང་། །</s>
    <s id="7183:2">བཟོ་བོ་བཟའ་དང་བཅས་འཇིགས་པས། །བདག་གིས་ཀྱང་ནི་མངོན་པར་བསྲུང་། །</s>
    <s id="7183:3">རིགས་པ་བཟླས་ནས་བྱ་བ་སྟེ། །</s>
  </p>
  <p id="7184">
    <s id="7184:1" flag="alternateSource">གཞན་དུ་ཆོ་གར་བརྗོད་པ་མིན། །</s>
  </p>
  <p id="7185">
    <s id="7185:1" flag="alternateSource">རས་རིས་ཡོངས་སུ་གསལ་བྱས་པའམ། །ཡིད་ལ་འདོད་པ་བྱས་མཐོང་ན། །</s>
  </p>
  <p id="7186">
    <s id="7186:1" flag="alternateSource">གདུག་པའི་དགྲ་རྣམས་འཇོམས་བྱེད་པའི། །ལས་ནི་ཐམས་ཅད་བྱེད་པར་འགྱུར། །</s>
  </p>
  <p id="7187">
    <s id="7187:1" flag="alternateSource">རས་རིས་མཆོག་བླངས་འགྲོ་བ་ནི། །ཇི་ལྟར་འདོད་པའམ་གར་འདོད་པའོ། །</s>
  </p>
  <p id="7188">
    <s id="7188:1" flag="alternateSource">ཕྱོགས་ཆེན་རྒྱལ་པོ་ཆེན་པོ་དང་། །སེམས་ཅན་དེ་ནི་དྲེགས་བཅས་དང་། །</s>
    <s id="7188:2">མངོན་པའི་ང་རྒྱལ་ང་རྒྱལ་ཆེ། །</s>
  </p>
  <p id="7189">
    <s id="7189:1" flag="alternateSource">གདུག་དང་གདུག་པའི་ལས་རྣམས་དང་། །དཀོན་མཆོག་གསུམ་ལ་གནོད་བྱེད་དང་། །</s>
    <s id="7189:2">ཆད་པར་སྨྲ་དང་སྔགས་སྤངས་དང་། །སྔགས་རྣམས་མཆོད་པར་མི་བྱེད་དང་། །དེ་ལ་དད་རྟེན་སྨོད་པ་དང་། །གང་ཡང་ཟློས་པ་སྨོད་བྱེད་དང་། །དེ་བཞིན་མཆོད་རྟེན་ཁྱད་དུ་གསོད། །ཆོ་ག་མཐོང་བའི་ལས་ཀྱིས་ནི། །དེ་དག་ལ་ནི་སྦྱོར་བ་བྱ། །</s>
  </p>
  <p id="7190">
    <s id="7190:1" flag="alternateSource">སེམས་ཅན་ཀུན་དང་སྐྱོབ་པ་ལ། །རྟག་ཏུ་དེ་བཞིན་ཆོས་མི་ལྡན། །</s>
  </p>
  <p id="7191">
    <s id="7191:1" flag="alternateSource">དེ་དག་ལ་ནི་ལས་རབ་སྦྱར། །</s>
  </p>
  <p id="7192">
    <s id="7192:1" flag="alternateSource">འཕྲལ་དུ་སྲོག་ནི་འགག་པར་བྱེད། །</s>
  </p>
  <p id="7193">
    <s id="7193:1" flag="alternateSource">ལུང་ཏང་འབྲས་བུ་སྔགས་བཟླས་བླངས། །</s>
  </p>
  <p id="7194">
    <s id="7194:1" flag="alternateSource">རྩ་བ་དང་ནི་ཤུན་པའང་བླང་། །འབྲས་བུའི་རང་སྐྱུར་ཡང་དག་ལྡན། །</s>
  </p>
  <p id="7195">
    <s id="7195:1" flag="alternateSource">མི་ཡི་རུས་ཕྱེ་ལེགས་བཏགས་དང་། །</s>
    <s id="7195:2">ཡུངས་མར་དང་ནི་དུག་ཉིད་དང་། །སྟར་བུ་དད་ནི་ལང་ཏང་ཚེ། །སྐེ་ཚེ་དང་ཡང་ཁྲག་ཉིད་ཀྱང་། །མི་ལས་ཡང་དག་བྱུང་བ་དག །</s>
  </p>
  <p id="7196">
    <s id="7196:1" flag="alternateSource">ཐམས་ཅད་བླངས་ནས་ཡང་དག་ལྡན། །</s>
  </p>
  <p id="7197">
    <s id="7197:1" flag="alternateSource">རས་རིས་དབེན་པའི་ཕྱོགས་སུ་བཞག །</s>
  </p>
  <p id="7198">
    <s id="7198:1" flag="alternateSource">སྒྲུབ་པོ་ལྷོ་ཕྱོགས་མངོན་བལྟས་ནས། །</s>
  </p>
  <p id="7199">
    <s id="7199:1" flag="alternateSource">རས་རིས་ཀྱང་ནི་བྱང་དུ་བསྟན། །</s>
  </p>
  <p id="7200">
    <s id="7200:1" flag="alternateSource">མེ་ཐབ་ཇི་འདོད་བྱས་ནས་ནི། །ཚ་ཞིང་སྐམ་པའི་ཤིང་དག་གིས། །མེ་ཐབ་དེ་ལ་མཉམ་བཞག་ནས། །</s>
  </p>
  <p id="7201">
    <s id="7201:1" flag="alternateSource">དུར་ཁྲོད་མེ་ཡི་སྦར་བར་བྱ། །</s>
  </p>
  <p id="7202">
    <s id="7202:1" flag="alternateSource">ཐམས་ཅད་ལྡན་པས་བསྲེག་བྱས་ན། །</s>
  </p>
  <p id="7203">
    <s id="7203:1" flag="alternateSource">ཆོ་གར་<ref folio="F.293.a"/>བསྟན་པའི་སྦྱིན་སྲེག་ཡིན། །</s>
  </p>
  <p id="7204">
    <s id="7204:1" flag="alternateSource">ཁྲོ་བོའི་རྒྱལ་པོའི་སྔགས་ཀྱིས་ནི། །མེ་ལྷ་དག་ནི་སྤྱན་དྲང་བྱ། །</s>
  </p>
  <p id="7205">
    <s id="7205:1" flag="alternateSource">ལས་རྣམས་དག་ནི་ཀུན་ལའང་འདིར། །མདུང་གི་ཕྱག་རྒྱ་བཅིང་བར་བྱ། །</s>
  </p>
  <p id="7206">
    <s id="7206:1" flag="alternateSource">མེ་ཐབ་ལ་ནི་ཁྲོར་བཅས་པས། །རྩ་བརྒྱད་སྟོང་གིས་སྲེག་བླུགས་སྦྱིན། །</s>
  </p>
  <p id="7207">
    <s id="7207:1" flag="alternateSource">དང་པོར་བུ་དག་འཆི་བ་ནི། །སེམས་ཅན་ཞུགས་ནས་དེ་བཞིན་འགྱུར། །</s>
  </p>
  <p id="7208">
    <s id="7208:1" flag="alternateSource">གཉིས་པ་ལ་ནི་ཆུང་མ་དང་། །འཁོར་དང་གཙོ་བོར་བཅས་པའང་ཡིན། །</s>
  </p>
  <p id="7209">
    <s id="7209:1" flag="alternateSource">དེ་ལ་གསུམ་པར་འཆི་བ་ནི། །གང་གི་ཆེད་དུ་དེ་བྱས་པའོ། །</s>
  </p>
  <p id="7210">
    <s id="7210:1" flag="alternateSource">གང་ཚེ་མཚན་ཕྱེད་བཟླས་པ་ནི། །རས་རིས་མདུན་དུ་བྱེད་པ་ཡང་། །དགྲ་རྣམས་གསད་པར་བྱ་ཕྱིར་ཏེ། །</s>
  </p>
  <p id="7211">
    <s id="7211:1" flag="alternateSource">དེ་ནི་དེ་དང་མཐུན་པར་འགྱུར། །</s>
  </p>
  <p id="7212">
    <s id="7212:1" flag="alternateSource">དེ་ཡི་ཡུལ་འཁོར་འཇིག་པར་འགྱུར། །</s>
  </p>
  <p id="7213">
    <s id="7213:1" flag="alternateSource">དཔུང་ཡང་འཆི་བར་འགྱུར་བ་སྟེ། །</s>
  </p>
  <p id="7214">
    <s id="7214:1" flag="alternateSource">མེས་ཚིག་རླུང་ནི་ཆེན་པོ་དང་། །ཆར་ཆེན་དག་ཀྱང་འབྱུང་བར་འགྱུར། །</s>
  </p>
  <p id="7215">
    <s id="7215:1" flag="alternateSource">ཐམས་ཅད་བསྡུས་པའི་ཚོགས་དག་ནི། །ཕ་རོལ་ཚོགས་ཀྱིས་གནོད་པར་འགྱུར། །</s>
  </p>
  <p id="7216">
    <s id="7216:1" flag="alternateSource">དེ་ལ་གནོད་པ་སྣ་ཚོགས་དང་། །ནད་ཆེན་དག་གིས་ཡང་དག་ཁྱབ། །</s>
  </p>
  <p id="7217">
    <s id="7217:1" flag="alternateSource">རྒྱལ་པོ་དེ་ཡི་ལུས་ཀུན་ཀྱང་། །སྐམ་པར་འདི་ལ་ཐེ་ཚོམ་མེད། །</s>
  </p>
  <p id="7218">
    <s id="7218:1" flag="alternateSource">དེ་ཡི་ཁྱིམ་ནི་ཐམས་ཅད་ཀྱང་། །མི་མ་ཡིན་པས་ཡང་དག་དཀྲུགས། །</s>
    <s id="7218:2">མལ་དུ་བརྟན་པ་མི་རྙེད་ཅིང་། །ས་ཡི་སྟེང་དུའང་འཁོར་བར་འགྱུར། །</s>
  </p>
  <p id="7219">
    <s id="7219:1" flag="alternateSource">སྲིན་པོ་ཡི་དགས་ཤ་རྗེན་ཟས། །དེ་ཡི་ཁྱིམ་ནི་ཡོངས་སུ་བསྐོར། །</s>
  </p>
  <p id="7220">
    <s id="7220:1" flag="alternateSource">ཐམས་ཅད་དུ་ནི་ཉམ་ཐག་འཇིགས། །</s>
  </p>
  <p id="7221">
    <s id="7221:1" flag="alternateSource">སྡུག་བསྔལ་དྲག་པོས་སྡུག་བསྔལ་འགྱུར། །</s>
  </p>
  <p id="7222">
    <s id="7222:1" flag="alternateSource">ས་སྟེང་ལྷ་ཡི་དབང་ཕྱུག་སོགས། །དེ་ཡི་སྲུང་བ་བྱེད་མི་ནུས། །</s>
  </p>
  <p id="7223">
    <s id="7223:1" flag="alternateSource">འཇིག་རྟེན་སྐྱོང་བ་ཚངས་སོགས་དང་། །</s>
    <s id="7223:2">བརྒྱ་བྱིན་སོགས་པ་སུམ་ཅུའི་དབང་། །</s>
    <s id="7223:3">སྔགས་ཀུན་ལྷ་དང་བཅས་པ་དང་། །</s>
    <s id="7223:4">འཇིག་རྟེན་ཀུན་ལས་བྱུང་བའང་རུང་། །</s>
  </p>
  <p id="7224">
    <s id="7224:1" flag="alternateSource">ང་རྒྱལ་གྱིས་འཁྲུགས་མ་རུངས་དགྲ། །དེ་ཡི་འཚོ་བ་དེ་མཐར་བྱེད། །</s>
    <s id="7224:2">མཚན་ཕྱེད་ཉི་མ་གུང་དག་ལ། །གང་དུ་ཁྲོས་ནས་</s>
  </p>
  <p id="7225">
    <s id="7225:1" flag="alternateSource">ཟློས་བྱེད་པ། །གཤིན་རྗེ་ཁྲོས་པ་མངོན་སུམ་ལྟར། །བསྲུང་བར་ཡང་ནི་རུང་མ་ཡིན། །</s>
  </p>
  <p id="7226">
    <s id="7226:1" flag="alternateSource">མར་ངོའི་ཟླ་ཕྱེད་ཅི་འདོད་པར། །ས་སྟེང་རས་རིས་བཞག་ནས་</s>
  </p>
  <p id="7227">
    <s id="7227:1" flag="alternateSource">ནི། །གཏོར་མ་མཆོད་པ་ཆེ་བྱ་བ། །</s>
    <s id="7227:2">དུར་ཁྲོད་དགོན་པའི་གནས་དང་ནི། །ཤིང་<ref folio="F.293.b"/>གཅིག་དེ་བཞིན་རྟགས་དང་ནི། །བྲག་དང་བས་མཐའ་ཕུག་ཀྱང་རུང་། །</s>
  </p>
  <p id="7228">
    <s id="7228:1" flag="alternateSource">གཅིག་པུ་གཉིས་སུ་མེད་པར་ཡང་། །རྟག་ཏུ་ལས་རྣམས་ཡང་དག་བརྩམས། །</s>
  </p>
  <p id="7229">
    <s id="7229:1" flag="alternateSource">དགོན་པ་ཆེན་པོ་དབེན་པ་དང་། །ལྷ་ཡི་ཁང་པ་སྟོང་པ་དང་། །ཁང་སྟོང་དང་ནི་ཆུ་བོ་དང་། །རྒྱ་མཚོའི་འགྲམ་ལ་བརྟེན་པ་དང་། །</s>
    <s id="7229:2">གྲོང་ཁྱེར་དེ་དང་ཉེ་བ་དང་། །</s>
    <s id="7229:3">དེར་གནས་ཡང་ན་</s>
  </p>
  <p id="7230">
    <s id="7230:1" flag="alternateSource">ཅི་འདོད་པར། །</s>
    <s id="7230:2">དཔག་ཚད་བརྒྱ་ཡི་ཚད་ཙམ་ནས། །</s>
  </p>
  <p id="7231">
    <s id="7231:1" flag="alternateSource">རྟག་ཏུ་ལས་རྣམས་བྱ་བ་ཡིན། །</s>
  </p>
  <p id="7232">
    <s id="7232:1" flag="alternateSource">གཙང་བའི་ཡུལ་ནི་བརྒྱ་དག་དང་། །</s>
    <s id="7232:2">ཚད་མེད་ཡུལ་དུ་གནས་པའང་རུང་། །</s>
  </p>
  <p id="7233">
    <s id="7233:1" flag="alternateSource">སྔགས་ཀྱི་རྫུ་འཕྲུལ་བསམ་མི་ཁྱབ། །</s>
  </p>
  <p id="7234">
    <s id="7234:1" flag="alternateSource">ཟློས་པའི་གྲུབ་པ་བསམ་མི་ཁྱབ། །</s>
  </p>
  <p id="7235">
    <s id="7235:1" flag="alternateSource">ལས་ནི་བསམ་མི་ཁྱབ་པར་སྣང་། །</s>
  </p>
  <p id="7236">
    <s id="7236:1" flag="alternateSource">འབྲས་བུའང་བསམ་གྱིས་མི་ཁྱབ་པའོ། །</s>
  </p>
  <p id="7237">
    <s id="7237:1" flag="alternateSource">གཤིན་རྗེ་གཤེད་ནི་བདག་ཉིད་ཆེ། །</s>
  </p>
  <p id="7238">
    <s id="7238:1" flag="alternateSource">ཁྲོ་བོའི་རྒྱལ་པོ་བསམ་མི་ཁྱབ། །</s>
  </p>
  <p id="7239">
    <s id="7239:1" flag="alternateSource">ལས་དང་རྫུ་འཕྲུལ་ཡུལ་དང་ནི། །</s>
    <s id="7239:2">རྣམ་པར་འཕྲུལ་བ་ཆེ་འབྱུང་བ། །</s>
    <s id="7239:3">བསམ་གྱིས་མི་ཁྱབ་ཟློས་པ་ཡིས། །ས་སྟེང་འདི་ལ་གྲུབ་པ་སྣང་། །</s>
  </p>
  <p id="7240">
    <s id="7240:1" flag="alternateSource">བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="7241">
    <s id="7241:1" flag="alternateSource">ཀུན་གྱིས་བསྲུང་བར་ཡོང་མི་ནུས། །</s>
  </p>
  <p id="7242">
    <s id="7242:1" flag="alternateSource">འཇིག་རྟེན་པ་ཡི་སྔགས་རྣམས་དང་། །གཟའ་དང་མ་མོ་སྨོས་ཅི་དགོས། །</s>
  </p>
  <p id="7243">
    <s id="7243:1" flag="alternateSource">དབང་ལྡན་དང་ནི་ཁྱབ་འཇུག་གམ། །སྐེམ་བྱེད་དང་ནི་བརྒྱ་བྱིན་དང་། །</s>
    <s id="7243:2">རྒྱལ་དང་རྒྱལ་བའི་སྲས་དག་ནི། །</s>
    <s id="7243:3">དམ་ཚིག་འཛིན་པར་བྱེད་པ་དང་། །</s>
    <s id="7243:4">ས་བཅུ་ལ་ནི་ཡང་དག་གནས། །</s>
  </p>
  <p id="7244">
    <s id="7244:1" flag="alternateSource">བྱང་ཆུབ་སེམས་དཔའ་བདག་ཉིད་ཆེ། །</s>
  </p>
  <p id="7245">
    <s id="7245:1" flag="alternateSource">གང་ཞིག་དགྲ་བཅོམ་རང་རྒྱལ་དང་། །རྫུ་འཕྲུལ་ཆེན་པོ་ཆགས་བྲལ་བ། །དམ་ཚིག་སྔོན་བྱས་དེ་དག་གིས། །བསྲུང་བར་ཡང་ནི་མི་ནུས་སོ། །</s>
  </p>
  <p id="7246">
    <s id="7246:1" flag="alternateSource">མདོར་བསྡུས་ནས་ནི་བཤད་པར་བྱ། །</s>
  </p>
  <p id="7247">
    <s id="7247:1" flag="alternateSource">འབྱོར་པ་འདོད་པས་མཉན་པར་གྱིས། །</s>
    <s id="7247:2">ཟློས་པ་སེམས་ནི་མ་དང་ན། །</s>
  </p>
  <p id="7248">
    <s id="7248:1" flag="alternateSource">གཞན་གྱིས་ནུས་པར་མི་འགྱུར་རོ། །</s>
  </p>
  <p id="7249">
    <s id="7249:1" flag="alternateSource">སྔགས་པ་མཆོག་ནི་མི་དགའ་ན། །</s>
  </p>
  <p id="7250">
    <s id="7250:1" flag="alternateSource">དེ་འདིར་ཞི་བ་ག་ལ་ཡོད། །</s>
  </p>
  <p id="7251">
    <s id="7251:1" flag="alternateSource">བདག་ཉིད་ཆེན་པོ་གཤིན་རྗེ་གཤེད། །ཁྲོ་བོའི་རྒྱལ་པོ་ཟློས་པ་པོ། །གང་ཚེ་ཡིད་ནི་དང་བ་དང་། །གང་ཚེ་སྙིང་རྗེ་བརླན་གྱུར་པ། །དེ་ཚེ་དེ་ནི་ཞི་ཐོབ་པའམ། །བརྟན་པའམ་འཚོ་བ་འཛིན་པར་འགྱུར། །</s>
  </p>
  <p id="7252">
    <s id="7252:1" flag="alternateSource"><ref folio="F.294.a"/>པིརྩུ་མརྡ་ཡུངས་མར་དང་། །རང་སྐྱུར་དུག་དང་ལྡན་པ་ནི། །ཁྲག་དང་མི་ཡི་ཤ་དང་ནི། །ལན་ཚྭ་ཚ་བ་གསུམ་དང་ནི། །སྐེ་ཚེ་དུག་གི་ཕྱེ་མ་དང་། །སྟར་བུ་དང་ནི་སྲམ་གྱི་ཤ། །ལང་ཏང་ཙེ་ཡི་རྩ་བ་དང་། །དེ་བཞིན་ཀོ་ཤ་ཏ་ཀའི་དང་། །ཨེ་རེན་ད་རྩ་ནས་ཚིག་ཐལ། །ལེ་བརྒན་རྩི་དང་གཟེ་མ་དང་། །པོ་སོན་ཆ་ཡི་རྩ་བ་དང་། །དེ་བཞིན་སྒོག་སྐྱ་ཀེའུ་དང་། །གཞན་གྱི་ཞག་དང་ཆུ་དང་ནི། །ཀུན་དོང་ཆང་ནི་བཏུང་བར་བཅས། །</s>
  </p>
  <p id="7253">
    <s id="7253:1" flag="alternateSource">འདི་ཀུན་ཆ་མཉམ་བྱས་ནས་ནི། །རས་རིས་ཉེ་བར་སྦྱིན་སྲེག་བྱ། །</s>
  </p>
  <p id="7254">
    <s id="7254:1" flag="alternateSource">སྦྱིན་སྲེག་སྟོང་རྩ་བརྒྱད་བྱས་ན། །</s>
  </p>
  <p id="7255">
    <s id="7255:1" flag="alternateSource">ཟླ་བ་ཕྱེད་ཀྱི་ནང་དུ་ནི། །བུ་དང་གཉེན་སྡུག་བཅས་པ་ཡི། །དགྲ་རྣམས་རྩད་ནས་འཇིག་འགྱུར་ཏེ། །</s>
  </p>
  <p id="7256">
    <s id="7256:1" flag="alternateSource">འཁོར་ཀུན་མ་ལུས་འཇོམས་པར་བྱེད། །</s>
  </p>
  <p id="7257">
    <s id="7257:1" flag="alternateSource">གཉིས་པའི་ནང་དུ་སྦྱིན་སྲེག་བྱས། །</s>
  </p>
  <p id="7258">
    <s id="7258:1" flag="alternateSource">དེ་ཡི་རྩད་ནས་འབྱིན་པར་བྱེད། །</s>
  </p>
  <p id="7259">
    <s id="7259:1" flag="alternateSource">ཟློས་པས་མེ་ནང་སྦྱིན་སྲེག་བྱས། །</s>
  </p>
  <p id="7260">
    <s id="7260:1" flag="alternateSource">གསུམ་པའི་དུས་སུ་ཕྱིན་པ་ན། །</s>
  </p>
  <p id="7261">
    <s id="7261:1" flag="alternateSource">དེ་ཡི་གྲོང་རྡལ་བཅས་དེ་ལ། །མུ་གེ་དག་ནི་འབྱུང་བ་དང་། །</s>
    <s id="7261:2">ཆར་མི་འབབ་ཅིང་འཆི་བ་མང་། །</s>
  </p>
  <p id="7262">
    <s id="7262:1" flag="alternateSource">སྲིན་པོས་ཀུན་ཏུ་ཁྱབ་པ་དང་། །</s>
    <s id="7262:2">མེས་ཚིག་རྡོ་ཡི་ཆར་འབབ་དང་། །རྡོ་རྗེ་དང་ནི་ཐོག་ཀྱང་འབབ། །ལྗོངས་དང་ཕྱོགས་དང་ཡུལ་དང་ནི། །ཇི་སྙེད་རྒྱལ་པོ་དེ་ལ་ཡོད། །</s>
  </p>
  <p id="7263">
    <s id="7263:1" flag="alternateSource">འཚེ་བ་མང་པོ་རབ་འབྱུང་ཞིང་། །དེ་བཞིན་གཞན་གྱི་དམག་ཚོགས་འབྱུང་། །</s>
  </p>
  <p id="7264">
    <s id="7264:1" flag="alternateSource">དེ་ཡི་ཡུལ་དུ་འཚེ་བ་ནི། །དུ་མ་མང་པོ་དག་ཀྱང་འབྱུང་། །</s>
  </p>
  <p id="7265">
    <s id="7265:1" flag="alternateSource">དཔལ་མིན་མང་པོ་རབ་སྟོན་པ། །རྣམ་པ་སྣ་ཚོགས་འབྱུང་བར་འགྱུར། །</s>
  </p>
  <p id="7266">
    <s id="7266:1" flag="alternateSource">ལད་ཏང་རྩ་བས་སྦྱིན་སྲེག་བྱས། །</s>
  </p>
  <p id="7267">
    <s id="7267:1" flag="alternateSource">དེ་ལ་རིམས་ནད་འབྱུང་བར་འགྱུར། །</s>
  </p>
  <p id="7268">
    <s id="7268:1" flag="alternateSource">ཚ་བས་རྟག་ཏུ་སྦྱིན་སྲེག་བྱས། །</s>
  </p>
  <p id="7269">
    <s id="7269:1" flag="alternateSource">ཚ་བ་ཆེན་པོ་སྐྱེ་བར་འགྱུར། །</s>
  </p>
  <p id="7270">
    <s id="7270:1" flag="alternateSource">ཤིན་ཏུ་སྐྱུར་བས་སྦྱིན་སྲེག་བྱས། །</s>
  </p>
  <p id="7271">
    <s id="7271:1" flag="alternateSource">གྲང་བའི་རིམས་ནི་ཡང་དག་འབྱུང་། །</s>
  </p>
  <p id="7272">
    <s id="7272:1" flag="alternateSource">མ་རུངས་རྒྱལ་པོ་སྟོབས་ཀྱིས་དྲེགས། །དེ་ཡི་ལུས་ལ་དེ་དག་འགྱུར། །</s>
  </p>
  <p id="7273">
    <s id="7273:1" flag="alternateSource">ཕྱོགས་ཆེ་ནོར་དང་ལྡན་པ་དང་། །གདུག་ཅིང་དཔུང་ཆེན་ཡང་དག་ག་གནས། །</s>
  </p>
  <p id="7274">
    <s id="7274:1" flag="alternateSource">དེ་ཡི་འཚོ་བ་ཐ་མ་ནི། །ནུབ་གཉིས་ཡང་ན་བདུན་གྱིས་སོ། །</s>
  </p>
  <p id="7275">
    <s id="7275:1" flag="alternateSource">གང་ཞིག་གང་ལ་དད་ལྷའམ། །སྐྱེས་པའི་སྐར་མ་མིང་ཡང་རུང་། །</s>
  </p>
  <p id="7276">
    <s id="7276:1" flag="alternateSource">རས་རིས་མདུན་དུ་གཟུགས་བྱ་བ། །<ref folio="F.294.b"/>དུར་ཁྲོད་སོལ་བས་བྲིས་པ་ལ། །</s>
    <s id="7276:2">མགོ་ལ་རྡོག་པས་མནན་ནས་ནི། །ཁྲོ་བས་བཟླས་པ་བརྩམ་པར་བྱ། །</s>
  </p>
  <p id="7277">
    <s id="7277:1" flag="alternateSource">གློ་བུར་རྣམ་པ་སྣ་ཚོགས་པའི། །མི་ཡི་བདག་པོ་ཟུག་གཟེར་འབྱུང་། །</s>
  </p>
  <p id="7278">
    <s id="7278:1" flag="alternateSource">ནད་ཆེན་པོས་ནི་ཐེབས་འགྱུར་ཏེ། །</s>
  </p>
  <p id="7279">
    <s id="7279:1" flag="alternateSource">དེ་ཡི་མོད་ལའང་འཆི་བར་འགྱུར། །</s>
  </p>
  <p id="7280">
    <s id="7280:1" flag="alternateSource">ཡང་ན་དགྲ་སྟས་གཅོད་པའམ། །ཡན་ལག་ཀྱང་ནི་མི་ཚང་འགྱུར། །</s>
  </p>
  <p id="7281">
    <s id="7281:1" flag="alternateSource">སྡིག་ཅན་མི་མ་ཡིན་པ་ཡི། །སྲིན་པོ་གདུག་པས་ཟ་བར་འགྱུར། །</s>
  </p>
  <p id="7282">
    <s id="7282:1" flag="alternateSource">བདག་གི་འཁོར་དང་བཅས་པ་དག །</s>
  </p>
  <p id="7283">
    <s id="7283:1" flag="alternateSource">ཤ་རྗེན་ཟ་དང་སྲུལ་པོ་དང་། །ཤ་ཟ་ཡི་དགས་མ་མོ་ཡིས། །དེ་ཡི་མོད་ལའང་གསོད་པར་བྱེད། །</s>
  </p>
  <p id="7284">
    <s id="7284:1" flag="alternateSource">དེ་ནས་དཔལ་ལྡན་རྡོ་རྗེ་འཆང་། །དེ་ཚེ་འཁོར་ལ་འདི་སྐད་སྨྲས། །</s>
  </p>
  <p id="7285">
    <s id="7285:1" flag="alternateSource">སངས་རྒྱས་ཀུན་ལ་ཕྱག་འཚལ་ནས། །</s>
  </p>
  <p id="7286">
    <s id="7286:1" flag="alternateSource">དེ་ནས་ཅང་མི་སྨྲ་བར་གནས། །</s>
    <s id="7286:2">འཇིག་རྟེན་རྣམས་ལ་ཕན་འདོད་ཕྱིར། །འདི་སྐད་དུ་ནི་ཡང་སྨྲས་པ། །གནོད་སྦྱིན་མོ་ནི་ཐམས་ཅད་དང་། །གནོད་སྦྱིན་ཀུན་ཚོགས་བོས་ནས་</s>
  </p>
  <p id="7287">
    <s id="7287:1" flag="alternateSource">ནི །_།</s>
    <s id="7287:2">དེ་ཚེ་གནོད་སྦྱིན་བདག་པོ་སྟེ། །</s>
  </p>
  <p id="7288">
    <s id="7288:1" flag="alternateSource">བྱང་ཆུབ་སེམས་དཔའ་སྨྲས་པ་ནི། །གནོད་སྦྱིན་རྣམས་ཀྱིས་རས་རིས་སྨྲས། །</s>
  </p>
  <p id="7289">
    <s id="7289:1" flag="alternateSource">འདོད་པ་ཀུན་དང་ཉེ་བར་ལྡན། །</s>
  </p>
  <p id="7290">
    <s id="7290:1" flag="alternateSource">འགུགས་པར་བྱེད་དང་དབང་བྱེད་ཀུན། །ཟུག་རྔུ་མ་ལུས་ཡང་དག་འབྱིན། །</s>
  </p>
  <p id="7291">
    <s id="7291:1" flag="alternateSource">སྔགས་པ་གང་ཚེ་འཁྲིག་པ་འདོད། །</s>
  </p>
  <p id="7292">
    <s id="7292:1" flag="alternateSource">འདོད་ཆགས་ལྡོངས་པའམ་རྨོངས་པའི་བློས། །བདེར་གཤེགས་བཀས་ཀྱང་བཟློག་པ་དང་། །གཉེན་པོས་ཀྱང་ནི་མི་ནུས་སོ། །</s>
  </p>
  <p id="7293">
    <s id="7293:1" flag="alternateSource">ཐོག་མ་མེད་པའི་འཁོར་བ་ནས། །</s>
  </p>
  <p id="7294">
    <s id="7294:1" flag="alternateSource">ཤིན་ཏུ་སྡུག་བསྔལ་རྒྱུ་སྔོན་བྱས། །དེ་དག་སྡུག་བསྔལ་སྡུག་བསྔལ་བར། །སྙིང་རྗེ་ཆེན་པོས་འགྲོ་བ་གདུངས། །</s>
    <s id="7294:2">ཚངས་སྤྱོད་དབང་པོ་དུལ་བས་ནི། །བདེ་འགྲོ་དག་ནི་ཐོབ་པར་འགྱུར། །</s>
  </p>
  <p id="7295">
    <s id="7295:1" flag="alternateSource">བཟང་པོ་ཤིས་པར་བསྟན་པ་དང་། །མཐར་ནི་ཞི་བའང་ཐོབ་པར་འགྱུར། །</s>
  </p>
  <p id="7296">
    <s id="7296:1" flag="alternateSource">ཐེག་པ་གསུམ་ལ་བརྟེན་ནས་ནི། །མྱ་ངན་འདས་པ་ལེགས་པ་འཐོབ། །</s>
  </p>
  <p id="7297">
    <s id="7297:1" flag="alternateSource">བཟློག་པ་བློ་ངན་གྱིས་ཟིན་པ། །འདོད་ཆགས་ཀྱིས་ལྡོངས་བཀའ་ཐུབ་མེད། །</s>
  </p>
  <p id="7298">
    <s id="7298:1" flag="alternateSource">འཁོར་བ་མི་ཟད་ཚང་ཚིང་གི། །འགྲོ་བ་ལྔར་ནི་འཁོར་བར་འགྱུར། །</s>
  </p>
  <p id="7299">
    <s id="7299:1" flag="alternateSource">དེ་དག་སྡུག་བསྔལ་ལྡན་དོན་དུ། །འདོད་པའི་ལོངས་སྤྱོད་རྗོད་པར་བྱེད། །</s>
  </p>
  <p id="7300">
    <s id="7300:1" flag="alternateSource">ཁྲོ་བོ་འདི་ནི་མཉེས་བྱས་ན། །</s>
  </p>
  <p id="7301">
    <s id="7301:1" flag="alternateSource">སྡིག་པ་ཀུན་ལས་ལྡོག་པར་འགྱུར། །</s>
  </p>
  <p id="7302">
    <s id="7302:1" flag="alternateSource">འཕགས་པ་འཇམ་དཔལ་གྱི་རྩ་<ref folio="F.295.a"/>བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་མངོན་སྤྱོད་དང་ལེགས་པར་སྡོམ་པའི་ལེའུ་རབ་འབྱམ་ལས་སུམ་ཅུ་རྩ་བཞི་པ་རྫོགས་སོ།། །།</s>
  </p>
  <p id="7303">
    <s id="7303:1" flag="alternateSource">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཞི་བའི་བློ་གྲོས་ཞེས་བྱ་བ་འཁོར་དེ་ཉིད་དུ་འདུས་ཤིང་འདུག་པར་གྱུར་པ་དེ་སྟན་ལས་ལངས་ཏེ། </s>
  </p>
  <p id="7304">
    <s id="7304:1" flag="alternateSource">སངས་རྒྱས་ཐམས་ཅད་ལ་ཕྱག་འཚལ་ནས། </s>
  </p>
  <p id="7305">
    <s id="7305:1" flag="alternateSource">འཁོར་གྱི་དཀྱིལ་འཁོར་གྱི་དབུས་སུ་འདུག་སྟེ། </s>
  </p>
  <p id="7306">
    <s id="7306:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་ལ་ལ་ལན་གསུམ་བསྐོར་བ་བྱས་ནས་ཞབས་གཉིས་ལ་བཏུད་དེ། </s>
  </p>
  <p id="7307">
    <s id="7307:1" flag="alternateSource">གནོད་སྦྱིན་གྱི་སྡེ་དཔོན་ཆེན་པོ་ལག་ན་རྡོ་རྗེ་དེ་ལ་བལྟས་ནས་ཚིག་འདི་སྨྲས་སོ། །</s>
  </p>
  <p id="7308">
    <s id="7308:1" flag="alternateSource">ཕྱག་ན་རྡོ་རྗེ་གང་ཁྱོད་སེམས་ཅན་ཐམས་ཅད་ལ་གནོད་པར་བྱེད་པ་དང་། འདོད་པ་དང་ལྡན་པའི་སྔགས་དང་རྒྱུད་བཤད་ན། </s>
  </p>
  <p id="7309">
    <s id="7309:1" flag="alternateSource">ཀྱེ་རྒྱལ་བའི་སྲས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ངེས་པར་ཆོས་འདི་ནི་མ་ཡིན་ཏེ། </s>
  </p>
  <p id="7310">
    <s id="7310:1" flag="alternateSource">བྱང་ཆུབ་སེམས་དཔའ་སེམས་དཔའ་ཆེན་པོ་ནི་གང་གི་ཕྱིར་སྙིང་རྗེ་ཆེན་པོས་རབ་ཏུ་ཕྱེ་ཞིང་། བྱང་ཆུབ་སེམས་དཔའི་སྤྱད་པ་སྤྱོད་ཅིང་སེམས་ཅན་ཐམས་ཅད་ཀྱི་དོན་གྱི་ཕྱིར། ཕན་པའི་ལྷག་པའི་བསམ་པ་ལ་རབ་ཏུ་ཞུགས་ན་</s>
  </p>
  <p id="7311">
    <s id="7311:1" flag="alternateSource"> འཁོར་བའི་འཆིང་བ་ལས་གྲོལ་བར་འགྱུར་རོ། །</s>
  </p>
  <p id="7312">
    <s id="7312:1" flag="alternateSource">ཀྱེ་རྒྱལ་བའི་སྲས་གཞན་ཡང་སེམས་ཅན་ལ་གནོད་པར་བྱེད་པའི་ཆོས་སྟོན་པ་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་ནི་སེམས་ཅན་ཐམས་ཅད་ཀྱི་ཆེད་དུ་གསུངས་པ་མ་ཡིན་ཏེ</s>
  </p>
  <p id="7313">
    <s id="7313:1" flag="alternateSource">སྙིང་རྗེ་ཆེན་པོ་དང་ལྡན་པའི་ཕྱིར་སེམས་ཅན་ཐམས་ཅད་ལ་ཕན་པའི་ལྷག་པའི་བསམ་པ་ལ་རབ་ཏུ་ཞུགས་པ་ཡིན་ནོ། །</s>
  </p>
  <p id="7314">
    <s id="7314:1" flag="alternateSource">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེས་བྱང་ཆུབ་སེམས་དཔའ་ཞི་བའི་བློ་གྲོས་ལ་སྨྲས་པ། </s>
    <s id="7314:2">ཇི་ལྟར་ཁྱོད་སྨྲས་པ་དང་ཇི་ལྟར་ཁྱོད་རབ་ཏུ་སྟོན་པ་དེ་བཞིན་དུ་ཞི་བའི་བློ་གྲོས་བྱང་ཆུབ་སེམས་དཔས་བསླབ་པར་བྱ། </s>
  </p>
  <p id="7315">
    <s id="7315:1" flag="alternateSource">དེ་བཞིན་དུ་བསྒྲུབ་པར་བྱ། </s>
  </p>
  <p id="7316">
    <s id="7316:1" flag="alternateSource">ཇི་ལྟར་སངས་རྒྱས་དང་བྱང་ཆུབ་སེམས་དཔའ་རྫུ་འཕྲུལ་ཆེན་པོ་དང་ལྡན་པ་དེ་བཞིན་དུ་བདག་གིས་ཀྱང་བསྟན་པར་བགྱིའོ། །</s>
  </p>
  <p id="7317">
    <s id="7317:1" flag="alternateSource">དོན་དམ་པར་ནི་ཡང་དག་པའི་<ref folio="F.295.b"/>མཐའ་ལ་ཡང་དག་པར་བརྟེན་ནས་ཆོས་ཀྱི་མཐའ་ལས་གྲོལ་བ་ཐོབ་པར་འགྱུར་རོ། །</s>
  </p>
  <p id="7318">
    <s id="7318:1" flag="alternateSource">སེམས་ཅན་མཐའ་ནི་བསམ་མི་ཁྱབ། །</s>
  </p>
  <p id="7319">
    <s id="7319:1" flag="alternateSource">རྣམ་པར་སྨིན་པའང་བསམ་མི་ཁྱབ། །</s>
  </p>
  <p id="7320">
    <s id="7320:1" flag="alternateSource">སངས་རྒྱས་ཆོས་ཀྱང་བསམ་མི་ཁྱབ། །</s>
  </p>
  <p id="7321">
    <s id="7321:1" flag="alternateSource">བྱང་ཆུབ་སྤྱོད་པའང་བསམ་མི་ཁྱབ། །</s>
  </p>
  <p id="7322">
    <s id="7322:1" flag="alternateSource">གདུལ་བའི་སེམས་ཅན་ལ་བརྟེན་ནས། །</s>
  </p>
  <p id="7323">
    <s id="7323:1" flag="alternateSource">ཕན་པའི་སྤྱོད་པ་བསམ་མི་ཁྱབ། །</s>
  </p>
  <p id="7324">
    <s id="7324:1" flag="alternateSource">བྱང་ཆུབ་སེམས་དཔའི་སྤྱོད་པ་རྣམས། །བསམ་མི་ཁྱབ་པར་ཡོངས་སུ་བསྟན། །</s>
  </p>
  <p id="7325">
    <s id="7325:1" flag="alternateSource">རྒྱུད་རྣམས་ཀུན་ལ་རྒྱུད་འདི་ཡི། །མཐུ་ནི་བསམ་གྱིས་མི་ཁྱབ་ཡིན། །</s>
  </p>
  <p id="7326">
    <s id="7326:1" flag="alternateSource">གཤིན་རྗེ་གཤེད་ནི་བདག་ཉིད་ཆེ། །</s>
  </p>
  <p id="7327">
    <s id="7327:1" flag="alternateSource">ཁྲོ་བོའི་རྒྱལ་པོའི་སྔགས་དག་དང་། །ཡུལ་གསུམ་དག་ཀྱང་བསམ་མི་ཁྱབ། །</s>
  </p>
  <p id="7328">
    <s id="7328:1" flag="alternateSource">རྟོགས་པའི་བདག་ཉིད་བསམ་མི་ཁྱབ། །</s>
  </p>
  <p id="7329">
    <s id="7329:1" flag="alternateSource">ཞི་བའི་བློ་གྲོས་བྱང་ཆུབ་སེམས་དཔའ་སེམས་དཔའ་ཆེན་པོའི་སྤྱོད་པ་ནི་བསམ་གྱིས་མི་ཁྱབ་སྟེ། </s>
  </p>
  <p id="7330">
    <s id="7330:1" flag="alternateSource">ཆོས་ཀྱི་དབྱིངས་ཀྱི་རྒྱུ་མཐུན་པ་ལས་བྱུང་བའི་སྒྲུབ་པ་ཡང་བསམ་གྱིས་མི་ཁྱབ་བོ། །ཞི་བའི་བློ་གྲོས་བྱང་ཆུབ་སེམས་དཔའ་སྔགས་ཟློས་པ་ན་འདི་ལྟར་སེམས་བསྐྱེད་པར་བྱ་སྟེ། </s>
  </p>
  <p id="7331">
    <s id="7331:1" flag="alternateSource">འཕགས་པ་མ་ཡིན་པའི་སེམས་ཅན་འདོད་པ་ལ་ལྷག་པར་ཆགས་པས་བསོད་ནམས་མ་ཡིན་པ་ཤིན་ཏུ་རབ་ཏུ་མང་པོར་འཕེལ་བས་དམྱལ་བ་ཆེན་པོར་སྐྱེ་ཞིང་སེམས་ཅན་འདི་དག་ནི་བསོད་ནམས་ཀྱི་ཕུང་པོ་ཤིན་ཏུ་མང་པོ་འདི་འཕེལ་བར་མི་འགྱུར་རོ། །</s>
  </p>
  <p id="7332">
    <s id="7332:1" flag="alternateSource">སེམས་ཅན་འདི་དག་བྱང་ཆུབ་རྣམ་པ་གསུམ་གྱི་སྐལ་བ་མེད་པར་མི་འགྱུར་བར་བྱ་བའི་ཕྱིར། </s>
    <s id="7332:2">ཞི་བའི་བླ་གྲོས་དེ་ལྟར་ན་བྱང་ཆུབ་སེམས་དཔའ་སྔགས་ཟློས་པས་སེམས་ཉེ་བར་གཞག་པར་བྱ་ཞིང་ཐབས་མཁས་པ་འདི་ལ་མངོན་སྤྱོད་ཀྱི་ལས་རབ་ཏུ་སྦྱར་བར་བྱའོ། །</s>
  </p>
  <p id="7333">
    <s id="7333:1" flag="alternateSource">ལས་ཐམས་ཅད་ལ་ཡང་མཚན་མར་འཛིན་པར་མི་བྱའོ། །</s>
  </p>
  <p id="7334">
    <s id="7334:1" flag="alternateSource">མི་དགེ་བར་འཛིན་པར་མི་བྱ་ཞིང་སྙིང་རྗེས་བརླན་པའི་སེམས་ཀྱིས་སེམས་ཅན་གདུལ་བའི་ཐབས་ལ་ཡང་བསླབ་པར་བྱའོ། །</s>
  </p>
  <p id="7335">
    <s id="7335:1" flag="alternateSource">ཀྱེ་རྒྱལ་བའི་སྲས་གཞན་ཡང་ཆོས་དང་ཆོས་མ་ཡིན་པ་དང་། དཀར་པོ་དང་། ནག་པོ་དང་། དགེ་བ་དང་། མི་དགེ་བ་དང་། འགྲོ་བའི་བདག་ཉིད་ཆེན་པོ་སེམས་ཅན་འདུལ་བའི་ཐབས་སྒྲུབ་པ་དང་། </s>
    <s id="7335:2">ཆོས་ཀྱི་དབྱིངས་སྒྲུབ་པ་སངས་རྒྱས་བཅོམ་ལྡན་འདས་ཀྱིས་རབ་ཏུ་རྟོགས་པར་འགྱུར་ཏེ</s>
  </p>
  <p id="7336">
    <s id="7336:1" flag="alternateSource"><ref folio="F.296.a"/>དེ་ཉིད་ཆོས་སྟོན་པས་སེམས་ཅན་སྨིན་པའི་ཐབས་ཀྱང་རབ་ཏུ་སྒྲུབ་པར་བྱེད་དོ། །</s>
  </p>
  <p id="7337">
    <s id="7337:1" flag="alternateSource">ཀྱེ་རྒྱལ་བའི་སྲས་དེ་བཞིན་དུ་བདག་ཅག་གིས་བསླབ་པར་བྱ་ཞིང་། འདི་ལྟ་སྟེ། </s>
  </p>
  <p id="7338">
    <s id="7338:1" flag="alternateSource">སེམས་ཅན་གདུལ་བ་དང་སེམས་ཅན་སྨིན་པ་དང་བསྟན་པར་བྱ་བའི་ཕྱིར་དང་དེ་ལ་རྒྱལ་བའི་སྲས་ཁྱེད་ཅག་གང་འཁོར་གྱི་དཀྱིལ་འཁོར་འདིར་དམ་ཚིག་ཆེན་པོ་ལ་ཞུགས་པ་དེ་ཐམས་ཅད་ཀྱིས་མཉན་པར་བྱ། </s>
  </p>
  <p id="7339">
    <s id="7339:1" flag="alternateSource">དད་པར་བྱ་དེ་ཉིད་དགེ་བ་དང་མི་དགེ་བ་ཚོལ་བ་ཉིད་དུ་བྱ་སྟེ། </s>
  </p>
  <p id="7340">
    <s id="7340:1" flag="alternateSource">འདི་ལྟ་སྟེ། དེ་བཞིན་གཤེགས་པ་ཆོས་སྟོན་པ་ལ་མངོན་པར་དགའ་བར་བྱའོ། །</s>
  </p>
  <p id="7341">
    <s id="7341:1" flag="alternateSource">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཞི་བའི་བློ་གྲོས་ཀྱིས་གནོད་སྦྱིན་གྱི་སྡེ་དཔོན་ཆེན་པོ་ལག་ན་རྡོ་རྗེ་ལ་རྣམ་པར་བལྟས་ནས་ཅང་མི་སྨྲ་བར་གྱུར་ཏེ། །</s>
  </p>
  <p id="7342">
    <s id="7342:1" flag="alternateSource">སངས་རྒྱས་ཀྱི་ཆོས་རྣམས་ནི་བསམ་གྱིས་མི་ཁྱབ་བོ་ཞེས་ཡིད་ལ་བྱས་ནས། </s>
  </p>
  <p id="7343">
    <s id="7343:1" flag="alternateSource">སངས་རྒྱས་བཅོམ་ལྡན་འདས་ལ་རྣམ་པར་ལྟ་བཞིན་དུ་རང་གི་སྟན་ལ་འདུག་པར་གྱུར་ཏོ། །</s>
  </p>
  <p id="7344">
    <s id="7344:1" flag="alternateSource">དེ་ནས་གསང་བ་པའི་བདག་པོ་ཕྱག་ན་རྡོ་རྗེས་ཐམས་ཅད་དང་ལྡན་པའི་འཁོར་དེ་</s>
  </p>
  <p id="7345">
    <s id="7345:1" flag="alternateSource">ལ་རྣམ་པར་བལྟས་ནས་</s>
  </p>
  <p id="7346">
    <s id="7346:1" flag="alternateSource">ཁྲོ་བོའི་རྒྱལ་པོའི་ཆོ་ག་ཡང་སྨྲས་པ། </s>
    <s id="7346:2">གང་དག་ལྷའི་ཚོགས་དང་སེམས་ཅན་གྱི་ཁམས་ལ་བརྟེན་པའི་འབྱུང་པོའི་ཚོགས་ཁྱེད་ཅག་ཉོན་ཅིག །</s>
  </p>
  <p id="7347">
    <s id="7347:1" flag="alternateSource">དང་པོར་རེ་ཞིག་བསྲུང་བ་བྱས་ལ་ཁྲོ་བོའི་རྒྱལ་པོའི་རས་རིས་དེ་ཡོངས་སུ་བླངས་ལ། གནས་དབེན་པར་སོང་ནས་</s>
  </p>
  <p id="7348">
    <s id="7348:1" flag="alternateSource">དབང་ཕྱུག་ཆེན་པོའི་རྟགས་གཅིག་པའི་གནས་སུ་རྟགས་དེ་ལ་དུག་དང་ཁྲག་དང་སྐེ་ཚེ་དང་། </s>
    <s id="7348:2">རང་སྐྱུར་གྱིས་གཏོར་ལ་ཤིང་བི་ཙུ་མར་དའི་མེ་ཏོག་གིས་མཆོད་ཅིང་མིའི་རྒྱུ་མ་རློན་པ་དག་གིས་བདག་ཉིད་ལ་མཆོད་ཕྱིར་ཐོགས་བྱས་ལ། </s>
    <s id="7348:3">མིའི་མགོ་བོའི་ཐོད་པ་གཡས་པའི་ལག་པ་ན་ཐོགས་པས་བརྡེགས་པ་ལྟ་བུར་བྱས་ལ། ལག་པ་གཡོན་པའི་སྡིགས་མཛུབ་ཀྱིས་མཚོན་གཅིག་པོ་ལ་སྡིགས་པ་བཞིན་དུ་བྱེད་ཅིང་གཙོར་ཁྲོ་བའི་དབང་དུ་གྱུར་པ་དང་རྒྱལ་པོ་མ་རུངས་པས་བརྙས་པ་ཆེན་པོའི་སེམས་ཀྱིས་བྱས་པའམ། གཞན་སྐྱོན་ཅན་གྱི་སྐྱེས་བུ་ཕྱོགས་ཆེན་པོ་དང་ལྡན་པ་དང་ནོར་ཆེན་པོ་དང་ལྡན་པ་དང་རབ་ཏུ་གཏུམ་པ་ཆེན་པོ་དང་གཙོ་བོ་ཆེན་པོ་དག་གིས་ཁྱད་དུ་གསོད་པར་འགྱུར་ན</s>
  </p>
  <p id="7349">
    <s id="7349:1" flag="alternateSource">སྒོ་བཅད་པ་བྱས་<ref folio="F.296.b"/>ལ། </s>
    <s id="7349:2">གཅེར་བུར་བྱས་ཤིང་སྐྲ་བཤིག་པས་དབང་ཕྱུག་ཆེན་པོའི་མཚན་ལ་ཁྲོ་བོའི་སྔགས་ཇི་སྲིད་དབང་ཕྱུག་ཆེན་པོའི་མཚན་དཀྱིལ་དུ་གས་པར་གྱུར་པ་དེ་སྲིད་དུ་བཟླས་པ་བྱའོ། །</s>
  </p>
  <p id="7350">
    <s id="7350:1" flag="alternateSource">དུམ་བུ་གཉིས་སུ་གྱུར་ན་ཡི་གེ་ཧཱུྃ་གི་སྒྲ་ཆེན་པོ་ཡང་ཐོས་པར་འགྱུར་ཏེ་དེ་ལ་འཇིགས་པར་ཡང་མི་བྱའོ། །</s>
  </p>
  <p id="7351">
    <s id="7351:1" flag="alternateSource">དེ་ཐོས་པའི་དབང་གིས་རྒྱལ་པོ་མ་རུངས་པའམ་གཞན་གང་ལ་ལ་དཔུང་ཆེན་པོ་དང་ལྡན་པའི་དགྲ་དེའི་མོད་ལ་རིམས་ཆེན་པོས་ཟིན་པར་འགྱུར་བའམ། སྲིན་པོ་ལ་སོགས་པ་མི་མ་ཡིན་པས་ཟིན་པར་འགྱུར་རོ། །</s>
  </p>
  <p id="7352">
    <s id="7352:1" flag="alternateSource">དེ་ཉིད་དུ་ཇི་སྲིད་ཡུད་ཙམ་དུ་བཟླས་པ་བྱས་ན་དེའི་མོད་ལ་དགྲ་རྣམས་ཀྱི་འཚོ་བ་ནི་ཐ་མར་འཆི་བར་འགྱུར་རོ། །</s>
  </p>
  <p id="7353">
    <s id="7353:1" flag="alternateSource">གལ་ཏེ་མཚན་མོ་བཟླས་ན་ནི་གཟའ་འཁོར་དང་བཅས་པ་འཇིག་པར་འགྱུར་རོ། །</s>
  </p>
  <p id="7354">
    <s id="7354:1" flag="alternateSource">གཞན་ཡང་ལས་སུ་འགྱུར་བ་ནི་དེ་བཞིན་དུ་དབང་ཕྱུག་ཆེན་པོའི་གནས་སུ་ཉི་མ་ཕྱེད་ལ་སོང་སྟེ། </s>
  </p>
  <p id="7355">
    <s id="7355:1" flag="alternateSource">ནིམ་པའི་ལོ་མས་མཆོད་ཅིང་ཤ་ཆེན་པོའི་སྤོས་ཀྱིས་བདུག་ལ་ཇི་སྲིད་དགྲའི་ཁྱིམ་དུ་མེས་ཚིག་པའི་བར་དུ་བཟླས་པ་བྱས་ན་</s>
  </p>
  <p id="7356">
    <s id="7356:1" flag="alternateSource">དགྲ་ཡང་འདར་བའི་རིམས་ཆེན་པོས་ཐེབས་པར་འགྱུར་རོ། །</s>
  </p>
  <p id="7357">
    <s id="7357:1" flag="alternateSource">ཡང་ན་ཁྲོས་པས་བཟླས་པ་མ་བཏང་ཞིང་གཡས་ཕྱོགས་སུ་རྟགས་ཀྱང་ཡོད་ན་དགྲ་དེ་འཆི་བར་འགྱུར་ཞིང་རིགས་རྒྱུད་འཇིག་པར་འགྱུར་རོ། །</s>
  </p>
  <p id="7358">
    <s id="7358:1" flag="alternateSource">ཇི་སྟེ་སླར་གསོ་བར་བྱེད་ན་ནི་རྟགས་དེ་ཆུས་ཕྱིར་ཡང་རབ་ཏུ་བཀྲུས་ལ་ཤིན་ཏུ་བསིལ་བའི་འོ་མས་ཁྲུས་བྱས་ན་སླར་ཡང་སོས་པར་འགྱུར་རོ། །</s>
  </p>
  <p id="7359">
    <s id="7359:1" flag="alternateSource">ལས་གཞན་ཡང་ཡོད་དེ་</s>
  </p>
  <p id="7360">
    <s id="7360:1" flag="alternateSource">དབང་ཕྱུག་ཆེན་པོའི་མཚན་གཡས་ཕྱོགས་སུ་བཞག་ལ་པོ་སོན་ཆའི་ཤིང་དང་ཚེར་མ་ཅན་གྱི་ཤིང་གིས་མེ་རབ་ཏུ་སྦར་ལ། ཤིང་པཱ་ཀྃ་ཏ་ཀའི་ཡམ་ཤིང་ལ་དུག་དང་ཁྲག་དང་སྐེ་ཚེ་ལ་མངོན་པར་བཏགས་ལ་སྟོང་རྩ་བརྒྱད་ཀྱི་སྦྱིན་སྲེག་བྱས་ན</s>
  </p>
  <p id="7361">
    <s id="7361:1" flag="alternateSource">དགྲ་ཐམས་ཅད་ནད་ཆེན་པོས་ཐེབས་པར་འགྱུར་ཏེ། </s>
  </p>
  <p id="7362">
    <s id="7362:1" flag="alternateSource">ལས་ཐམས་ཅད་ཀྱིས་ཀྱང་ནུས་པ་མེད་པར་འགྱུར་རོ། །</s>
  </p>
  <p id="7363">
    <s id="7363:1" flag="alternateSource">ཞག་གཉིས་པ་ལ་ནི་རིམས་ནད་ཆེན་པོ་དང་ཟུག་གཟེར་ཆེན་པོས་ཐེབས་པའམ་ནད་རྣམ་པ་སྣ་ཚོགས་སམ་མི་མ་ཡིན་པས་ཟིན་ཅིང་མཐར་འཆི་བར་འགྱུར་རོ། །</s>
  </p>
  <p id="7364">
    <s id="7364:1" flag="alternateSource">ཞག་གསུམ་པ་ལ་གྲངས་གསུམ་གྱིས་བྱས་ན་ནི་འཚོ་བ་ཐམས་ཅད་ཀྱི་ཐམས་ཅད་དུ་འདོར་བར་འགྱུར་རོ། །</s>
  </p>
  <p id="7365">
    <s id="7365:1" flag="alternateSource">སླར་གསོ་བར་བྱེད་ན་ནི་འོ་མའི་སྦྱིན་སྲེག་བྱས་ན་ཞི་བར་འགྱུར་བ་ནི་ཡུལ་མི་ཐམས་<ref folio="F.297.a"/>ཅད་དང་དགྲ་ཐམས་ཅད་ཀྱང་སོས་པར་འགྱུར་རོ། །</s>
  </p>
  <p id="7366">
    <s id="7366:1" flag="alternateSource">དེ་བཞིན་དུ་ལྷ་ཐམས་ཅད་དམ་ལྷ་མོ་ཐམས་ཅད་དམ་འབྱུང་པོ་ཐམས་ཅད་གང་ཞིག་གང་གི་ལྷ་ལ་དད་པ་དེ་རྐང་པས་མནན་པའི་ལས་བྱ་བའམ། །</s>
    <s id="7366:2">ཡང་ན་དེའི་རྒྱུ་སྐར་རམ་སྔགས་སམ་མིང་དག་ལ་རྐང་པས་མནན་ལ་ལས་བྱ་སྟེ</s>
  </p>
  <p id="7367">
    <s id="7367:1" flag="alternateSource">དེ་བཞིན་གཤེགས་པའི་རིག་པ་ནི་མ་གཏོགས་ཏེ། </s>
  </p>
  <p id="7368">
    <s id="7368:1" flag="alternateSource">ཐམས་ཅད་ཀྱིས་ཀྱང་ཞབས་ཀྱི་མཐེ་བོ་གཡོན་པ་བཟུང་སྟེ་ལས་བྱའི། མནན་པར་ཡང་མི་བྱ་བ་གོམ་པར་ཡང་མི་བྱའོ། །</s>
  </p>
  <p id="7369">
    <s id="7369:1" flag="alternateSource">གང་ཡང་འཇིག་རྟེན་པ་ཐམས་ཅད་ཀྱི་སྔགས་ནི་མནན་ནས་ལས་བྱའོ། །</s>
  </p>
  <p id="7370">
    <s id="7370:1" flag="alternateSource">ཁྲོ་བོའི་རྒྱལ་པོའི་བཟླས་པ་མ་གྲུབ་པ་ཉིད་ཀྱང་བཟླས་པ་ཙམ་ཁོ་ནས་ལས་རྣམས་བྱེད་པར་འགྱུར། </s>
  </p>
  <p id="7371">
    <s id="7371:1" flag="alternateSource">སྔགས་ཐམས་ཅད་རྣམ་པར་འཇིག་པར་འགྱུར། </s>
  </p>
  <p id="7372">
    <s id="7372:1" flag="alternateSource">དགྲ་ཐམས་ཅད་འཇོམས་པར་འགྱུར། </s>
  </p>
  <p id="7373">
    <s id="7373:1" flag="alternateSource">སྔགས་ཐམས་ཅད་ནུས་པ་མེད་པར་འགྱུར་རོ། །</s>
  </p>
  <p id="7374">
    <s id="7374:1" flag="alternateSource">མདོར་ན་འཇིག་རྟེན་དང་འཇིག་རྟེན་ལས་འདས་པའི་སྔགས་ཀྱི་ཆོ་གས་ཀྱང་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་ཐམས་ཅད་སྒྲུབ་པར་འགྱུར། </s>
  </p>
  <p id="7375">
    <s id="7375:1" flag="alternateSource">བཟླས་པ་ཙམ་གྱིས་རེ་བ་ཐམས་ཅད་ཡོངས་སུ་རྫོགས་པར་འགྱུར་རོ། །</s>
  </p>
  <p id="7376">
    <s id="7376:1" flag="alternateSource">ཁྲོ་བོའི་རྒྱལ་པོའི་སྔགས་འདི་བཟླས་པ་ཙམ་ཁོ་ནས་གྲུབ་པ་ཉིད་དེ་གྲུབ་པ་དམ་པའང་རྗེས་སུ་རབ་ཏུ་སྦྱིན་ནོ། །</s>
  </p>
  <p id="7377">
    <s id="7377:1" flag="alternateSource">ཡིད་ལ་འདོད་པས་དགྲ་རྣམས་འཇོམས་པར་བྱེད་དོ། །</s>
  </p>
  <p id="7378">
    <s id="7378:1" flag="alternateSource">མདུང་རྩེ་ཆེན་པོའི་ཕྱག་རྒྱ་དང་ལྡན་པར་བྱས་ན་ལས་ཐམས་ཅད་བྱེད་པར་འགྱུར་རོ། །</s>
  </p>
  <p id="7379">
    <s id="7379:1" flag="alternateSource">ལས་གཞན་དུའང་འགྱུར་བ་ནི་ཉི་མ་ཕྱེད་ལ་དུར་ཁྲོད་དུ་སོང་སྟེ། </s>
  </p>
  <p id="7380">
    <s id="7380:1" flag="alternateSource">སྲེག་པའི་སར་མཚན་གཅིག་སྨྱུང་བ་བྱས་ཏེ། </s>
  </p>
  <p id="7381">
    <s id="7381:1" flag="alternateSource">མར་ངོའི་བཅུ་བཞི་ལ་དུར་ཁྲོད་ཀྱི་ཤིང་གིས་མེ་རབ་ཏུ་སྦར་ལ། དུག་དང་ཁྲག་གིས་བཏགས་པའི་སྐེ་ཚེས་སྦྱིན་སྲེག་བྱས་ན། </s>
  </p>
  <p id="7382">
    <s id="7382:1" flag="alternateSource">དེ་ལས་ཧ་ཧ་ཞེས་པའི་སྒྲ་སྒྲོགས་ཤིང་། ཡི་དགས་ཐམས་ཅད་འོང་བར་འགྱུར་ན་འཇིགས་པར་མི་བྱ་ཞིང་དགྲ་ལ་གནོད་པར་གྱིས་ཤིག་ཅེས་བྱས་ན། </s>
  </p>
  <p id="7383">
    <s id="7383:1" flag="alternateSource">དེ་བཞིན་དུ་བྱའོ་ཞེས་སྨྲས་ནས་མི་སྣང་བར་འགྱུར་རོ། །</s>
  </p>
  <p id="7384">
    <s id="7384:1" flag="alternateSource">དེ་ནས་ཡུད་ཙམ་གྱིས་དཔག་ཚད་སྟོང་དུ་ཡང་སོང་ནས། </s>
  </p>
  <p id="7385">
    <s id="7385:1" flag="alternateSource">དགྲ་རྣམས་འཇོམས་པར་བྱེད་ཅིང་རིགས་རྒྱུད་ཀྱང་རླག་པར་བྱེད་དོ། །</s>
  </p>
  <p id="7386">
    <s id="7386:1" flag="alternateSource">དེ་ལ་སོགས་པའི་ལས་མང་པོ་བྱེད་པར་འགྱུར་རོ། །</s>
  </p>
  <p id="7387">
    <s id="7387:1" flag="alternateSource">གཞན་ཡང་ལས་སུ་འགྱུར་བ་ནི་དབེན་པའི་ཕྱོགས་གཙང་མར་གོས་གཙང་མ་བགོས་<ref folio="F.297.b"/>ཏེ། །</s>
  </p>
  <p id="7388">
    <s id="7388:1" flag="alternateSource">ཁང་སྟོང་དུ་རབ་ཏུ་ཞུགས་ནས་མིའི་རུས་པའི་སྲེག་བླུགས་ཀྱིས་སྟོང་རྩ་བརྒྱད་སྦྱིན་སྲེག་བྱས་ཏེ། </s>
  </p>
  <p id="7389">
    <s id="7389:1" flag="alternateSource">དེ་ནས་ཐལ་བ་དེ་ལག་པ་གཉི་གས་བླངས་ལ། གོས་གཙང་མའི་དུམ་བུ་ལ་སོ་སོར་བཅིངས་ཏེ་</s>
  </p>
  <p id="7390">
    <s id="7390:1" flag="alternateSource">ཐུམ་པོ་གཉིས་སུ་བྱས་ལ། ཁམ་པོར་ཁ་སྦྱར་གཉིས་ཀྱི་ནང་དུ་སོ་སོར་བཞག་ལ། </s>
    <s id="7390:2">བདག་ཉིད་སྲུང་བ་ཆེན་པོ་བྱས་ནས་</s>
  </p>
  <p id="7391">
    <s id="7391:1" flag="alternateSource">རྫས་དེ་བླངས་ལ། ཁྱིམ་དུ་སླར་ཞུགས་ནས་</s>
  </p>
  <p id="7392">
    <s id="7392:1" flag="alternateSource">མཚན་མོ་དུར་ཁྲོད་ཆེན་པོར་སོང་ནས</s>
  </p>
  <p id="7393">
    <s id="7393:1" flag="alternateSource">མར་ངོའི་བཅུ་བཞིའམ་ཚེས་བརྒྱད་ལ་མི་སྲེག་པའི་སར་བཞག་ཅིང་ལྷོ་ཕྱོགས་སུ་བལྟས་ནས་</s>
  </p>
  <p id="7394">
    <s id="7394:1" flag="alternateSource">ཁམ་པོར་ཁ་སྦྱར་གཉིས་བླངས་ལ་ལངས་ཤིང་གཅེར་བུར་བྱས་ཏེ་</s>
  </p>
  <p id="7395">
    <s id="7395:1" flag="alternateSource">སྐྲ་བཤིག་པ་དང་ཁྲོ་བ་དང་བཅས་པས་འཇིགས་པ་མེད་པར་བྱ་སྟེ</s>
  </p>
  <p id="7396">
    <s id="7396:1" flag="alternateSource">རིག་པ་སྟོང་ཕྲག་བཅུ་བཟླས་པ་བྱས་ན་ཐལ་བ་དེ་གྲུབ་པར་འགྱུར་རོ། །</s>
  </p>
  <p id="7397">
    <s id="7397:1" flag="alternateSource">མི་གང་སུ་དག་རྫས་དེ་སློང་བར་གྱུར་ན་སྦྱིན་པར་མི་བྱའོ། །</s>
  </p>
  <p id="7398">
    <s id="7398:1" flag="alternateSource">གལ་ཏེ་ཚན་ཁར་སློང་བར་བྱེད་ན་ནི་ཁྲོ་བོའི་རྒྱལ་པོ་དྲན་ནས་ཡི་གེ་ཧཱུྃ་རབ་ཏུ་སྦྱར་བ་བྱས་ན་དེའི་མོད་ལ་འབྱེར་བར་འགྱུར་རོ། །</s>
  </p>
  <p id="7399">
    <s id="7399:1" flag="alternateSource">བགེགས་ཐམས་ཅད་རྣམ་པར་འཇོམས་པ་ཡང་ཆོ་ག་འདི་ཉིད་དོ། །</s>
  </p>
  <p id="7400">
    <s id="7400:1" flag="alternateSource">ལག་པ་གཡོན་པ་དང་གཡས་པས་བླངས་པའི་ཐལ་བས་ནི་རྟགས་མཚན་བྱ་ཞིང་བག་ཡོད་པས་བསྲུང་བ་ཡང་བྱ་ལ། </s>
    <s id="7400:2">ཐོ་རངས་ཉི་མ་འཆར་བའི་དུས་སུ་སླར་འོང་བར་བྱ་བ་ན་ཁྲུས་བྱས་ཤིང་གཙང་ཞིང་གཙང་བའི་གོས་བགོས་ཏེ་</s>
  </p>
  <p id="7401">
    <s id="7401:1" flag="alternateSource">རང་གི་ཁྱིམ་དུ་འཇུག་པར་བྱ་སྟེ</s>
  </p>
  <p id="7402">
    <s id="7402:1" flag="alternateSource">རང་གི་གནས་སམ་ཇི་ལྟར་འདོད་པར་འགྲོ་བར་བྱའོ། །</s>
  </p>
  <p id="7403">
    <s id="7403:1" flag="alternateSource">དེ་ནས་ལག་པ་གཡས་པ་གང་གིས་བླངས་པའི་ཐལ་བ་དེས་མི་དང་རྐང་གཉིས་དང་རྐང་བཞི་དང་སྲོག་ཆགས་འབྱུང་པོ་ཐམས་ཅད་དང་། ལྷ་དང་བཅས་པའི་ཀླུ་དང་གནོད་སྦྱིན་རྣམས་ཀྱི་སྤྱི་བོར་གཏོར་ན་</s>
  </p>
  <p id="7404">
    <s id="7404:1" flag="alternateSource">དབང་དུ་འགྱུར་རོ། །</s>
  </p>
  <p id="7405">
    <s id="7405:1" flag="alternateSource">གང་ལག་པ་གཡོན་པས་བླངས་པའི་ཐལ་བ་དེས་ནི་མིའི་བུད་མེད་ཐམས་ཅད་ཀྱི་སྤྱི་བོར་གཏོར་ན་དབང་དུ་འགྱུར་རོ། །</s>
  </p>
  <p id="7406">
    <s id="7406:1" flag="alternateSource">ལག་པ་གཡས་པས་བླངས་པའི་ཐལ་བ་གང་ཡིན་པ་དེས་མི་རྣམས་ཀྱི་ལྟེ་བའི་ཕྱོགས་སམ། ཕོ་མཚན་གྱི་ཕྱོགས་སུ་གཏོར་ན་</s>
  </p>
  <p id="7407">
    <s id="7407:1" flag="alternateSource">གྲོང་པའི་ཆོས་བསྟེན་པ་ལ་ནུས་པ་མེད་པར་འགྱུར་རོ། །</s>
  </p>
  <p id="7408">
    <s id="7408:1" flag="alternateSource">གང་ཞིག་བུད་མེད་ལ་མངོན་པར་ཆགས་པ་དེའི་གསང་བའི་གནས་སུ་ཐལ་བའི་ཕྱེ་མས་གཏོར་ན་སྐྱེས་བུ་གཞན་བརྟེན་པ་ལ་ནུས་པ་མེད་<ref folio="F.298.a"/>པར་འགྱུར་རོ། །</s>
  </p>
  <p id="7409">
    <s id="7409:1" flag="alternateSource">སྐྱེས་བུ་གཞན་བརྟེན་པ་ན་རྨ་མེད་པར་ཡང་འགྱུར་རོ། །</s>
  </p>
  <p id="7410">
    <s id="7410:1" flag="alternateSource">ཇི་སྲིད་རང་གི་སྐྱེས་པ་ཉིད་ཐོབ་ན་ནི་ཕྱིར་ཡང་དེའི་རྨའི་སྒོ་དེ་རབ་ཏུ་འབྱུང་བར་འགྱུར་རོ། །</s>
  </p>
  <p id="7411">
    <s id="7411:1" flag="alternateSource">འདོད་པས་ལོག་པར་གཡེམ་པ་བསྟེན་པ་ལ་ཡང་ནུས་པ་མེད་པར་འགྱུར་རོ། །</s>
  </p>
  <p id="7412">
    <s id="7412:1" flag="alternateSource">དེ་བཞིན་དུ་སྐྱེས་པ་ལ་ཡང་སྐྱེས་པའི་དབང་པོ་ལ་ལག་པ་གཡས་པས་ཐལ་བའི་ཕྱེ་མས་གཏོར་ན། </s>
  </p>
  <p id="7413">
    <s id="7413:1" flag="alternateSource">དེ་ཡང་གཞན་གྱི་བུད་མེད་ལ་འགྲོ་བའི་ནུས་པ་མེད་པར་འགྱུར་ཏེ། </s>
  </p>
  <p id="7414">
    <s id="7414:1" flag="alternateSource">ཡོངས་སུ་རྙིང་པ་བཞིན་དུ་དེའི་དེ་ཉིད་འབྱུང་ཞིང་གནས་པར་འགྱུར་རོ། །</s>
  </p>
  <p id="7415">
    <s id="7415:1" flag="alternateSource">ཇི་སྲིད་དུ་རང་གི་ཆུང་མ་དེ་ཉིད་དང་ཡང་ཕྲད་ན་ཕྱིར་ཡང་རྙིང་པ་མེད་པར་འགྱུར་རོ། །</s>
  </p>
  <p id="7416">
    <s id="7416:1" flag="alternateSource">སྐྱེས་པའམ་བུད་མེད་གང་ལ་ཐལ་བ་གཏོར་བར་གྱུར་པ་དེ་མེད་པར་འགྱུར་བའམ་མེད་པར་མི་འགྱུར་བའོ། །</s>
  </p>
  <p id="7417">
    <s id="7417:1" flag="alternateSource">ཡང་ན་ནི་ཇི་ལྟར་འདོད་པ་བཞིན་དུ་བྱེད་དོ། །</s>
  </p>
  <p id="7418">
    <s id="7418:1" flag="alternateSource">གལ་ཏེ་ནན་གྱིས་བྱེད་ན་</s>
  </p>
  <p id="7419">
    <s id="7419:1" flag="alternateSource">ནི་གསང་བའི་ཕྱོགས་སུ་སྲིན་བུ་རྣམས་རབ་ཏུ་འབྱུང་བར་འགྱུར་ཞིང་། དེ་དག་གིས་ཟོས་པ་ན་འཚོ་བ་ཡང་འགག་པར་འགྱུར་ལ། </s>
    <s id="7419:2">ཟླ་བ་གཅིག་གི་ནང་དུ་རུལ་པར་འགྱུར་ཏེ</s>
  </p>
  <p id="7420">
    <s id="7420:1" flag="alternateSource">དྲི་མི་ཞིམ་ཞིང་རོ་མྱགས་པ་འདྲ་བར་འགྱུར་རོ། །</s>
  </p>
  <p id="7421">
    <s id="7421:1" flag="alternateSource">གཅིན་སྲི་བའི་ནད་ལ་སོགས་པས་སྐྱེས་བུ་ཟིན་པར་འགྱུར་ལ། </s>
    <s id="7421:2">སྐྲངས་ནད་ཆེན་པོ་ཡང་འབྱུང་བར་འགྱུར་ཏེ། </s>
  </p>
  <p id="7422">
    <s id="7422:1" flag="alternateSource">གང་དེ་དག་གི་ནད་ཀྱིས་དུས་བྱེད་པར་འགྱུར་རོ། །</s>
  </p>
  <p id="7423">
    <s id="7423:1" flag="alternateSource">ཡང་ན་གཞན་གྱི་བུད་མེད་ལ་བསྟེན་པར་འདོད་ན་ཡང་ནུས་པ་མེད་པར་འགྱུར་རོ། །</s>
  </p>
  <p id="7424">
    <s id="7424:1" flag="alternateSource">ཇི་ལྟ་ཇི་ལྟར་མངོན་པར་འདོད་པ་དེ་དག་ཐམས་ཅད་བྱེད་པར་འགྱུར་རོ། །</s>
  </p>
  <p id="7425">
    <s id="7425:1" flag="alternateSource">གལ་ཏེ་གཏོར་བཅོམ་གྱིས་ཐལ་བ་དང་ཕྲད་པར་མ་གྱུར་ན། </s>
  </p>
  <p id="7426">
    <s id="7426:1" flag="alternateSource">མཐོང་བའམ་མ་མཐོང་བ་ལ་ཡང་མཐུན་པའི་རླུང་དང་སྦྱར་ཏེ་ཐལ་བ་གཏོར་ཏེ། </s>
  </p>
  <p id="7427">
    <s id="7427:1" flag="alternateSource">དེ་ལ་ཐལ་བ་ཅུང་ཟད་ཀྱང་བབས་པར་འགྱུར་བའམ་གཏོར་བར་བྱེད་པས་ཡིད་ཀྱིས་བསམས་ཏེ་ཐལ་བ་གཏོར་ན། </s>
  </p>
  <p id="7428">
    <s id="7428:1" flag="alternateSource">གང་བརྩམས་པར་འགྱུར་བ་དེ་དག་ཐམས་ཅད་ཀྱི་ལས་རྣམས་བྱེད་པར་འགྱུར་རོ། །</s>
  </p>
  <p id="7429">
    <s id="7429:1" flag="alternateSource">བདག་ཉིད་དམ་གཞན་གྱི་ལག་པས་གཏོར་ན་ཇི་ལྟར་འདོད་པ་དེ་ཐམས་ཅད་ཀྱི་ལས་བྱེད་པར་འགྱུར་གྱི་གཞན་དུ་ནི་མ་ཡིན་ནོ། །</s>
  </p>
  <p id="7430">
    <s id="7430:1" flag="alternateSource">ཇི་སྟེ་གནས་མལ་ལ་སོགས་པ་དང་སྟན་དང་གོས་ལ་སོགས་པ་རྣམ་པ་སྣ་ཚོགས་སམ་བཞོན་པ་དང་ཐེག་པ་དང་ལྷམ་དང་གདུགས་ལ་སོགས་པ་ཡོ་བྱད་ཐམས་<ref folio="F.298.b"/>ཅད་དང་ལྷག་མ་ནི་བཟའ་བ་དང་། བཏུང་བ་དང་། བཅའ་བ་ལ་སོགས་པ་དང་ལུས་ཐམས་ཅད་ལ་དགོས་པའི་ཆ་བྱད་ཐམས་ཅད་དང་། མེ་ཏོག་དང་སོ་རྩི་དང་འབྲས་བུ་དང་སྤོས་ལ་སོགས་པ་འདི་དག་ཐམས་ཅད་ལ་ཐལ་བའི་ཕྱེ་མས་གཏོར་ན་</s>
  </p>
  <p id="7431">
    <s id="7431:1" flag="alternateSource">དགྲ་དེ་དག་གི་ལུས་ལ་ཤིག་དང་མ་ཀུ་ཏའི་སྲིན་བུ་རྣམས་ཀྱིས་ཀུན་ནས་ཁྱབ་པར་འགྱུར་ཏེ</s>
  </p>
  <p id="7432">
    <s id="7432:1" flag="alternateSource">ཤིང་ཇི་ལྟ་བ་བཞིན་དུ་ཟ་བར་འགྱུར་རོ། །</s>
  </p>
  <p id="7433">
    <s id="7433:1" flag="alternateSource">རྨི་ལམ་ངན་པ་ཡང་མཐོང་བར་འགྱུར་རོ། །</s>
  </p>
  <p id="7434">
    <s id="7434:1" flag="alternateSource">ཞག་བདུན་གྱིས་ཀྱང་འཆི་བར་འགྱུར་ཏེ། </s>
  </p>
  <p id="7435">
    <s id="7435:1" flag="alternateSource">སྨན་པ་ཐམས་ཅད་དང་ལྷ་ཐམས་ཅད་ཀྱིས་ཀྱང་བཟློག་པར་མི་ནུས་སོ། །</s>
  </p>
  <p id="7436">
    <s id="7436:1" flag="alternateSource">སྔགས་ཐམས་ཅད་ཀྱིས་ཀྱང་བསྲུང་བར་མི་ནུས་ཏེ། </s>
  </p>
  <p id="7437">
    <s id="7437:1" flag="alternateSource">གང་གིས་ཐལ་བ་གཏོར་བར་བྱེད་པ་ནི་མ་གཏོགས་སོ། །</s>
  </p>
  <p id="7438">
    <s id="7438:1" flag="alternateSource">ཇི་སྟེ་སླར་གསོ་བ་བྱེད་ན་ནི་ཤིང་མངར་དང་ཨུཏྤ་ལ་སྔོན་པོ་དང་ཙནྡན་དཀར་པོ་གཅིག་ཏུ་བྱས་ལ་ཆུ་གྲང་མོ་ལ་བཏགས་ཏེ། </s>
  </p>
  <p id="7439">
    <s id="7439:1" flag="alternateSource">དེ་ནས་སྤྱི་བོ་ནས་བཟུང་སྟེ་རྐང་པའི་མཐིལ་གྱི་བར་དུ་དེའི་ལུས་ལ་བྱུགས་ཤིང་འཕགས་པ་འཇམ་དཔལ་གྱི་རྩ་བའི་སྔགས་བཟླས་ན་སོས་པར་འགྱུར་རོ། །</s>
  </p>
  <p id="7440">
    <s id="7440:1" flag="alternateSource">གཞན་ཡང་བུད་མེད་རྣམས་ལ་ལས་སུ་བྱ་བ་ནི། མཐུན་པའི་རླུང་གི་ཕྱོགས་གང་དུ་འདོད་པ་དེར་སོང་ནས་</s>
  </p>
  <p id="7441">
    <s id="7441:1" flag="alternateSource">བུད་མེད་མཁའ་འགྲོ་མ་མ་རུངས་པ་ང་རྒྱལ་ཅན་ཐམས་ཅད་ལ་ཡང་སྦྱོར་བ་བྱ་སྟེ་</s>
  </p>
  <p id="7442">
    <s id="7442:1" flag="alternateSource">གཞན་ལ་ནི་མ་ཡིན་ནོ། །</s>
  </p>
  <p id="7443">
    <s id="7443:1" flag="alternateSource">མཐུན་པའི་རླུང་ཡོད་པ་དེ་ཉིད་ལ་གནས་ནས། </s>
  </p>
  <p id="7444">
    <s id="7444:1" flag="alternateSource">བཅོམ་ལྡན་འདས་ཡིད་ལ་བསམས་ཏེ་ཐལ་བ་གཏོར་ན་མོ་མཚན་དང་ནུ་མ་ཐམས་ཅད་མི་སྣང་བར་འགྱུར་རོ། །</s>
  </p>
  <p id="7445">
    <s id="7445:1" flag="alternateSource">སྐྱེས་པ་ལའང་ཁ་སྤུ་དང་བ་སྤུ་མེད་པ་དང་མོ་མཚན་དང་ནུ་མ་ཡང་རབ་ཏུ་འབྱུང་བར་འགྱུར་རོ། །</s>
  </p>
  <p id="7446">
    <s id="7446:1" flag="alternateSource">དེ་ལྟ་བུར་རྣམ་པ་མང་པོ་དུ་མའི་ལས་ཀྱང་བྱེད་པའམ། གཞན་བྱེད་དུ་གཞུག་པར་འགྱུར་རོ། །</s>
  </p>
  <p id="7447">
    <s id="7447:1" flag="alternateSource">ཡང་ན་གང་དགའ་བ་སྐྱེ་བ་དེ་བྱེད་དུ་གཞུག་པར་འགྱུར་རོ། །</s>
  </p>
  <p id="7448">
    <s id="7448:1" flag="alternateSource">བུད་མེད་དམ་སྐྱེས་པ་གང་ལ་སེམས་དགའ་བ་སྐྱེ་བ་དེ་ལ་ཐལ་བ་དེ་བྱིན་ན་ཇི་ལྟར་འདོད་པའི་ལས་བྱེད་དུ་གཞུག་པར་འགྱུར་རོ། །</s>
  </p>
  <p id="7449">
    <s id="7449:1" flag="alternateSource">སྦྱོར་བའང་བསླབ་པར་བྱའོ། །</s>
  </p>
  <p id="7450">
    <s id="7450:1" flag="alternateSource">དེ་ལྟར་ནད་ཆེན་པོ་དག་གིས་ཀྱང་འདེབས་སུ་གཞུག་པར་བྱའོ། །</s>
  </p>
  <p id="7451">
    <s id="7451:1" flag="alternateSource">བཅོམ་ལྡན་འདས་ཡིད་ལ་བསམས་ནས། </s>
  </p>
  <p id="7452">
    <s id="7452:1" flag="alternateSource">ཐལ་བའི་ལག་པས་སྤྱི་བོར་རེག་ན་ཀླད་པ་ཟུག་གཟེར་སྐྱེ་བར་འགྱུར་རོ། །</s>
  </p>
  <p id="7453">
    <s id="7453:1" flag="alternateSource"><ref folio="F.299.a"/>ཁ་ལ་རེག་པར་བྱས་ན་ཁའི་ནད་འབྱུང་བར་འགྱུར་རོ། །</s>
  </p>
  <p id="7454">
    <s id="7454:1" flag="alternateSource">དེ་བཞིན་དུ་མཐར་གྱིས་སྙིང་གི་བར་དུ་རིག་པར་བྱས་ན་སྙིང་གི་ནད་དམ། ལྟོ་བའི་ནད་འབྱུང་བར་འགྱུར་རོ། །</s>
  </p>
  <p id="7455">
    <s id="7455:1" flag="alternateSource">དེ་བཞིན་དུ་རྐང་པ་གཉིས་དང་རྗེ་ངར་གཉིས་ལ་རེག་པར་བྱས་ནའང་ཁྲག་ལས་བྱུང་བའི་ནད་ཁྲག་ཁྲུག་པ་ལ་སོགས་པའི་ནད་ཀྱིས་འདེབས་པར་བྱེད་པར་འགྱུར་རོ། །</s>
  </p>
  <p id="7456">
    <s id="7456:1" flag="alternateSource">མདོར་ན་འཆི་བར་བྱེད་པ་དང་དབང་དུ་བྱེད་པར་ཡང་འགྱུར་ཏེ། </s>
  </p>
  <p id="7457">
    <s id="7457:1" flag="alternateSource">ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་དེ་ཐམས་ཅད་བྱེད་པར་འགྱུར་ཞིང་། གསད་པ་དང་དགུག་པ་དང་དབང་དུ་བྱེད་པར་ཡང་འགྱུར་རོ། །</s>
  </p>
  <p id="7458">
    <s id="7458:1" flag="alternateSource">ཤིན་ཏུ་ཐག་རིང་པོ་ན་གནས་ཀྱང་ལས་ཐམས་ཅད་བྱེད་དོ། །</s>
  </p>
  <p id="7459">
    <s id="7459:1" flag="alternateSource">མཁར་ཤིན་ཏུ་བགྲོད་དཀའ་བ་དང་ཉེ་བ་མཐུན་པའི་རླུང་ཡོད་པར་གནས་པར་བྱས་ལ། ལག་པ་གཉིས་ཀས་ཐལ་བ་དེ་ཉིད་བླངས་ལ་ཡང་དག་པར་གཏོར་ན། </s>
  </p>
  <p id="7460">
    <s id="7460:1" flag="alternateSource">རབ་དང་སྒོ་ཁང་དང་ཡང་ཐོག་ཀྱང་རབ་ཏུ་ལྟུང་བར་འགྱུར་ཏེ། </s>
  </p>
  <p id="7461">
    <s id="7461:1" flag="alternateSource">མཁར་སྲུང་བ་ཡང་ལྟུང་བར་འགྱུར་ཞིང་མེས་ཚིག་པ་ཆེན་པོ་ཡང་འབྱུང་བར་འགྱུར། </s>
  </p>
  <p id="7462">
    <s id="7462:1" flag="alternateSource">དཔུང་རྣམས་ཀྱང་འཇིག་པར་འགྱུར། </s>
  </p>
  <p id="7463">
    <s id="7463:1" flag="alternateSource">རྣམ་པར་འཚེ་བ་ཆེན་པོས་ཀྱང་ཉེ་བར་འཚོ་བར་འགྱུར། </s>
  </p>
  <p id="7464">
    <s id="7464:1" flag="alternateSource">ཐམས་ཅད་བོར་ནས་རབ་ཏུ་འབྱེར་བར་ཡང་འགྱུར། </s>
  </p>
  <p id="7465">
    <s id="7465:1" flag="alternateSource">ཡང་ན་སྐྱབས་སུ་མངོན་པར་འགྲོ་བར་འགྱུར། </s>
  </p>
  <p id="7466">
    <s id="7466:1" flag="alternateSource">དེ་ལྟར་གཞན་གྱི་དཔུང་ལ་ཡང་མཐུན་པའི་རླུང་ཡོད་པའི་ཕྱོགས་སུ་ཐལ་བ་གཏོར་ན། </s>
  </p>
  <p id="7467">
    <s id="7467:1" flag="alternateSource">དཔུང་དང་སྡེ་ཆེན་པོ་ཡང་འཇིག་པར་འགྱུར་ཞིང་། </s>
    <s id="7467:2">ཚིག་པ་ཆེན་པོའམ། ནད་ཀྱིས་འདེབས་པར་འགྱུར་བའམ། གླང་པོ་དང་། རྟ་དང་། ཤིང་རྟ་དང་། རྐང་ཐང་ལ་སོགས་པའི་སྡེ་དཔོན་ཡང་འཇིག་པར་འགྱུར་བའམ་སྐྱབས་སུ་མངོན་པར་འགྲོ་བར་འགྱུར་རོ། །</s>
  </p>
  <p id="7468">
    <s id="7468:1" flag="alternateSource">དེ་ལྟར་རྣམ་པ་དུ་མའི་ཅི་འདོད་པ་རྣམས་ཀྱི་དགྲ་རྣམས་འཇིག་པར་བྱ་བའི་ཕྱིར་ལས་བྱེད་པར་འགྱུར་རོ། །</s>
  </p>
  <p id="7469">
    <s id="7469:1" flag="alternateSource">བདག་ཉིད་དང་རང་གི་དཔུང་ངམ་གྲོགས་པོ་དག་ལ་ཡང་སྲུང་བ་ཆེན་པོའི་དོན་དུ་འགྱུར་རོ། །</s>
  </p>
  <p id="7470">
    <s id="7470:1" flag="alternateSource">ཇི་སྟེ་སླར་གསོ་བ་བྱེད་ན་</s>
  </p>
  <p id="7471">
    <s id="7471:1" flag="alternateSource">ནི་ཐམས་ཅད་དུ་འོ་མའི་ཟས་ཀྱིས་འཚོ་ཞིང་། ཐམས་ཅད་ལ་རས་རིས་ཀྱི་མདུན་དུ་འོ་མའི་སྲེག་བླུགས་སྟོང་གིས་སྦྱིན་སྲེག་བྱས་ན་སོས་པར་འགྱུར་ཞིང་མི་སྣང་བར་ཡང་འགྱུར་རོ། །</s>
  </p>
  <p id="7472">
    <s id="7472:1" flag="alternateSource">ཇི་སྟེ་གནོད་སྦྱིན་མོ་བསྒྲུབ་པར་འདོད་ན། </s>
  </p>
  <p id="7473">
    <s id="7473:1" flag="alternateSource">གར་བྱེད་འདུད་མ་རྗེ་བཙུན་<ref folio="F.299.b"/>མ། །ནམ་གྲུ་མར་ཡང་རྣམ་པར་གྲག །</s>
  </p>
  <p id="7474">
    <s id="7474:1" flag="alternateSource">མཛེས་མ་མུན་པ་སྣང་བྱེད་མ། །འོག་པག་མ་དང་འོག་པག་བཟང་། །</s>
  </p>
  <p id="7475">
    <s id="7475:1" flag="alternateSource">བརྒྱད་པོ་འདི་དག་གནོད་སྦྱིན་མོ། །</s>
  </p>
  <p id="7476">
    <s id="7476:1" flag="alternateSource">འདོད་པ་ཐམས་ཅད་རབ་སྒྲུབ་པའོ། །</s>
  </p>
  <p id="7477">
    <s id="7477:1" flag="alternateSource">གར་བྱེད་མའི་སྔགས་ནི། ཨོཾ་ན་ཊི་མ་ཧཱ་ན་ཊི་ཨཱ་གཙྪ་ཨཱ་གཙྪ། དི་བྱ་རཱུ་པ་ཎཱི་སྭཱ་ཧཱ། </s>
    <s id="7477:2">འདིའི་ཆོ་ག་ནི་སྤང་ལེབ་བམ་རས་ལ་མངོན་པར་བྲིས་ལ་ཤའམ་འོ་མའི་ཟས་ཟ་ཞིང་རིག་པ་སྟོང་རྩ་བརྒྱད་བཟླས་པ་བྱ་ཞིང་། </s>
    <s id="7477:3">ཨ་མྲའི་ཤིང་གི་རྩ་བར་གནས་ཤིང་རྒྱན་ཐམས་ཅད་ཀྱིས་བརྒྱན་པ་སྔོ་སངས་སུ་གནས་པ་བྲི་བར་བྱའོ། །</s>
  </p>
  <p id="7478">
    <s id="7478:1" flag="alternateSource">རོ་སྨད་གོས་གཅིག་པ་སྐྲ་བཤིག་པ་མིག་གཉི་ག་དམར་བ་ཅུང་ཟད་བཞིན་འཛུམ་པ་ལག་པ་གཡས་པས་སྒྲུབ་པ་པོ་ལ་སྡིགས་མཛུབ་བྱེད་པ། </s>
    <s id="7478:2">ལག་པ་གཡོན་པས་ཤིང་གི་ཡལ་ག་འཛིན་པ་ཡན་ལག་ཐམས་ཅད་མཛེས་པ། དར་ལ་རྣམ་པ་སྣ་ཚོགས་ཀྱི་གོས་བགོས་པ། </s>
    <s id="7478:3">ཁྲོ་བོའི་རྒྱལ་པོ་དེ་ཉིད་ཀྱི་རས་རིས་ཀྱི་མདུན་དུ་བདག་བྱང་དུ་མངོན་པར་བལྟས་ཏེ་</s>
  </p>
  <p id="7479">
    <s id="7479:1" flag="alternateSource">འདུག་ལ་ཤིང་པ་ལ་ཤས་མེ་རབ་ཏུ་སྦར་ལ་གུ་གུལ་གྱི་རིལ་བུ་དག་ལ་ཞོ་དང་། སྦྲང་རྩི་དང་། མར་དག་གིས་བཏགས་ལ་དུས་གསུམ་དུ་ཞག་བདུན་གྱི་བར་དུ་སྦྱིན་སྲེག་སྟོང་རྩ་བརྒྱད་བྱས་ལ། </s>
    <s id="7479:2">དེ་ནས་ཞག་བདུན་པ་ལ་གཏོར་མ་རྒྱ་ཆེན་པོ་བྱས་ལ་མར་གྱི་མར་མེ་ཡང་རབ་ཏུ་སྦར་ལ། ཇི་སྲིད་ནམ་ཕྱེད་པ་དེའི་བར་དུ་བཟླས་པ་བྱས་ཏེ་</s>
  </p>
  <p id="7480">
    <s id="7480:1" flag="alternateSource">འདུག་ན</s>
  </p>
  <p id="7481">
    <s id="7481:1" flag="alternateSource">དེའི་འོག་ཏུ་གནོད་སྦྱིན་མོ་དེ་རང་ཉིད་སྣང་བ་ཆེན་པོར་བྱས་ཏེ། </s>
  </p>
  <p id="7482">
    <s id="7482:1" flag="alternateSource">རང་གི་གཟུགས་ཀྱིས་འོང་བར་འགྱུར་རོ། །</s>
  </p>
  <p id="7483">
    <s id="7483:1" flag="alternateSource">འོངས་ནས་ཀྱང་སྨྲ་བར་བྱ་བ་ནི་ངས་ཅི་ཞིག་བྱ་ཞེས་སོ། །</s>
  </p>
  <p id="7484">
    <s id="7484:1" flag="alternateSource">དེ་ནས་སྒྲུབ་པ་པོས་བརྗོད་པར་བྱ་བ་ནི། ཁྱོད་ངའི་ཆུང་མར་གྱིས་ཤིག་ཅེས་བྱའོ། །</s>
  </p>
  <p id="7485">
    <s id="7485:1" flag="alternateSource">དེ་ལྟར་བགྱིའོ་ཞེས་བྱས་ནས་མི་སྣང་བར་འགྱུར་རོ། །</s>
  </p>
  <p id="7486">
    <s id="7486:1" flag="alternateSource">དེ་ནས་བཟུང་ནས་ཆུང་མར་གྱུར་ཏེ་རང་གི་གནས་སུ་ཁྱེར་ནས་འདོད་པ་ཐམས་ཅད་སྟེར་བར་བྱེད་ཅིང་བཅུད་ཀྱིས་ལེན་ཡང་རབ་ཏུ་སྟེར་བར་བྱེད་དེ། </s>
  </p>
  <p id="7487">
    <s id="7487:1" flag="alternateSource">གང་འཐུངས་པས་ལྷའི་གཟུགས་སུ་འགྱུར་ཞིང་། གནོད་སྦྱིན་ཆེན་པོ་དང་རབ་ཏུ་འགྲན་པར་འགྱུར་རོ། །</s>
  </p>
  <p id="7488">
    <s id="7488:1" flag="alternateSource">གལ་ཏེ་མ་འོངས་ན་ནི་ལན་གཉིས་པ་ལ་ཁྲོ་བོའི་སྔགས་དང་ལྷན་ཅིག་བཟླས་པ་བྱས་ན་ངེས་པར་འོང་བར་འགྱུར་རོ། །</s>
  </p>
  <p id="7489">
    <s id="7489:1" flag="alternateSource">གལ་ཏེ་མ་འོངས་ན་ནི་ཁྲོ་བོ་འཆོལ་བའི་རྒྱལ་པོས་འཆི་བར་འགྱུར་རོ། །</s>
  </p>
  <p id="7490">
    <s id="7490:1" flag="alternateSource">འདུད་མའི་སྔགས་ནི་འདི་ཡིན་ཏེ། </s>
  </p>
  <p id="7491">
    <s id="7491:1" flag="alternateSource">ཨོཾ་ན་ཊྚེ་<ref folio="F.300.a"/>ཤུ་ཀླཱ་མཱ་བ་ར་མཱ་ལྱ་དྷཱ་རི་ཎེ་མཻ་ཐུ་ན་པྲི་ཡེ་སྭཱ་ཧཱ། </s>
    <s id="7491:2">འདིའི་ཆོ་ག་ཡང་འདི་ཉིད་དོ། །</s>
  </p>
  <p id="7492">
    <s id="7492:1" flag="alternateSource">རྗེ་བཙུན་མའི་སྔགས་ནི་འདི་ཡིན་ཏེ། </s>
  </p>
  <p id="7493">
    <s id="7493:1" flag="alternateSource">ཨོྃ་བྷད་ཏྲེ་བྷད་ཏྲེ་ཨ་བ་ལོ་ཀི་ནི་ཀིཉྩི་རཱ་ཡ་སི། ཨེ་ཧྱ་ཧི་ཨཱ་གཙྪ་ཨཱ་གཙྪ་མ་མ་ཀཱ་རྱཾ་ཀུ་རུ་སྭཱ་ཧཱ། </s>
    <s id="7493:2">དེ་ཉིད་ཀྱིས་ནི་རས་རིས་མེད་ཀྱང་འགྲུབ་པར་འགྱུར་ཏེ</s>
  </p>
  <p id="7494">
    <s id="7494:1" flag="alternateSource">རིའི་རྩེ་མོར་དཀྱིལ་འཁོར་བྱས་ལ་གུ་གུལ་གྱི་དུ་བས་བདུགས་ཏེ། </s>
  </p>
  <p id="7495">
    <s id="7495:1" flag="alternateSource">གཅིག་པུ་མི་སྨྲ་བར་གནས་ཤིང་གཙང་སྦྲ་བྱས་ཏེ་སྒོ་བཅད་ལ་རིག་པ་སྟོང་རྩ་བརྒྱད་བཟླས་པ་བྱས་ན། </s>
  </p>
  <p id="7496">
    <s id="7496:1" flag="alternateSource">ཟླ་བ་གཅིག་གི་མཚན་མོ་ངེས་པར་འོང་བར་འགྱུར་ཞིང་འོངས་ནས་ཀྱང་འདོད་པ་སྤྱོད་པར་བྱས་ན། </s>
  </p>
  <p id="7497">
    <s id="7497:1" flag="alternateSource">ཆུང་མར་འགྱུར་ཞིང་འདོད་པ་ཐམས་ཅད་སྟེར་བར་འགྱུར་རོ། །</s>
  </p>
  <p id="7498">
    <s id="7498:1" flag="alternateSource">གལ་ཏེ་དེ་ཁྱིམ་དུ་ཞུགས་ན་ནི་ལོ་སྟོང་ཕྲག་ལྔའི་བར་དུ་འཚོ་བར་འགྱུར་རོ། །</s>
  </p>
  <p id="7499">
    <s id="7499:1" flag="alternateSource">གལ་ཏེ་མ་ཞུགས་ན་ནི་འཛམ་བུའི་གླིང་དུ་ལོ་ལྔ་བརྒྱ་འཚོ་བར་འགྱུར་ཞིང་རྣམ་པར་སྤྱོད་པར་འགྱུར་རོ། །</s>
  </p>
  <p id="7500">
    <s id="7500:1" flag="alternateSource">དེ་དང་ལྷན་ཅིག་རྩེ་བར་བྱེད་ཅིང་ལུང་ཐམས་ཅད་ལ་ཡང་དག་པར་འགྲུབ་པར་བྱེད་དོ། །</s>
  </p>
  <p id="7501">
    <s id="7501:1" flag="alternateSource">དེ་དང་ལྷན་ཅིག་གང་དུ་འདོད་པ་དེར་འགྲོ་ཞིང་བཅུད་ཀྱིས་ལེན་རབ་ཏུ་སྦྱིན་པར་བྱེད་ལ། སྡུག་པའི་ཆུང་མ་བཞིན་དུ་ཕན་པའི་ལྷག་པའི་བསམ་པ་ཡང་རབ་ཏུ་བྱེད་དོ། །</s>
  </p>
  <p id="7502">
    <s id="7502:1" flag="alternateSource">ནམ་གྲུ་མའི་སྔགས་ནི། ན་མཿསརྦ་ཡཀྵི་ཎཱཾ། ཨོཾ་རཀྟེ་རཀྟཱ་བ་བྷཱ་སི་རཀྟ་རཀྟ་ལེ་བ་ནི་སྭཱ་ཧཱ། </s>
    <s id="7502:2">གནོད་སྦྱིན་མཆོག་ནི་ནམ་གྲུ་མ། །སྦྱོར་བ་ལ་དགའ་རྗོད་པར་བྱེད། །</s>
  </p>
  <p id="7503">
    <s id="7503:1" flag="alternateSource">ཅུང་ཟད་དམར་བའི་གོས་གྱོན་ཞིང་། །སྔོ་ཞིང་འཁྱིལ་བའི་སྐྲ་ཡང་ཡོད། །</s>
  </p>
  <p id="7504">
    <s id="7504:1" flag="alternateSource">ཡན་ལག་ཀུན་མཛེས་གནོད་སྦྱིན་མོ། །</s>
  </p>
  <p id="7505">
    <s id="7505:1" flag="alternateSource">འདོད་པ་སྤྱོད་ལ་རྟག་ཏུ་དགའ། །</s>
  </p>
  <p id="7506">
    <s id="7506:1" flag="alternateSource">འདོད་དང་ལོངས་སྤྱོད་རྟག་ཏུ་སྦྱིན། །</s>
  </p>
  <p id="7507">
    <s id="7507:1" flag="alternateSource">མཆོག་སྦྱིན་པར་ནི་རྟག་ཏུ་སྟོན། །</s>
  </p>
  <p id="7508">
    <s id="7508:1" flag="alternateSource">སྔ་མ་བཞིན་དུ་རས་ལ་མངོན་པར་བྲིས་ལ་འདིའི་ཁྱད་པར་ནི་འདི་ཡིན་ཏེ། </s>
  </p>
  <p id="7509">
    <s id="7509:1" flag="alternateSource">དར་ལ་དམར་པོ་གྱོན་ཞིང་དར་ལ་དམར་པོས་སྟོད་གཡོགས་བྱས་ཤིང་། </s>
    <s id="7509:2">ཁ་དོག་དམར་བར་ཡང་སྣང་བ་ཡིན་ནོ། །</s>
  </p>
  <p id="7510">
    <s id="7510:1" flag="alternateSource">འོག་པག་མའི་སྔགས་ནི། ཨོཾ་མེ་ཁ་ལེ་མ་ཧཱ་ཡཀྵི་ཎཱི་མ་མ་ཀཱརྱྃ་སམྦཱ་ད་ཡ་སྭཱ་ཧཱ། </s>
    <s id="7510:2">འོག་པག་མ་བཟང་མོའི་སྔགས་ནི། ཨོཾ་མེ་ཁ་ལེ་སུ་མེ་ཁ་ལེ་མ་ཧཱ་ཡ་ཀྵི་ཎཱཾ་སརྦ་ཨརྠ། སཱ་དྷ་ནི་ཧཱུྃ། ས་མ་ཡ་མ་ནུ་སྨ་ར་ཎེ་སྭཱ་ཧཱ། </s>
    <s id="7510:3">སྣང་བ་མའི་སྔགས་ནི། ཨྃ་ཨཱ་ལོ་ཀི་ནི་ལོ་ཀ་བ་ཏེ་སྭཱ་ཧཱ། <ref folio="F.300.b"/></s>
    <s id="7510:4">འདི་དག་ནི་ཆོ་ག་ཡང་དེ་ཉིད་དོ། །</s>
  </p>
  <p id="7511">
    <s id="7511:1" flag="alternateSource">མུན་པ་མཛེས་མའི་སྔགས་ནི། ཨོཾ་ཤྲཱི་ཎུ་གུ་ཧྱ་ཀེ་ཤྲཱི་ཎུ་གུ་ཧྱ་ཀེ་ཨེ་ཧྱ་ཧི་གུ་ཧྱཻ་ཧི་གུཧྱ་ཀེ་སྭཱ་ཧཱ། </s>
    <s id="7511:2">འདིའི་ཆོ་ག་ལ་ནི་རས་རིས་ཀྱི་ཆོ་ག་ནི་འདི་ལ་མེད་དོ། །</s>
  </p>
  <p id="7512">
    <s id="7512:1" flag="alternateSource">དང་པོར་རེ་ཞིག་གཙང་ཞིང་གོས་གཙང་མ་བགོས་ཏེ། </s>
  </p>
  <p id="7513">
    <s id="7513:1" flag="alternateSource">ཟླ་བ་ཉ་བ་ལ་གནས་དབེན་པར་འདུག་ནས་སྒོ་བཅད་དེ་སྣང་བ་མེད་པར་མུན་པའི་གནས་སུ་རིག་པ་སྟོང་ཕྲག་བཅུ་བཟླས་ན་སྔོན་དུ་བསྙེན་པ་བྱས་པར་འགྱུར་རོ། །</s>
  </p>
  <p id="7514">
    <s id="7514:1" flag="alternateSource">དེ་ནས་སྒྲུབ་པ་པོས་བརྩམ་པར་བྱ་བ་ནི་ཟླ་བ་ཉ་ནས་བརྩམས་ནས་</s>
  </p>
  <p id="7515">
    <s id="7515:1" flag="alternateSource">ཟླ་བ་ཉ་གཉིས་པའི་བར་འདིར་ལས་སུ་བྱ་བ་ནི། མཚན་མོ་ཉལ་བའི་དུས་སུ་མལ་དུ་འདུག་ནས་</s>
  </p>
  <p id="7516">
    <s id="7516:1" flag="alternateSource">མི་སྣང་ཞིང་དབེན་པའི་ས་ཕྱོགས་སུ་གཅིག་པུ་སྒོ་བཅད་ལ། </s>
    <s id="7516:2">དོང་ཀ་དང་བཱ་ན་ཀའི་མེ་ཏོག་ལེགས་པར་ཁ་འབུས་པ་ཡུངས་མར་དང་བསྲེས་པས། ལག་པ་དང་རྐང་པ་ལ་བྱུགས་ལ། ལག་པ་གཡས་པ་ལ་བརྒྱ་རྩ་བརྒྱད་མངོན་པར་བསྔགས་པ་བྱ་སྟེ</s>
  </p>
  <p id="7517">
    <s id="7517:1" flag="alternateSource">མི་སྨྲ་བའི་དཀའ་ཐུབ་ཀྱིས་བཟླས་པ་བྱའོ། །</s>
  </p>
  <p id="7518">
    <s id="7518:1" flag="alternateSource">དེ་བཞིན་དུ་ཉིན་རེ་ཞིང་མ་ཆད་པར་ཟླ་བ་ཉའི་བར་དུ་བྱས་ན་དེ་ནས་མཚན་ཕྱེད་ཙམ་ན་ངེས་པར་འོང་བར་འགྱུར་རོ། །</s>
  </p>
  <p id="7519">
    <s id="7519:1" flag="alternateSource">འོངས་ནས་ཀྱང་མི་སྨྲ་བར་བྱ་ཞིང་། ཅང་མི་སྨྲ་བར་གྱུར་པས་འདོད་པ་བསྟེན་པར་བྱའོ། །</s>
  </p>
  <p id="7520">
    <s id="7520:1" flag="alternateSource">གང་གི་ཚེ་ཟླ་བ་དྲུག་ན་སྨྲ་བ་དེའི་ཚེ་སྨྲ་བར་བྱ་སྟེ། </s>
  </p>
  <p id="7521">
    <s id="7521:1" flag="alternateSource">དེ་ནས་བཟུང་ནས་ཆུང་མར་འགྲུབ་པར་འགྱུར་ཏེ། </s>
  </p>
  <p id="7522">
    <s id="7522:1" flag="alternateSource">འདོད་པ་ཐམས་ཅད་སྟེར་བ་དང་འདི་ལ་ལྷའི་རེག་པ་བཟང་པོ་ཡང་སྦྱིན་པར་བྱེད་དོ། །</s>
  </p>
  <p id="7523">
    <s id="7523:1" flag="alternateSource">ཉིན་པར་མ་མཐོང་བ་ཁོ་ནར་ཡང་ལས་ཐམས་ཅད་སྒྲུབ་པར་བྱེད་དོ། །</s>
  </p>
  <p id="7524">
    <s id="7524:1" flag="alternateSource">རོ་དང་བཅུད་ཀྱིས་ལེན་རྣམས་ཀྱང་རབ་ཏུ་སྟེར་བར་བྱེད་དོ། །</s>
  </p>
  <p id="7525">
    <s id="7525:1" flag="alternateSource">རྒྱབ་ཏུ་ཞོན་ན་ནི་རི་རབ་ཏུ་ཡང་ཁྱེར་བར་བྱེད་དོ། །</s>
  </p>
  <p id="7526">
    <s id="7526:1" flag="alternateSource">མཚན་མོ་འཛམ་བུའི་གླིང་ཀུན་ཏུ་ཡང་འཁོར་བར་བྱེད་དོ། །</s>
  </p>
  <p id="7527">
    <s id="7527:1" flag="alternateSource">དཔག་ཚད་བརྒྱ་ན་ཡོད་པའི་དགྲ་དེ་དག་ཀྱང་འཇོམས་པར་བྱེད་དོ། །</s>
  </p>
  <p id="7528">
    <s id="7528:1" flag="alternateSource">ཇི་སྐད་བསྟན་པ་དེ་ཐམས་ཅད་སྒྲུབ་པར་བྱེད་དོ། །</s>
  </p>
  <p id="7529">
    <s id="7529:1" flag="alternateSource">གཞན་གྱི་བུད་མེད་ལ་འགྲོ་བ་ནི་མ་གཏོགས་སོ། །</s>
  </p>
  <p id="7530">
    <s id="7530:1" flag="alternateSource">གཞན་གྱི་བུད་མེད་ལ་འགྲོ་བར་བྱེད་པའི་ཆོ་ག་ནི་འདི་དག་ཐམས་ཅད་ལ་ཡང་སྦྱར་ཏེ། </s>
  </p>
  <p id="7531">
    <s id="7531:1" flag="alternateSource">དེ་ཉིད་དང་ལྷན་ཅིག་ཡང་དག་པར་བསྟེན་པར་བྱའོ། །</s>
  </p>
  <p id="7532">
    <s id="7532:1" flag="alternateSource">གལ་ཏེ་གཞན་གྱི་བུད་མེད་ལ་འགྲོ་བར་འགྱུར་ན་ནི་འཆི་བ་སྐྱེད་པར་ཡང་འགྱུར་རོ། །</s>
  </p>
  <p id="7533">
    <s id="7533:1" flag="alternateSource"><ref folio="F.301.a"/>འདི་ནི་མུན་ནག་མཛེས་མ་ཞེས་བྱ་བ་གནོད་སྦྱིན་མ་སྟོང་ཕྲག་དུ་མས་ཡོངས་སུ་བསྐོར་བས་སྒྲུབ་པ་པོས་འགྲུབ་པར་འགྱུར་ན་</s>
  </p>
  <p id="7534">
    <s id="7534:1" flag="alternateSource">ཉིན་རེ་ཞིང་གནོད་སྦྱིན་མོའི་བྲན་མོ་རེ་རེ་གཏོང་བར་བྱེད་དོ། །</s>
  </p>
  <p id="7535">
    <s id="7535:1" flag="alternateSource">བློན་པོའི་འཁོར་དུ་མ་དང་ལྡན་པ་དང་གནོད་སྦྱིན་མོ་ཐམས་ཅད་ན་ཡང་རྫུ་འཕྲུལ་ཆེ་བ་དང་མུན་པས་བསྐོར་བ་འདི་དག་ཐམས་ཅད་ཀྱང་ཆོ་ག་ཐ་དད་པ་མ་ཡིན་མོད་ཀྱི་འོན་ཀྱང་གཞན་དེ་དག་ནི་མཐོང་བར་འགྱུར་རོ། །</s>
  </p>
  <p id="7536">
    <s id="7536:1" flag="alternateSource">མུན་ནག་ཆེན་པོ་ན་གནས་པ་ཞེས་བྱ་བའི་གནོད་སྦྱིན་མོ་རྫུ་འཕྲུལ་ཆེ་བ་དང་ཕུག་གནས་མ་དང་མིའི་དཔའ་མོ་དང་གཞོན་ནུ་མ་འཇིག་རྟེན་རྣམ་པར་གྲགས་པ་དང་། མནའ་མ་གནོད་སྦྱིན་མོ་དང་ཡིད་དུ་འོང་མ་དང་བདུན་པ་ལྷ་མཛེས་མ་དང་འདི་དག་ནི་གནོད་སྦྱིན་མོ་བདུན་དག་སྟེ</s>
  </p>
  <p id="7537">
    <s id="7537:1" flag="alternateSource">སེམས་ཅན་རྣམས་རྗེས་སུ་འཛིན་པར་བྱེད་པའོ། །</s>
  </p>
  <p id="7538">
    <s id="7538:1" flag="alternateSource">ས་རྣམས་མ་ལུས་དག་ཏུ་ནི། །འཇིག་རྟེན་འདིར་ནི་ཡོངས་སུ་རྒྱུ། །ཅུང་ཟད་ཀྱི་ནི་དུས་དག་ཏུའང་། །ལྷའི་གནས་སུ་ཡང་འགྲོ་བར་བྱེད། །</s>
  </p>
  <p id="7539">
    <s id="7539:1" flag="alternateSource">ལྷ་དང་ལྷ་མིན་གཡུལ་དག་ཏུའང་། །རྫུ་འཕྲུལ་ཆེན་པོས་འཐབ་པར་བྱེད། །</s>
  </p>
  <p id="7540">
    <s id="7540:1" flag="alternateSource">ཆོས་ལྡན་སྙིང་ནི་བརྩེ་བ་དང་། །སེམས་ཅན་འདོད་ཅིང་མཉེས་གཤིན་བཟང་། །</s>
  </p>
  <p id="7541">
    <s id="7541:1" flag="alternateSource">སེམས་ཅན་ཕན་པའི་འདོད་དོན་དུ། །ས་སྟེང་དག་ཏུ་ཡོངས་སུ་རྒྱུ། །</s>
    <s id="7541:2">དེ་ལ་བསྒྲུབ་དཀའ་ཅུང་ཟད་མེད། །</s>
  </p>
  <p id="7542">
    <s id="7542:1" flag="alternateSource">དགེ་བའི་ལས་རྣམས་མ་ལུས་བྱེད། །</s>
  </p>
  <p id="7543">
    <s id="7543:1" flag="alternateSource">སེམས་ཅན་ལོངས་སྤྱོད་དོན་དུ་ནི། །བྱང་ཆུབ་སེམས་དཔས་བཤད་པ་ཡིན། །</s>
  </p>
  <p id="7544">
    <s id="7544:1" flag="alternateSource">ཕུག་གནས་མའི་སྔགས་ནི། ཨོཾ་གུ་ཧི་ལི་གུ་ཧ་པ་ཏི་གུ་ཧ་བཱ་སི་ནི་ཨཱ་ན་ཡ་བྷ་ག་བ་ཏི་མ་མཱ་ཏི་ཀྃ་ས་མ་ཡ་མ་ནུ་སྨ་ར་སྭཱ་ཧཱ། </s>
    <s id="7544:2">སེང་ལྡེང་གིས་མེ་རབ་ཏུ་སྦར་ལ། པྲི་ཡང་ཀུའི་མེ་ཏོག་ལ་མར་གྱིས་བཏགས་ཏེ</s>
  </p>
  <p id="7545">
    <s id="7545:1" flag="alternateSource">ཟླ་བ་གཅིག་གི་བར་དུ་དུས་གསུམ་དུ་སྦྱིན་སྲེག་སྟོང་རྩ་བརྒྱད་བྱས་ན་སྔོན་དུ་བསྙེན་པ་བྱས་པར་འགྱུར་རོ། །</s>
  </p>
  <p id="7546">
    <s id="7546:1" flag="alternateSource">དེ་ནས་དེའི་འོག་ཏུ་སྒྲུབ་པ་བརྩམ་པར་བྱ་སྟེ། </s>
  </p>
  <p id="7547">
    <s id="7547:1" flag="alternateSource">དང་པོར་རེ་ཞིག་བྱང་བུའམ་རས་སམ་རྩིག་པ་ལ་ཚོན་མ་འདྲེས་པ་སྣོད་སར་པ་དག་གི་ནང་དུ་བཅུག་པའི་པིར་དག་གིས་རིའི་རྒྱལ་པོ་རི་རབ་ཟུར་བཞི་དང་རྩེ་མོ་བཞི་དང་ལྡན་པ། རི་བདུན་གྱི་ཕྲེང་བས་ཡོངས་སུ་བསྐོར་བ། </s>
    <s id="7547:2">རི་དེ་དག་གི་མཐའ་མར་རི་བོ་དག་ལ་བརྟེན་པའི་ཕུག་ཀུན་ཏུ་བྲི་<ref folio="F.301.b"/>བར་བྱའོ། །</s>
  </p>
  <p id="7548">
    <s id="7548:1" flag="alternateSource">དེར་གནས་པ་ལྷའི་གཟུགས་དང་ལྡན་པ་རྒྱན་ཐམས་ཅད་ཀྱིས་བརྒྱན་པ། གཅིག་པུ་གནོད་སྦྱིན་མ་ཕུག་གནས་མ་ཞེས་བྱ་བ་རོ་སྨད་དར་ལ་གོན་པ། སྟོད་གཡོགས་དར་ལ་གྱོན་པ། </s>
    <s id="7548:2">གསེར་གྱི་མདོག་ཅན་རྣམ་པ་སྣ་ཚོགས་གཟུགས་མཛེས་པ་བྲི་བར་བྱ་སྟེ</s>
  </p>
  <p id="7549">
    <s id="7549:1" flag="alternateSource">དེ་ལྟ་བུའི་རས་རིས་བྲི་བར་བྱའོ། །</s>
  </p>
  <p id="7550">
    <s id="7550:1" flag="alternateSource">གཙང་བའི་གནས་སུ་གཙང་བས་འོ་མའི་ཟས་ཀྱིས་འཚོ་ཞིང་། རིག་པ་སྟོང་ཕྲག་བཅུ་བཟླས་པར་བྱ་སྟེ། </s>
  </p>
  <p id="7551">
    <s id="7551:1" flag="alternateSource">ཅི་ནུས་པའི་མཆོད་པ་ཆེན་པོ་བྱས་ན་</s>
  </p>
  <p id="7552">
    <s id="7552:1" flag="alternateSource">བཟླས་པའི་ཐ་མར་ལྷའི་གཟུགས་དང་ལྡན་པའི་གནོད་སྦྱིན་མོ་སྣང་བ་ཆེན་པོ་དང་ལྡན་པར་བྱས་ནས་</s>
  </p>
  <p id="7553">
    <s id="7553:1" flag="alternateSource">རང་ཉིད་འོང་བར་འགྱུར་རོ། །</s>
  </p>
  <p id="7554">
    <s id="7554:1" flag="alternateSource">འོངས་པ་ན་སྣ་མའི་མེ་ཏོག་དང་ཙནྡན་དཀར་པོ་བསྲེགས་ནས་མཆོད་ཡོན་དབུལ་བར་བྱའོ། །</s>
  </p>
  <p id="7555">
    <s id="7555:1" flag="alternateSource">དེ་ནས་དེས་བུ་ཅི་ཞིག་བྱ། </s>
  </p>
  <p id="7556">
    <s id="7556:1" flag="alternateSource">ཞེས་སྨྲ་བར་བྱེད་དོ། །</s>
  </p>
  <p id="7557">
    <s id="7557:1" flag="alternateSource">དེས་སྨྲ་བར་བྱ་བ་ནི་བདག་གི་མར་མཛོད་ཅིག་ཅེས་སོ། །</s>
  </p>
  <p id="7558">
    <s id="7558:1" flag="alternateSource">དེ་བཞིན་དུ་བྱའོ་ཞེས་བྱས་ནས་མི་སྣང་བར་འགྱུར་རོ། །</s>
  </p>
  <p id="7559">
    <s id="7559:1" flag="alternateSource">དེ་ལ་སེམས་འགྱོད་པར་ནི་མི་བྱ་སྟེ། </s>
  </p>
  <p id="7560">
    <s id="7560:1" flag="alternateSource">དེ་ལ་འདོད་པ་དང་ལྡན་པ་ཡང་དོན་དུ་གཉེར་བར་ཡང་མི་བྱའོ། །</s>
  </p>
  <p id="7561">
    <s id="7561:1" flag="alternateSource">དེ་ལ་འཕགས་མ་རྫུ་འཕྲུལ་ཆེ་བ་དོན་དུ་གཉེར་ན་འགྲུབ་པར་འགྱུར་ཏེ། </s>
  </p>
  <p id="7562">
    <s id="7562:1" flag="alternateSource">དེ་ཕན་ཅད་དེ་ལ་མ་དང་འདྲ་བར་བྱ་བ་ཐམས་ཅད་བྱེད་པར་འགྱུར་རོ། །</s>
  </p>
  <p id="7563">
    <s id="7563:1" flag="alternateSource">འཁོར་བརྒྱད་བརྒྱ་དང་བཅས་པ་ལ་ཟས་དང་གོས་རབ་ཏུ་སྟེར་བར་འགྱུར་རོ། །</s>
  </p>
  <p id="7564">
    <s id="7564:1" flag="alternateSource">གནས་ཡང་བ་ལས་ཀྱང་སྐྱོབ་པར་བྱེད་དོ། །</s>
  </p>
  <p id="7565">
    <s id="7565:1" flag="alternateSource">དགོན་པ་ཆེན་པོ་དང་རིའི་སྟེང་དུ་གནས་ན་ཡང་ལས་ཐམས་ཅད་ཡང་དག་པར་སྒྲུབ་པར་བྱེད་དོ། །</s>
  </p>
  <p id="7566">
    <s id="7566:1" flag="alternateSource">བཟའ་བ་ཅི་འདོད་པ་ཡང་རབ་ཏུ་སྦྱིན་ནོ། །</s>
  </p>
  <p id="7567">
    <s id="7567:1" flag="alternateSource">རོ་དང་བཅུད་ཀྱིས་ལེན་ལ་སོགས་པ་ཐམས་ཅད་ཀྱང་རབ་ཏུ་སྦྱིན་ཞིང་ཅི་འདོད་པ་ཡང་རྗེས་སུ་སྒྲུབ་པར་བྱེད་དོ། །</s>
  </p>
  <p id="7568">
    <s id="7568:1" flag="alternateSource">ཁང་པ་དང་ཁང་པ་རྩེག་མ་ཡང་མངོན་པར་སྤྲུལ་པར་བྱེད་དོ། །</s>
  </p>
  <p id="7569">
    <s id="7569:1" flag="alternateSource">གསེར་སྟོང་ཕྲག་ཀྱང་ཉིན་རེ་ཞིང་རབ་ཏུ་སྦྱིན་པར་བྱེད་དོ། །</s>
  </p>
  <p id="7570">
    <s id="7570:1" flag="alternateSource">དེ་ཉིད་ཀྱི་ཉིན་པར་ཐམས་ཅད་ཟད་པར་བྱས་ཏེ། </s>
  </p>
  <p id="7571">
    <s id="7571:1" flag="alternateSource">གལ་ཏེ་མི་བྱེད་ན་རྣམ་པར་ཆད་པར་འགྱུར་ཏེ། </s>
  </p>
  <p id="7572">
    <s id="7572:1" flag="alternateSource">ཐམས་ཅད་ཀྱི་ཐམས་ཅད་དུ་མེད་པར་འགྱུར་རོ། །</s>
  </p>
  <p id="7573">
    <s id="7573:1" flag="alternateSource">གཞན་ཡང་འདིའི་ལས་ནི་རས་རིས་འདི་ཉིད་ཀྱི་མདུན་དུ་སེང་ལྡེང་གི་མེ་རབ་ཏུ་སྦར་ལ། འབར་བ་དང་དུ་བ་དང་བྲལ་བའི་མདག་མ་ལ་ལག་པ་གཡས་པའི་མཐིལ་དུ་ལྡོང་<ref folio="F.302.a"/>རོས་ཀྱིས་གཟུགས་བརྙན་དུ་བྲིས་ཏེ</s>
  </p>
  <p id="7574">
    <s id="7574:1" flag="alternateSource">སྐྱེས་པའམ་བུད་མེད་ཀྱི་མིང་ལག་པ་གཡོན་པའི་མཐིལ་དུ་བྲིས་ལ་མེ་མདག་གི་ཕུང་པོ་དེ་ལ་བདུགས་ཤིང་སྔགས་བཟླས་པ་བྱས་ན་</s>
  </p>
  <p id="7575">
    <s id="7575:1" flag="alternateSource">དཔག་ཚད་བརྒྱ་ན་གནས་ཀྱང་འོང་བར་འགྱུར་ཏེ</s>
  </p>
  <p id="7576">
    <s id="7576:1" flag="alternateSource">གང་སྨྲས་པ་དེ་ཐམས་ཅད་བྱེད་དུ་གཞུག་པར་འགྱུར་རོ། །</s>
  </p>
  <p id="7577">
    <s id="7577:1" flag="alternateSource">ཐོ་རངས་ནི་དེ་ཉིད་དུ་ཁྱེར་བར་འགྱུར་རོ། །</s>
  </p>
  <p id="7578">
    <s id="7578:1" flag="alternateSource">ལས་འདི་ཉིད་ནི་མཚན་མོ་བྱ་བ་ཡིན་གྱི་ཉིན་པར་ནི་མ་ཡིན་ནོ། །</s>
  </p>
  <p id="7579">
    <s id="7579:1" flag="alternateSource">མི་དཔའ་མོའི་སྔགས་ནི། ཨོཾ་ན་ར་བཱི་རེ་སྭཱ་ཧཱ། </s>
    <s id="7579:2">དེ་བཞིན་དུ་འདིའི་རས་རིས་ཀྱང་བྲི་བར་བྱ་སྟེ། </s>
  </p>
  <p id="7580">
    <s id="7580:1" flag="alternateSource">ཕུག་གི་གནས་ནི་མ་གཏོགས་ཏེ། </s>
  </p>
  <p id="7581">
    <s id="7581:1" flag="alternateSource">ཤིང་མྱ་ངན་མེད་ལ་བརྟེན་པ་བྲི་བར་བྱས་ལ་འདིའི་ཁྱད་པར་ནི་འདིའོ། །</s>
  </p>
  <p id="7582">
    <s id="7582:1" flag="alternateSource">ལས་གཞན་ཐམས་ཅད་ནི་ཕུག་གནས་མ་དེ་བཞིན་དུ་བྱའོ། །</s>
  </p>
  <p id="7583">
    <s id="7583:1" flag="alternateSource">འདི་ལ་ནི་སྲིང་མོ་ཞེས་ཀྱང་བརྗོད་པར་བྱའོ། །</s>
  </p>
  <p id="7584">
    <s id="7584:1" flag="alternateSource">འདི་ལ་ལས་གཞན་ཡང་ཡོད་དེ། </s>
  </p>
  <p id="7585">
    <s id="7585:1" flag="alternateSource">ཟླ་བ་གཟས་ཟིན་པ་ལ་བཙག་ཡུག་སྣམ་གྲོ་བ་ལ་བཏུམས་ཏེ་ཁར་བཅུག་ནས་ཇི་སྲིད་དུ་ཟླ་བ་གཟས་བཏང་གི་བར་དུ་བཟླས་ན། </s>
  </p>
  <p id="7586">
    <s id="7586:1" flag="alternateSource">དེ་ནས་བཙག་ཡུག་སྣམ་གྱི་བུད་མེད་དམ་སྐྱེས་པ་གང་གི་མིང་བྲིས་པ་དེ་དཔག་ཚད་བརྒྱ་ན་གནས་ཀྱང་དེ་ནས་འོང་བར་བྱེད་དོ། །</s>
  </p>
  <p id="7587">
    <s id="7587:1" flag="alternateSource">ཐོ་རངས་ནི་དེ་ཉིད་དུ་ཁྱེར་བར་བྱེད་དོ། །</s>
  </p>
  <p id="7588">
    <s id="7588:1" flag="alternateSource">སྲིང་མོ་བཞིན་དུ་བྱ་བ་རྣམས་ཀྱང་བྱེད་དོ། །</s>
  </p>
  <p id="7589">
    <s id="7589:1" flag="alternateSource">ཕོངས་པའི་དུས་སུ་ཡང་སྲུང་བ་ཆེན་པོ་བྱེད་དོ། །</s>
  </p>
  <p id="7590">
    <s id="7590:1" flag="alternateSource">བཟླས་པ་ཙམ་གྱིས་བུད་མེད་ཐམས་ཅད་དབང་དུ་བྱེད་པར་འགྱུར་རོ། །</s>
  </p>
  <p id="7591">
    <s id="7591:1" flag="alternateSource">མིའི་དབང་མོའི་ཆོ་ག་ནི་འདིའོ། །</s>
  </p>
  <p id="7592">
    <s id="7592:1" flag="alternateSource">གནོད་སྦྱིན་གཞོན་ནུ་མའི་སྔགས་ནི། ཨོཾ་ཡཀྵ་ཀུ་མཱ་རི་ཀེ་སྭཱཧཱ། </s>
    <s id="7592:2">འདིའི་ཆོ་ག་ནི་གྲོ་བ་ལ་གི་ཝང་གིས་བྲི་བར་བྱ་སྟེ། </s>
  </p>
  <p id="7593">
    <s id="7593:1" flag="alternateSource">གཞོན་ནུ་མ་མགོའི་སྐྲ་ཕྱེད་བཅིངས་པ་རྒྱན་ཐམས་ཅད་ཀྱིས་བརྒྱན་པ། གོས་གཅིག་པ་ལག་པ་གཡས་པ་ན་མ་དུ་ལུང་གའི་འབྲས་བུ་འཛིན་པ་ལག་པ་གཡོན་པས་ཤིང་མྱ་ངན་མེད་ལ་འཛིན་པ། དེ་ལྟ་བུའི་གྲོ་བའི་འདབ་མ་མགོའི་གནས་ཀྱི་སྟེང་དུ་གཞག་པར་བྱས་ནས</s>
  </p>
  <p id="7594">
    <s id="7594:1" flag="alternateSource">དགོན་པའི་ཕྱོགས་སུ་གཅིག་པུ་ཉལ་བར་བྱས་ཏེ། </s>
  </p>
  <p id="7595">
    <s id="7595:1" flag="alternateSource">ཙནྡན་དཀར་པོའི་ལྡེ་གུས་དཀྱིལ་འཁོར་བྱས་ལ་དུས་གསུམ་དུ་སྣ་མའི་མེ་ཏོག་གིས་གཅལ་བཀྲམ་པར་བྱས་ལ་གུ་གུལ་གྱི་བདུག་པས་བདུགས་ནས། </s>
  </p>
  <p id="7596">
    <s id="7596:1" flag="alternateSource">རིག་པ་སྟོང་རྩ་བརྒྱད་ཟླ་བ་<ref folio="F.302.b"/>གཅིག་གི་བར་དུ་བཟླས་ཏེ། </s>
  </p>
  <p id="7597">
    <s id="7597:1" flag="alternateSource">དེ་ནས་ཟླ་བ་ཉ་བ་ལ་སྣ་མའི་མེ་ཏོག་གིས་མཆོད་པ་ཆེན་པོ་བྱས་ལ། མར་གྱི་མར་མེ་དང་ལྷ་བཤོས་ཀྱང་ཕུལ་ནས་ཀུ་ཤའི་ཁྲེས་ལ་ཉེ་བར་འདུག་ནས། </s>
  </p>
  <p id="7598">
    <s id="7598:1" flag="alternateSource">ཇི་སྲིད་དུ་རྣམ་ཐོས་སྲས་ཀྱི་བུ་མོ་རང་གི་གཟུགས་ཉིད་ཀྱིས་གཞོན་ནུ་མ་ལྔ་བརྒྱས་ཡོངས་སུ་བསྐོར་བ་འོང་ཞིང་ཕྱོགས་དེ་ཐམས་ཅད་སྣང་བར་བྱས་ནས། </s>
  </p>
  <p id="7599">
    <s id="7599:1" flag="alternateSource">རང་གི་གཟུགས་ཀྱི་ནམ་མཁའ་ལ་འདུག་པར་འགྱུར་ཞིང་། དེ་ཡང་འདི་སྐད་དུ་བདག་གིས་ཅི་ཞིག་བྱ་ཞེས་སྨྲས་པ་དང་། </s>
    <s id="7599:2">དེ་ནས་སྒྲུབ་པ་པོས་སྨྲ་བར་བྱ་བ་ནི། མཆོག་གསུམ་ལས་གང་ཡང་རུང་བ་གཅིག་དོན་དུ་གཉེར་བར་བྱ་བ་ནི། མ་ཉིད་དང་སྲིང་མོ་ཉིད་དང་ཆུང་མ་ཉིད་དོ། །</s>
  </p>
  <p id="7600">
    <s id="7600:1" flag="alternateSource">གལ་ཏེ་མར་གྱུར་ན་ནི་སེམས་ལ་འགྱོད་པར་མི་བྱ་སྟེ། </s>
  </p>
  <p id="7601">
    <s id="7601:1" flag="alternateSource">འགྱོད་ན་ནི་རྣམ་པར་འཇིག་པ་འབྱུང་བར་འགྱུར་བས་མ་བཞིན་དུ་བསྒྲུབ་པར་བྱའོ། །</s>
  </p>
  <p id="7602">
    <s id="7602:1" flag="alternateSource">མ་དེས་ཀྱང་བསམས་པ་ཙམ་གྱིས་འཁོར་ལྔ་བརྒྱ་དང་བཅས་པའི་ཟས་དང་། གོས་དང་རྒྱན་གྱི་ཁྱད་པར་ཐམས་ཅད་ཀྱང་ཡང་དག་པར་སྒྲུབ་པར་བྱེད་དོ། །</s>
  </p>
  <p id="7603">
    <s id="7603:1" flag="alternateSource">ཉིན་རེ་ཞིང་ཡང་ཏི་ན་ར་སྟོང་སྟེར་བར་འགྱུར་ཞིང་གལ་ཏེ་འཛམ་བུའི་གླིང་ཐམས་ཅད་དུ་རྣམ་པར་རྒྱུ་ན་ཡང་ཐམས་ཅད་ཡང་དག་པར་སྒྲུབ་པར་བྱེད་དོ། །</s>
  </p>
  <p id="7604">
    <s id="7604:1" flag="alternateSource">གང་གི་ཚེ་སྲིང་མོར་གྱུར་ན་ཡང་དེའི་ཚེ་དཔག་ཚད་བརྒྱ་ལས་ཀྱང་བུད་མེད་འགུགས་པར་བྱེད་ཅིང་དེ་ཉིད་དུ་ཡང་ཁྱེར་བར་བྱེད་དེ། </s>
  </p>
  <p id="7605">
    <s id="7605:1" flag="alternateSource">སྲིང་མོའི་ལས་ཐམས་ཅད་ཀྱང་ཡང་དག་པར་སྒྲུབ་པར་བྱེད་དོ། །</s>
  </p>
  <p id="7606">
    <s id="7606:1" flag="alternateSource">ཅི་སྟེ་ཆུང་མར་གྱུར་ན་ནི་རང་གི་ཁྱིམ་དུ་ཁྱེར་ཞིང་ལོ་སྟོང་དུ་འཚོ་བར་ཡང་བྱེད་དོ། །</s>
  </p>
  <p id="7607">
    <s id="7607:1" flag="alternateSource">གང་གི་ཚེ་འཆི་བར་གྱུར་པ་དེའི་ཚེ་ཡང་རིགས་བཟང་པོར་སྐྱེ་བར་འགྱུར་ཏེ། </s>
  </p>
  <p id="7608">
    <s id="7608:1" flag="alternateSource">ངག་ཐམས་ཅད་ཀྱང་ཆུང་མ་བཞིན་དུ་ཡང་དག་པར་སྒྲུབ་པར་བྱེད་དོ། །</s>
  </p>
  <p id="7609">
    <s id="7609:1" flag="alternateSource">ཆུང་མ་གནོད་སྦྱིན་མའི་སྔགས་ནི། །ཨོྃ་ནིཿ། </s>
    <s id="7609:2">ཆུང་མ་གནོད་སྦྱིན་མོ་འདིའི་ཆོ་ག་ནི་ཙནྡན་དཀར་པོའི་ལྡེ་གུས་ལག་པ་གཡས་པ་དང་གཡོན་པ་གུར་གུམ་གྱི་ལྡེ་གུས་ཉེ་བར་བྱུགས་ལ། ལན་སྟོང་དུ་མངོན་པར་བསྔགས་པ་བྱས་ནས</s>
  </p>
  <p id="7610">
    <s id="7610:1" flag="alternateSource">མཚན་མོ་གཅིག་པུ་མི་སྨྲ་བའི་དཀའ་ཐུབ་དང་དབེན་པའི་ས་ཕྱོགས་སུ་སྒོ་བཅད་ལ། བ་རུ་རའི་འབྲས་བུ་ལྔའམ་<ref folio="F.303.a"/>བརྒྱད་ཏིལ་མར་གྱི་ནང་དུ་བཅུག་ལ་བཙོས་ཏེ</s>
  </p>
  <p id="7611">
    <s id="7611:1" flag="alternateSource">ཏིལ་མར་དེ་ལས་བ་རུ་རའི་འབྲས་བུ་བླངས་ནས་དེ་ལ་ཡོངས་སུ་བཟླས་ཏེ། </s>
  </p>
  <p id="7612">
    <s id="7612:1" flag="alternateSource">གསེར་དང་། དངུལ་དང་། ཟངས་མ་དང་། ས་ལས་བྱས་པའི་སྣོད་སར་པ་ལ་བཅུག་ནས། </s>
  </p>
  <p id="7613">
    <s id="7613:1" flag="alternateSource">ཉལ་བའི་རྐང་པའི་མཐར་བཞག་ལ། </s>
    <s id="7613:2">གནོད་སྦྱིན་འདི་ཉིད་ཀྱི་སྔགས་ཡི་གེ་གཅིག་པ་སྟོང་གིས་མངོན་པར་བསྔགས་པ་བྱས་ནས། </s>
  </p>
  <p id="7614">
    <s id="7614:1" flag="alternateSource">གནས་དབེན་ཞིང་མུན་པའི་ཕྱོགས་སུ་མེ་ཏོག་གིས་གཅལ་བཀྲམ་པ་ལ་ཉལ་བར་བྱས་ན། </s>
  </p>
  <p id="7615">
    <s id="7615:1" flag="alternateSource">མི་མ་ཡིན་པ་འོངས་ནས་རྐང་པ་གཉིས་ལ་ལྷའི་བདེ་བའི་རེག་པ་འཇམ་པའི་ལག་པའི་མཐིལ་གྱིས་བསྐུ་ཞིང་བྱུག་པར་བྱེད་དེ། </s>
  </p>
  <p id="7616">
    <s id="7616:1" flag="alternateSource">གང་གིས་རེག་པ་ཙམ་གྱི་ལྷའི་བདེ་བའི་རེག་པས་གཉིད་འབྱུང་བར་འགྱུར་ཏེ། </s>
  </p>
  <p id="7617">
    <s id="7617:1" flag="alternateSource">གང་གི་ཉི་མ་ཤར་ན་ཡང་མཚན་མོའི་མཐར་དཀའ་བའི་གཉིད་སད་པར་འགྱུར་ཏེ། </s>
  </p>
  <p id="7618">
    <s id="7618:1" flag="alternateSource">རབ་ཏུ་སད་ན་ཡང་དེ་ཉིད་སེམས་པར་འགྱུར་ཏེ། </s>
  </p>
  <p id="7619">
    <s id="7619:1" flag="alternateSource">དེ་དང་ལྷན་ཅིག་འདོད་པ་སྤྱད་པར་ཡང་མི་བྱ་སྨྲ་བར་ཡང་མ་བྱས་ན་ཟླ་བ་དྲུག་གིས་འགྲུབ་པར་འགྱུར་རོ། །</s>
  </p>
  <p id="7620">
    <s id="7620:1" flag="alternateSource">དེ་ནས་དེ་ལྷའི་གཟུགས་དང་ལྡན་པའི་བག་མ་སར་པ་འདྲ་བ། གཡོག་འཁོར་གྱིས་ཡོངས་སུ་བསྐོར་བ། ལག་ན་མར་མེ་ཐོགས་པ། འཇིག་རྟེན་རྣམས་འོད་བཟང་པོ་དག་གིས་གསལ་བར་བྱས་པ། </s>
    <s id="7620:2">མལ་སྟན་ཡོངས་སུ་འཛིན་པ། རྒྱན་སྣ་ཚོགས་འབར་བ་དང་ལྡན་པ་འོངས་ནས་</s>
  </p>
  <p id="7621">
    <s id="7621:1" flag="alternateSource">ཀྱང་ཚིག་རྗོད་པར་བྱེད་ལ། </s>
    <s id="7621:2">འདོད་པ་ལ་ལོངས་སྤྱོད་པའི་ཡོ་བྱད་ཡོངས་སུ་འཛིན་པ་འོངས་ནས་</s>
  </p>
  <p id="7622">
    <s id="7622:1" flag="alternateSource">ཀྱང་། སྒྲུབ་པ་པོ་ལ་མགུལ་པ་ནས་འཁྱུད་པར་བྱེད་དེ</s>
  </p>
  <p id="7623">
    <s id="7623:1" flag="alternateSource">དེ་ནས་བཟུང་ནས་ཆུང་མ་སྡུག་པ་བཞིན་དུ་རྗེས་སུ་མཐུན་པར་བྱེད་དོ། །</s>
  </p>
  <p id="7624">
    <s id="7624:1" flag="alternateSource">འོངས་ན་ཡང་འདོད་པ་ལ་བརྟེན་པར་བྱའོ། །</s>
  </p>
  <p id="7625">
    <s id="7625:1" flag="alternateSource">མཚན་མོ་ཡོངས་སུ་སྤྱད་ནས་ཐོ་རངས་མི་སྣང་བར་འགྱུར་ཏེ། </s>
  </p>
  <p id="7626">
    <s id="7626:1" flag="alternateSource">གསེར་སྲང་སྟོང་རི་བའི་མུ་ཏིག་གི་ཕྲེང་བ་མལ་དུ་ཉིན་རེ་ཞིང་ཡོངས་སུ་བོར་ནས་འགྲོ་བར་ཡང་བྱེད་དོ། །</s>
  </p>
  <p id="7627">
    <s id="7627:1" flag="alternateSource">ལྷག་མ་མ་ལུས་པར་ཐམས་ཅད་ཉིན་རེ་ཞིང་ཟད་པར་བྱས་ཏེ། </s>
  </p>
  <p id="7628">
    <s id="7628:1" flag="alternateSource">གལ་ཏེ་ཅུང་ཟད་འཇོག་པར་བྱེད་ན་ཡང་ཡོད་པར་མི་འགྱུར་རོ། །</s>
  </p>
  <p id="7629">
    <s id="7629:1" flag="alternateSource">སུ་ལ་ཡང་བརྗོད་པར་མི་བྱ་སྟེ། </s>
  </p>
  <p id="7630">
    <s id="7630:1" flag="alternateSource">གལ་ཏེ་རྗོད་པར་བྱེད་ན་ཕྱིར་ཡང་འོང་བར་མི་འགྱུར་རོ། །</s>
  </p>
  <p id="7631">
    <s id="7631:1" flag="alternateSource"><ref folio="F.303.b"/>ཡང་ན་འཆི་བའི་མཐའི་བར་དུ་ཕུང་ཁྲོལ་བྱེད་པར་འགྱུར་རོ། །</s>
  </p>
  <p id="7632">
    <s id="7632:1" flag="alternateSource">འདི་དག་ནི་མཆོག་ཏུ་གསང་ཞིང་མཆོག་ཏུ་སྦ་བར་བྱ་བ་སྟེ། </s>
  </p>
  <p id="7633">
    <s id="7633:1" flag="alternateSource">སེམས་ཅན་གཉིས་པ་ལ་བརྗོད་པ་ནི་བཟོད་པ་མ་ཡིན་ཏེ། </s>
  </p>
  <p id="7634">
    <s id="7634:1" flag="alternateSource">ཐ་ན་མ་དང་ཕ་དང་། གཉེན་བཤེས་དང་བདག་པོ་ལ་ཡང་སྨྲ་བར་མི་བྱའོ། །</s>
  </p>
  <p id="7635">
    <s id="7635:1" flag="alternateSource">དུད་འགྲོའི་སྐྱེས་གནས་སུ་སོང་བའི་ཕྱུགས་ཀྱི་སྲོག་ཆགས་ལ་ཡང་བརྗོད་པར་མི་བྱ་སྟེ། </s>
  </p>
  <p id="7636">
    <s id="7636:1" flag="alternateSource">འདི་ནི་མཆོག་ཏུ་གསང་བ་ཡིན་ཏེ་གསང་བ་པ་ཐམས་ཅད་དང་གནོད་སྦྱིན་མོ་ཐམས་ཅད་ཀྱིའང་མཆོག་འདི་ཉིད་དོ། །</s>
  </p>
  <p id="7637">
    <s id="7637:1" flag="alternateSource">གལ་ཏེ་གཞན་ལ་བརྗོད་ན་ནི་གྲུབ་པ་ཡང་མི་འགྲུབ་པར་འགྱུར་རོ། །</s>
  </p>
  <p id="7638">
    <s id="7638:1" flag="alternateSource">བུད་མེད་གཞན་དང་རང་གི་ཆུང་མ་ལ་ཡང་འགྲོ་བ་རྟག་ཏུ་སྤང་བར་བྱའོ། །</s>
  </p>
  <p id="7639">
    <s id="7639:1" flag="alternateSource">ཡིད་དུ་འོང་མའི་སྔགས་ནི། ཨོཾ་མ་ནོ་ཧ་རེ་མདོཏྶ་བ་ཀ་རི་པི་ཙི་ཏྲ་རུ་བི་ཎེ་མཻ་ཐུ་ན་པྲི་ཡེ་སྭཱ་ཧཱ། </s>
    <s id="7639:2">དེའི་ཆོ་ག་ནི་སྐྱེད་མོས་ཚལ་ཤིང་མྱ་ངན་མེད་ཀྱི་རྩར་ཤིན་ཏུ་དབེན་པར་ཁང་པ་བྱེད་དུ་བཅུག་ལ་ཤིན་ཏུ་རབ་ཏུ་དབེན་པར་བྱ་ཞིང་། ར་བ་ཤིན་ཏུ་མཐོ་བ་ལ་གསེར་གྱི་སྒོ་འཕར་བྱ་ཞིང་གཙང་མར་བྱས་ལ། བཟླས་པ་འབུམ་ཕྲག་གཅིག་བྱས་ནས་</s>
  </p>
  <p id="7640">
    <s id="7640:1" flag="alternateSource">དེ་ནས་ལས་བརྩམ་པར་བྱ་སྟེ</s>
  </p>
  <p id="7641">
    <s id="7641:1" flag="alternateSource">ཞག་ཆེན་པོ་བླངས་ལ་དུར་ཁྲོད་ཀྱི་སྐྲས་སྙིང་པོ་བྱ་ཞིང་སྒོ་བཅད་ལ་མར་མེ་སྦར་བར་བྱའོ། །</s>
  </p>
  <p id="7642">
    <s id="7642:1" flag="alternateSource">རས་ཁ་ཚར་དང་བཅས་ཤིང་སྐྲ་དང་བྲལ་བར་བ་ཏུ་གསར་པ་སྒོའི་ཕྱི་རོལ་ཏུ་བཞག་ན། </s>
  </p>
  <p id="7643">
    <s id="7643:1" flag="alternateSource">མཚན་མོ་དེ་གཅེར་བུར་འོངས་ནས་</s>
  </p>
  <p id="7644">
    <s id="7644:1" flag="alternateSource">གོས་དེ་བགོས་ནས་</s>
  </p>
  <p id="7645">
    <s id="7645:1" flag="alternateSource">ནང་དུ་འཇུག་ཅིང་། མིའི་བུད་མེད་ཀྱི་གཟུགས་སུ་བྱས་ཤིང་དེ་ནས་སྒྲུབ་པ་པོ་དེ་དང་ལྷན་ཅིག་ཇི་སྲིད་མར་མེ་འབར་གྱི་བར་དུ་དགའ་བར་བྱེད་དོ། །</s>
  </p>
  <p id="7646">
    <s id="7646:1" flag="alternateSource">མར་མེ་ཟད་ནས་ནི་མི་སྣང་བར་འགྱུར་རོ། །</s>
  </p>
  <p id="7647">
    <s id="7647:1" flag="alternateSource">དེ་ལ་གོས་གཅིག་བཅིངས་ཏེ་གོས་ཡོངས་སུ་བཞག་ནས་མལ་སྟན་ནས་འགྲོ་བར་བྱེད་དོ། །</s>
  </p>
  <p id="7648">
    <s id="7648:1" flag="alternateSource">ཡང་ན་སྒྲུབ་པ་པོས་ལག་པའི་སོར་གདུབ་བཞག་པ་ལས་སོར་གདུབ་གཉིས་པ་ཡང་བཞག་ནས་འགྲོ་བར་བྱེད་དོ། །</s>
  </p>
  <p id="7649">
    <s id="7649:1" flag="alternateSource">ཡང་ན་གདུ་བུ་དང་རྐེད་པའི་འོག་པག་དང་རྐང་པ་གཉིས་ཀྱི་རྐང་གདུབ་དང་མགོའི་ནོར་བུ་དང་དེ་བཞིན་དུ་གཞན་དང་། གཞན་ལྷའི་རྒྱན་གཅིག་ཅིག་གང་དེ་ཁྱེར་བ་དེ་དང་དེ་རྗེས་སུ་སྟེར་བར་བྱེད་དོ། །</s>
  </p>
  <p id="7650">
    <s id="7650:1" flag="alternateSource">འགྲོ་བ་དང་འོང་བ་ཡང་དོན་མེད་པར་མི་བྱེད་<ref folio="F.304.a"/>དོ། །</s>
  </p>
  <p id="7651">
    <s id="7651:1" flag="alternateSource">དེ་བཞིན་དུ་ཉིན་རེ་ཞིང་ཡང་མ་ལུས་པར་ཐམས་ཅད་ཟད་པར་བྱའོ། །</s>
  </p>
  <p id="7652">
    <s id="7652:1" flag="alternateSource">དེ་བཞིན་དུ་ཟླ་བ་དྲུག་ན་སྨྲ་བར་བྱེད་ན། </s>
  </p>
  <p id="7653">
    <s id="7653:1" flag="alternateSource">དེའི་ཚེ་སྨྲ་བར་བྱས་ན་ཆུང་མར་འགྱུར་རོ། །</s>
  </p>
  <p id="7654">
    <s id="7654:1" flag="alternateSource">རྟག་ཏུ་གནས་ན་བཅུད་ཀྱིས་ལེན་ཡང་རབ་ཏུ་སྦྱིན་ཞིང་། གང་འཐུངས་པས་དུས་རིངས་པོར་འཚོ་བར་འགྱུར་རོ། །</s>
  </p>
  <p id="7655">
    <s id="7655:1" flag="alternateSource">ཡིད་ཀྱིས་བསྒོམས་ནས་སེང་ལྡེང་གི་ཕུར་བུས་ས་བརྐོས་ན་ལྷའི་གཞལ་མེད་ཁང་འབྱུང་བར་འགྱུར་ལ་ཕྱུང་ན་ནི་མི་སྣང་བར་འགྱུར་རོ། །</s>
  </p>
  <p id="7656">
    <s id="7656:1" flag="alternateSource">འདིའི་སྔགས་གཉིས་པ་ཡོད་པ་ནི། ཨོཾ་མ་ཧཱ་ནགྣི་ནགྣི་ཛེ་སྭཱ་ཧཱ། </s>
    <s id="7656:2">དེ་ཉིད་ཀྱིས་མར་མེ་རབ་ཏུ་སྦར་ལ། སྔགས་འདིས་ལན་བརྒྱ་རྩ་བརྒྱད་མངོན་པར་བསྔགས་པ་བྱས་ན་</s>
  </p>
  <p id="7657">
    <s id="7657:1" flag="alternateSource">ངེས་པར་འོང་བར་འགྱུར་རོ། །</s>
  </p>
  <p id="7658">
    <s id="7658:1" flag="alternateSource">ཕུར་བུས་མངོན་པར་བསྔགས་པ་བྱས་ནས་བརྐོ་བར་བྱའོ། །</s>
  </p>
  <p id="7659">
    <s id="7659:1" flag="alternateSource">ཕུར་བུ་ཕྱུང་ཞིང་མར་མེ་ཟད་ན་མི་སྣང་བར་འགྱུར་རོ། །</s>
  </p>
  <p id="7660">
    <s id="7660:1" flag="alternateSource">ཕུར་བུ་དང་མིའི་ཞག་གི་མར་དང་བའི་རྭའམ་མ་ཧེ་ནག་པོའི་རྭ་དང་དུར་ཁྲོད་ཀྱི་རས་ཀྱི་སྙིང་པོ་འཆང་ན། </s>
  </p>
  <p id="7661">
    <s id="7661:1" flag="alternateSource">ཡུལ་གཞན་དུ་གང་ཅི་འདོད་པ་དེ་ཡང་སྟེར་བར་བྱེད་དོ། །</s>
  </p>
  <p id="7662">
    <s id="7662:1" flag="alternateSource">ཡང་ན་རང་ཉིད་བྱ་སྟེ་སྔགས་ཀྱང་གཞན་ལ་མི་སྦྱིན་ནོ། །</s>
  </p>
  <p id="7663">
    <s id="7663:1" flag="alternateSource">ཅི་སྟེ་བྱིན་ན་ནི་རིག་པ་ཆད་པར་འགྱུར་རོ། །</s>
  </p>
  <p id="7664">
    <s id="7664:1" flag="alternateSource">གང་ལ་བྱིན་པ་དེའི་ཕུན་སུམ་ཚོགས་པར་འགྱུར་ཏེ། </s>
  </p>
  <p id="7665">
    <s id="7665:1" flag="alternateSource">གང་འདོད་པ་དེ་ཡང་གནས་དབེན་པར་བྱེད་ན་འདིའི་གྲུབ་པ་དོན་མེད་པར་མི་འགྱུར་རོ། །</s>
  </p>
  <p id="7666">
    <s id="7666:1" flag="alternateSource">ཡང་ན་གཞན་དང་རྩེ་བར་ནི་བྱེད་དེ། </s>
  </p>
  <p id="7667">
    <s id="7667:1" flag="alternateSource">འོན་ཀྱང་དེ་དང་ལྷན་ཅིག་སྨྲ་བར་ནི་མི་བྱེད་དོ། །</s>
  </p>
  <p id="7668">
    <s id="7668:1" flag="alternateSource">བུད་མེད་གཞན་དང་ཕྲད་པར་མངོན་པར་འདོད་པའམ་ཡིད་ལ་སེམས་ན་ཡང་དེའི་ཚེ་ཟློས་པ་དེའི་གན་དུ་འོང་བར་མི་འགྱུར་ཏེ། </s>
  </p>
  <p id="7669">
    <s id="7669:1" flag="alternateSource">བུད་མེད་གཞན་དང་མ་ཕྲད་པ་དེའི་དབང་དུ་འགྱུར་བ་ཡིན་ནོ། །</s>
  </p>
  <p id="7670">
    <s id="7670:1" flag="alternateSource">ལྷ་མཛེས་མའི་སྔགས་ནི། ཨོཾ་སུ་ར་སུནྡ་རི་སྭཱ་ཧཱ། </s>
    <s id="7670:2">འདིའི་ཆོ་ག་ནི་སེང་ལྡེང་གི་ཤིང་གིས་མེ་རབ་དུ་སྦར་ལ། མར་གྱི་སྲེག་བླུགས་ཀྱིས་ཟླ་བ་གཅིག་ལ་དུས་གསུམ་དུ་སྦྱིན་སྲེག་སྟོང་རྩ་བརྒྱད་བྱ་ཞིང་། </s>
    <s id="7670:3">དེ་ནས་ཡར་ངོའི་ཟླ་བ་ཉ་ལ་བསང་བྱེད་ཀྱི་ཁྲེས་ལ་འདུག་སྟེ</s>
  </p>
  <p id="7671">
    <s id="7671:1" flag="alternateSource">གཙང་ཞིང་གཙང་བའི་ས་ཕྱོགས་དབེན་པར་ཇི་སྲིད་ནམ་ཕྱེད་པ་དེ་སྲིད་དུ་སྔགས་བཟླས་པ་བྱས་ན་</s>
  </p>
  <p id="7672">
    <s id="7672:1" flag="alternateSource">ངེས་པར་འོང་བར་འགྱུར་ཞིང་<ref folio="F.304.b"/></s>
    <s id="7672:2">དེ་ནས་མ་དང་སྲིང་མོ་དང་ཆུང་མ་སྔར་ཇི་ལྟ་བ་དེ་ཐམས་ཅད་བྱེད་པར་འགྱུར་ཏེ</s>
  </p>
  <p id="7673">
    <s id="7673:1" flag="alternateSource">ཐམས་ཅད་ཀྱང་རྒྱ་ཆེར་བརྗོད་པར་བྱའོ། །</s>
  </p>
  <p id="7674">
    <s id="7674:1" flag="alternateSource">བདུན་པོ་འདི་དག་གནོད་སྦྱིན་མ། །ཕྱག་ན་རྡོ་རྗེའི་བཀའ་ཡིས་ཀྱང་། །ལྷ་དང་ལྷ་མིན་ཁམས་གསུམ་དུ། །ས་རྣམས་ཀུན་ཏུ་ཡོངས་སུ་རྒྱུ། །</s>
    <s id="7674:2">མི་ཡུལ་དག་ན་</s>
  </p>
  <p id="7675">
    <s id="7675:1" flag="alternateSource">སྦྱོར་བར་དགའ། །</s>
  </p>
  <p id="7676">
    <s id="7676:1" flag="alternateSource">སྙིང་རྗེར་ལྡན་ཞིང་རྣམ་པར་རྒྱུ། །</s>
    <s id="7676:2">ཁ་ཅིག་ཕག་མ་བྱིས་པ་དང་། །གནོད་སྦྱིན་མ་གཞན་བླུན་པའོ། །</s>
  </p>
  <p id="7677">
    <s id="7677:1" flag="alternateSource">གཞན་དག་ཕན་བྱེད་འཚེ་བ་ཡང་། །དེ་བཞིན་མཚན་མོ་ཡོངས་སུ་རྒྱུ། །བྱིས་པའི་འཚོ་བ་འཕྲོག་པའི་ཕྱིར། །བསྐམ་ཞིང་ཤ་ནི་ཟ་བྱེད་གཞན། །</s>
    <s id="7677:2">གང་ཕྱིར་འཛམ་གླིང་འོངས་པ་ནི། །དེ་བཞིན་ཁྲག་ལ་ཆགས་བྱེད་པའོ། །</s>
  </p>
  <p id="7678">
    <s id="7678:1" flag="alternateSource">རྟག་ཏུ་སྲོག་ལ་གནོད་བྱེད་པའི། །ཁྲག་ལ་དགའ་བའི་གནོད་སྦྱིན་མོ། །</s>
  </p>
  <p id="7679">
    <s id="7679:1" flag="alternateSource">སྲུང་བྱེད་འཆི་དང་བཅས་གྱུར་པའི། །ཁྱིམ་ནི་ཀུན་ཏུ་ཡོངས་སུ་རྒྱུ། །</s>
    <s id="7679:2">དེ་དག་ཚར་བཅད་བསྒྲུབ་དོན་དུ། །དམ་ཚིག་འདི་ནི་རབ་ཏུ་བསྟན། །</s>
  </p>
  <p id="7680">
    <s id="7680:1" flag="alternateSource">ཇི་ལྟར་འདོད་ཆགས་འཆིང་བ་ལ། །བྱིས་པ་རྣམས་ནི་བསྡུས་པའི་དོན། །སེམས་ཅན་རྣམས་ལ་ཕན་པའི་ཕྱིར། །དེ་ལྟར་འདི་ཀུན་གསུངས་པ་ཡིན། །</s>
  </p>
  <p id="7681">
    <s id="7681:1" flag="alternateSource">འདོད་ཆགས་ཀྱིས་ལྡོངས་སེམས་རྨོངས་པའི། །གང་ཚེ་སྔགས་པ་འཁྲིག་དོན་གཉེར། །སྔགས་ཀྱིས་བཀུག་བྱས་ལོངས་སྤྱད་པ། །གནོད་སྦྱིན་མོའམ་སྲིན་མོའམ། །ཀླུ་མོའམ་ཡང་ན་དྲི་ཟ་འམ། །མི་འམ་ཅི་འམ་ལྷ་མིན་མ། །ལྷ་མིན་ལྷ་བས་མཆོག་གྱུར་པའི། །ས་འོག་གནས་ནི་ཉམས་དགའ་བར། །གང་དུ་བུད་མེད་གྲངས་མེད་པ། །</s>
    <s id="7681:2">སྔགས་ཤེས་དེར་ནི་རབ་ཏུ་འཇུག །</s>
  </p>
  <p id="7682">
    <s id="7682:1" flag="alternateSource">སྔགས་ཤེས་སྔགས་ནི་ཟློས་པ་དག །</s>
  </p>
  <p id="7683">
    <s id="7683:1" flag="alternateSource">དེར་སོང་བསྐལ་པར་གནས་པར་འགྱུར། །</s>
  </p>
  <p id="7684">
    <s id="7684:1" flag="alternateSource">བྱམས་པ་ཞེས་བྱའི་རྫོགས་སངས་རྒྱས། །སངས་རྒྱས་ཆེན་པོ་འབྱུང་འགྱུར་ཏེ། །</s>
  </p>
  <p id="7685">
    <s id="7685:1" flag="alternateSource">དེ་ཚེ་དེ་ནི་དམ་ཆོས་ཐོས། །</s>
  </p>
  <p id="7686">
    <s id="7686:1" flag="alternateSource">ཐོས་ནས་རབ་ཏུ་གྲོལ་བར་འགྱུར། །</s>
  </p>
  <p id="7687">
    <s id="7687:1" flag="alternateSource">ལྷ་དང་ལྷ་མིན་བུ་མོ་དང་། །རིག་འཛིན་བུ་མོ་དམ་པ་དག །</s>
  </p>
  <p id="7688">
    <s id="7688:1" flag="alternateSource">སྔགས་ཀྱིས་བཀུག་ནས་སྤྱོད་བྱེད་ཅིང་། །དེ་ཚེ་ལྷ་ཡི་བདེ་བས་དགའ། །</s>
  </p>
  <p id="7689">
    <s id="7689:1" flag="alternateSource">སྔགས་པ་འཛམ་བུའི་གླིང་གནས་<ref folio="F.305.a"/>པས། །དེ་ཉིད་དུ་ནི་རྟག་འདྲེན་པ། །</s>
    <s id="7689:2">གང་ཚེ་གཙང་གནས་གསང་བ་དང་། །གཙང་སྦྲ་སྤྱོད་ལ་རྟག་དགའ་བའོ། །</s>
  </p>
  <p id="7690">
    <s id="7690:1" flag="alternateSource">གྲུབ་པ་དམ་པ་རྨོངས་རྣམས་ལ། །ནམ་ཡང་སེམས་ལ་འབྱུང་མི་འགྱུར། །</s>
  </p>
  <p id="7691">
    <s id="7691:1" flag="alternateSource">བཤང་གཅི་མི་གཙང་གནས་དང་ནི། །རྟག་ཏུ་དྲི་ང་རུལ་བ་དང་། །</s>
    <s id="7691:2">ནད་ཀྱིས་སྡུག་བསྔལ་མྱ་ངན་དང་། །ཐ་མར་འཆི་ཞིང་སྡུག་བསྔལ་སྣོད། །བྲལ་བའི་རྣམ་པར་ཡང་དག་ལྡན། །</s>
  </p>
  <p id="7692">
    <s id="7692:1" flag="alternateSource">མི་ཡི་བུད་མེད་རེག་མི་བྱ། །</s>
  </p>
  <p id="7693">
    <s id="7693:1" flag="alternateSource">མི་རྟག་སྡུག་བསྔལ་སྟོང་པ་དང་། །སྟོང་པ་གསོག་དང་ཐེར་ཟུག་མེད། །</s>
  </p>
  <p id="7694">
    <s id="7694:1" flag="alternateSource">བྱིས་པ་རྣམས་ནི་རྗེས་བྲིད་དང་། །ཀུན་ཏུ་རྟོགས་ལས་བྱུང་བ་ལ། །</s>
    <s id="7694:2">ཐོག་མ་མེད་ལས་འདོད་ཀུན་འབྱུང་། །སྔགས་པས་འདོད་པ་བསྟེན་མི་བྱ། །</s>
  </p>
  <p id="7695">
    <s id="7695:1" flag="alternateSource">དེ་དག་ཆགས་བྲལ་ཞེས་གསུངས་ཏེ། །</s>
  </p>
  <p id="7696">
    <s id="7696:1" flag="alternateSource">རྣམ་གྲོལ་དེ་དག་གྲུབ་པ་ཉིད། །གང་ཞིག་འདོད་ལ་ཆགས་བྲལ་བ། །འདི་ཡི་སྔགས་ནི་འགྲུབ་པར་འགྱུར། །</s>
  </p>
  <p id="7697">
    <s id="7697:1" flag="alternateSource">བཤང་གཅི་ཁྲག་གིས་བརླན་པ་དང་། །རུལ་བས་ཀུན་ཏུ་ཁྱབ་པ་དང་། །རྒ་དང་འཆི་དང་མྱ་ངན་བཅས། །</s>
  </p>
  <p id="7698">
    <s id="7698:1" flag="alternateSource">མི་ཡི་ལུས་ལ་རེག་མི་བྱ། །</s>
  </p>
  <p id="7699">
    <s id="7699:1" flag="alternateSource">རྨོངས་པའམ་ཆགས་པའི་སེམས་ཀྱིས་ནི། །དེར་ནི་འཁྲིག་པ་བརྟེན་མི་བྱ། །</s>
  </p>
  <p id="7700">
    <s id="7700:1" flag="alternateSource">དེ་དག་རྟག་ཏུ་མི་གཙང་བརྟེན། །</s>
  </p>
  <p id="7701">
    <s id="7701:1" flag="alternateSource">སྔགས་ཀྱི་གྲུབ་པ་རྙེད་མི་འགྱུར། །</s>
  </p>
  <p id="7702">
    <s id="7702:1" flag="alternateSource">སྔགས་ཤེས་སྔགས་ཀྱི་གཟུགས་ཅན་དང་། །ཤེས་ལྡན་དབང་པོ་ཐུལ་བ་དང་། །དཔའ་བོ་གཙང་བའི་སྤྱོད་ལ་དགའ། །</s>
  </p>
  <p id="7703">
    <s id="7703:1" flag="alternateSource">རྟག་ཏུ་དེ་ཡི་སྔགས་ཀྱང་འགྲུབ། །</s>
  </p>
  <p id="7704">
    <s id="7704:1" flag="alternateSource">པདྨ་མཐོ་མ་རབ་དགའ་མ། །མི་ཕམ་མ་དང་རྟག་རྒྱལ་དང་། །སྔོ་བསངས་ལྡན་པའི་གནོད་སྦྱིན་མོ། །</s>
  </p>
  <p id="7705">
    <s id="7705:1" flag="alternateSource">རྫུ་འཕྲུལ་ཆེ་འདི་གནོད་སྦྱིན་མོ། །</s>
  </p>
  <p id="7706">
    <s id="7706:1" flag="alternateSource">པདྨ་མཐོ་མའི་སྔགས་ནི། ཨོཾ་པདྨ་ཨུཙྪེ་སྭཱ་ཧཱ། </s>
    <s id="7706:2">འདིའི་ཆོ་ག་ནི་གང་གཱའི་ངོགས་སམ་རྒྱ་མཚོའི་ངོགས་སམ་སྐྱེད་མོས་ཚལ་གྱི་མེ་ཏོག་གི་ལྡུམ་རའི་ནང་དུ་ལོ་མའི་སྤྱིལ་པོ་བྱས་ཏེ་</s>
  </p>
  <p id="7707">
    <s id="7707:1" flag="alternateSource"> རབ་ཏུ་གཙང་ཞིང་བདག་ཉིད་ཀྱང་གཙང་བར་བྱས་ལ། </s>
    <s id="7707:2">རྡོའམ་སའི་སྒོ་གླེགས་བྱས་ལ་དེ་ཉིད་དུ་མཚན་མོ་སྒོ་བཅད་ནས་</s>
  </p>
  <p id="7708">
    <s id="7708:1" flag="alternateSource">འདོད་པའི་ཡོ་བྱད་ཀྱི་ལོངས་སྤྱོད་རྣམས་བསོགས་ཏེ། </s>
  </p>
  <p id="7709">
    <s id="7709:1" flag="alternateSource">དེ་ཉིད་དུ་བདག་ཉིད་དང་ཉེ་བར་གནོད་སྦྱིན་མོའི་མལ་ཡང་བཤམ་པར་བྱ་སྟེ། </s>
  </p>
  <p id="7710">
    <s id="7710:1" flag="alternateSource">རིག་པ་སྟོང་ཕྲག་བཅུ་<ref folio="F.305.b"/>བཟླས་པ་བྱས་ལ། </s>
    <s id="7710:2">དེ་བཞིན་དུ་ཟླ་བ་གཅིག་བྱས་ན་ངེས་པར་འོང་བར་འགྱུར་རོ། །</s>
  </p>
  <p id="7711">
    <s id="7711:1" flag="alternateSource">འོངས་ནས་ཀྱང་འདོད་པ་ལ་ལོངས་སྤྱད་པར་བྱས་ན། </s>
  </p>
  <p id="7712">
    <s id="7712:1" flag="alternateSource">མུ་ཏིག་གི་ཕྲེང་བ་བཟང་པོ་མལ་དུ་ཡོངས་སུ་བོར་ནས་ཐོ་རངས་འགྲོ་བར་འགྱུར་ཏེ། </s>
  </p>
  <p id="7713">
    <s id="7713:1" flag="alternateSource">ཇི་སྲིད་ཟླ་བ་དྲུག་གི་བར་དུ་ཉིན་རེ་ཞིང་རྟག་ཏུ་གནས་པར་འགྱུར་རོ། །</s>
  </p>
  <p id="7714">
    <s id="7714:1" flag="alternateSource">གལ་ཏེ་མུ་ཏིག་གི་ཕྲེང་བ་དེ་ལེན་ན་</s>
  </p>
  <p id="7715">
    <s id="7715:1" flag="alternateSource">ནི་དེ་ཙམ་ཁོ་ནར་ཡོད་པར་འགྱུར་ལ། </s>
    <s id="7715:2">ཕྲེང་བ་རིན་པོ་ཆེ་ཆེན་པོས་ཉེ་བར་མཛེས་པར་བྱས་པ་དེ་ནི་ཏི་ན་ར་འབུམ་རི་བ་ཡིན་ནོ། །</s>
  </p>
  <p id="7716">
    <s id="7716:1" flag="alternateSource">ཟླ་བ་དྲུག་འདས་ནས་ནི་རྟག་ཏུ་གནས་པར་འགྱུར་རོ། །</s>
  </p>
  <p id="7717">
    <s id="7717:1" flag="alternateSource">ཆུང་མ་འདོད་པ་ཐམས་ཅད་སྟེར་བར་བྱེད་པ་ཇི་ལྟར་རྗེས་སུ་མཐུན་པ་འདོད་པ་དེ་ལྟར་རྗེས་སུ་མཐུན་པར་བྱས་ཏེ། </s>
  </p>
  <p id="7718">
    <s id="7718:1" flag="alternateSource">ཉེ་བར་གནས་པར་བྱེད་དོ། །</s>
  </p>
  <p id="7719">
    <s id="7719:1" flag="alternateSource">སྒྲུབ་པ་པོས་འདོད་པ་བཞིན་དུ་ཇི་ལྟར་འདོད་པ་བདག་ཉིད་ཀྱིས་མངོན་པར་སྤྲུལ་བར་བྱེད་དོ། །</s>
  </p>
  <p id="7720">
    <s id="7720:1" flag="alternateSource">གནོད་སྦྱིན་མོ་ཐམས་ཅད་ཀྱི་ཆོ་ག་ཡང་འདི་ཡིན་ནོ། །</s>
  </p>
  <p id="7721">
    <s id="7721:1" flag="alternateSource">ཇི་ལྟར་བསྟན་པ་འདི་དང་གཞན་དུ་ཡང་སྦྱར་བར་བྱའོ། །</s>
  </p>
  <p id="7722">
    <s id="7722:1" flag="alternateSource">རྒྱལ་བ་མའི་སྔགས་ནི། ཨོཾ་ཛ་ཡེ་སུ་ཛ་ཡེ་ཛ་ཡ་མ་ཏི་སརྦ་ཀཱརྱཱ་ཎི་མེ་ཀུ་རུ་སྭཱ་ཧཱ། </s>
    <s id="7722:2">གསེར་མདོག་ལུས་ནི་སྣ་ཚོགས་ལུས། །</s>
  </p>
  <p id="7723">
    <s id="7723:1" flag="alternateSource">སྔོ་ཞིང་འཁྱིལ་པའི་སྐྲ་དང་ལྡན། །</s>
  </p>
  <p id="7724">
    <s id="7724:1" flag="alternateSource">ལྷ་མོ་ཡན་ལག་ཀུན་མཛེས་མ། །ཞི་བའི་འོད་ལྡན་སྐལ་ལྡན་དགེ། །</s>
  </p>
  <p id="7725">
    <s id="7725:1" flag="alternateSource">སྙན་སྨྲ་སྒེག་ལྡན་གཙོ་མོ་སྟེ། །</s>
  </p>
  <p id="7726">
    <s id="7726:1" flag="alternateSource">མུ་ཏིག་འོད་ལྡན་མཐོང་ན་མཛེས། །</s>
  </p>
  <p id="7727">
    <s id="7727:1" flag="alternateSource">རབ་བསྔགས་གཟུགས་ལྡན་སྨིན་མ་མ་མཛེས། །</s>
  </p>
  <p id="7728">
    <s id="7728:1" flag="alternateSource">འཇིག་རྟེན་ཀུན་གྱིས་ལེགས་པར་མཆོད། །</s>
  </p>
  <p id="7729">
    <s id="7729:1" flag="alternateSource">ཅུང་ཟད་དམར་བའི་གོས་གྱོན་པ། །དེ་ནི་རྒྱལ་མར་མངོན་པར་སྟོན། །</s>
  </p>
  <p id="7730">
    <s id="7730:1" flag="alternateSource">འདིའི་ཆོ་ག་ནི་དང་པོ་འབུམ་ཕྲག་གཅིག་བཟླས་པ་བྱས་ན་སྔོན་དུ་བསྙེན་པ་བྱས་པར་འགྱུར་རོ། །</s>
  </p>
  <p id="7731">
    <s id="7731:1" flag="alternateSource">དེ་ནས་དགོན་པ་ཆེན་པོར་རབ་ཏུ་ཞུགས་ནས། </s>
  </p>
  <p id="7732">
    <s id="7732:1" flag="alternateSource">འབྲས་བུའི་ཟས་ཟ་ཞིང་ཇི་སྲིད་དུ་རང་ཉིད་ཀྱི་གཟུགས་ཀྱིས་འོང་བ་དེའི་བར་དུ་བཟླས་པ་བྱའོ། །</s>
  </p>
  <p id="7733">
    <s id="7733:1" flag="alternateSource">འོངས་ནས་ཀྱང་སྨྲ་བ་ནི་ཅི་ཞིག་བྱ་ཞེས་སོ། །</s>
  </p>
  <p id="7734">
    <s id="7734:1" flag="alternateSource">གལ་ཏེ་མར་གྱུར་ན་</s>
  </p>
  <p id="7735">
    <s id="7735:1" flag="alternateSource">ནི་མ་བཞིན་དུ་རེ་བ་ཐམས་ཅད་ཡོངས་སུ་རྫོགས་པར་བྱེད་ཅིང་། </s>
    <s id="7735:2">རྒྱལ་ཐབས་སྟེར་བར་བྱེད་ལ་ནོར་གྱི་བདག་པོ་ཆེན་པོ་ཡང་བྱེད་ལ་ཚེ་རིང་བ་ཉིད་དུ་ཡང་གནས་པར་འགྱུར་རོ། །</s>
  </p>
  <p id="7736">
    <s id="7736:1" flag="alternateSource">ཅི་སྟེ་སྲིང་མོར་<ref folio="F.306.a"/>འགྱུར་ན་</s>
  </p>
  <p id="7737">
    <s id="7737:1" flag="alternateSource">ནི་དཔག་ཚད་སྟོང་དུ་གནས་ཀྱང་ཇི་ལྟར་འདོད་པའི་བུད་མེད་འགུགས་པར་བྱེད་དེ་</s>
  </p>
  <p id="7738">
    <s id="7738:1" flag="alternateSource">ཉིན་རེ་ཞིང་ཡང་ཏི་ན་ར་འབུམ་སྦྱིན་པར་བྱེད་དེ་དེ་</s>
  </p>
  <p id="7739">
    <s id="7739:1" flag="alternateSource">ཡང་ཟད་པར་བྱའོ། །</s>
  </p>
  <p id="7740">
    <s id="7740:1" flag="alternateSource">ཅི་སྟེ་ཆུང་མར་གྱུར་ན་ནི་རང་གི་གནས་སུ་ཁྱེར་ཏེ། </s>
  </p>
  <p id="7741">
    <s id="7741:1" flag="alternateSource">ལྷའི་གཞལ་མེད་ཁང་དུ་འཛེགས་ནས། </s>
  </p>
  <p id="7742">
    <s id="7742:1" flag="alternateSource">དེ་དང་ལྷན་ཅིག་དགའ་བར་བྱེད་ཅིང་། </s>
    <s id="7742:2">དུས་རིང་པོར་ལོ་སྟོང་ཕྲག་སུམ་ཅུའི་བར་དུ་ཇི་ལྟར་འདོད་པར་རྣམ་པར་སྤྱོད་དེ། </s>
  </p>
  <p id="7743">
    <s id="7743:1" flag="alternateSource">གནོད་སྦྱིན་ཆེན་པོ་དང་འདྲ་བར་འགྱུར་རོ། །</s>
  </p>
  <p id="7744">
    <s id="7744:1" flag="alternateSource">རབ་ཏུ་དགའ་མའི་སྔགས་ནི། །ཨོཾ་ཧྲྀ་ཥྚཱི་མ་ཧཱ་ནགྣི་ཧཱུཾ་ཕཊ་སྭཱ་ཧཱ། </s>
    <s id="7744:2">འདིའི་ཆོ་ག་ནི་མཚན་ཕྱེད་ཀྱི་བར་དུ་བཟླས་པ་གྲངས་མེད་པ་བྱས་ཏེ། </s>
  </p>
  <p id="7745">
    <s id="7745:1" flag="alternateSource">ཕྱིར་ཡང་གཉིད་ལོག་པར་མ་བྱས་ན་ཟླ་བ་གཅིག་གི་ནང་དུ་ངེས་པར་འོང་བར་འགྱུར་རོ། །</s>
  </p>
  <p id="7746">
    <s id="7746:1" flag="alternateSource">ཆུང་མར་འགྱུར་ན་ནི་འདོད་པ་ཐམས་ཅད་སྦྱིན་པར་བྱེད་དེ། </s>
  </p>
  <p id="7747">
    <s id="7747:1" flag="alternateSource">ཉིན་རེ་ཞིང་ཏི་ན་ར་ཉི་ཤུ་རྩ་ལྔ་རབ་ཏུ་སྦྱིན་པར་བྱེད་དོ། །</s>
  </p>
  <p id="7748">
    <s id="7748:1" flag="alternateSource">རང་གི་མཛོད་ཉིད་ཀྱང་སྟོན་པར་བྱེད་དོ། །</s>
  </p>
  <p id="7749">
    <s id="7749:1" flag="alternateSource">དུས་རིང་པོར་ཡང་འཚོ་བར་བྱེད་དོ། །</s>
  </p>
  <p id="7750">
    <s id="7750:1" flag="alternateSource">དེ་བཞིན་དུ་གནོད་སྦྱིན་མོ་བརྒྱ་སྟོང་ཕྲག་དུ་མ་ཡང་ཡོད་དོ། །</s>
  </p>
  <p id="7751">
    <s id="7751:1" flag="alternateSource">དེ་བཞིན་དུ་ཤ་ཟ་མོ་དང་ཤ་ཟ་མོ་རྫུ་འཕྲུལ་ཆེ་བ་དང་། ཀླུའི་བུ་མོ་དང་། ལྷ་མ་ཡིན་གྱི་བུ་མོ་དང་། ལྷའི་བུད་མེད་དང་། ལྷ་མ་ཡིན་གྱི་བུད་མེད་དང་། </s>
    <s id="7751:2">དེ་བཞིན་དུ་རིག་པ་འཛིན་པ་ཐམས་ཅད་ཀྱི་བུད་མེད་དང་མི་དང་མི་མ་ཡིན་པ་ཐམས་ཅད་ཀྱི་སྔགས་གྲངས་མེད་པ་དག་ཀྱང་ཡོད་དོ། །</s>
  </p>
  <p id="7752">
    <s id="7752:1" flag="alternateSource">དེ་བཞིན་དུ་གནོད་སྦྱིན་རྣམས་དང་། ལྷ་རྣམས་དང་། ཀླུ་རྣམས་དང་། དྲང་སྲོང་རྣམས་དང་། དྲི་ཟ་རྣམས་དང་། ལྷ་མ་ཡིན་རྣམས་དང་། ཡི་དགས་རྣམས་དང་། སྲིན་པོ་རྣམས་དང་། ཚངས་པ་ཆེན་པོ་དང་། དབང་ཕྱུག་ཆེན་པོ་དང་། ཁྱབ་འཇུག་དང་། མ་མོ་རྣམས་དང་། དབང་མོ་དང་། རྒན་བྱད་མ་དང་། ཕག་མོ་ལ་སོགས་པའི་སྔགས་རྣམས་ཀྱང་ཡོད་དེ</s>
  </p>
  <p id="7753">
    <s id="7753:1" flag="alternateSource">སོ་སོ་སོ་སོར་ཐམས་ཅད་དམ་ཚིག་གིས་འདིར་བཀུག་ནས་</s>
  </p>
  <p id="7754">
    <s id="7754:1" flag="alternateSource">ཁྲོ་བོའི་རྒྱལ་པོ་གཤིན་རྗེ་གཤེད་ཀྱིས་ཟོས་པ་དང་དམ་ཚིག་ལ་བཞག་ཅིང་། འཇམ་པའི་དབྱངས་ལ་ཉེ་བར་གཏད་ནས་</s>
  </p>
  <p id="7755">
    <s id="7755:1" flag="alternateSource">རྗེས་སུ་འབྲང་བར་འགྱུར་ཏེ</s>
  </p>
  <p id="7756">
    <s id="7756:1" flag="alternateSource">གོ་རིམས་བཞིན་དུ་གནས་ཤིང་བསྙེན་བཀུར་ཡང་བྱེད་དོ། །</s>
  </p>
  <p id="7757">
    <s id="7757:1" flag="alternateSource">ཐམས་ཅད་ཀྱི་ཡང་<ref folio="F.306.b"/>མདོར་བསྡུ་ན་</s>
  </p>
  <p id="7758">
    <s id="7758:1" flag="alternateSource">འཁྲུལ་འཁོར་གྱི་གཟུགས་སམ་དེ་ཉིད་ཀྱི་གཟུགས་བརྙན་བྱས་ནས་</s>
  </p>
  <p id="7759">
    <s id="7759:1" flag="alternateSource">ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་རིག་པ་ཅི་སྲིད་གཟུགས་བརྙན་རབ་ཏུ་འགུལ་བའམ་རབ་ཏུ་གཡོ་བའམ་རྡུལ་འབྱུང་བའི་བར་དུ་བཟླས་པ་བྱས་ན་</s>
  </p>
  <p id="7760">
    <s id="7760:1" flag="alternateSource">རང་ཉིད་ཀྱི་གཟུགས་ཀྱིས་འོང་བར་འགྱུར་ཏེ</s>
  </p>
  <p id="7761">
    <s id="7761:1" flag="alternateSource">གང་སྨྲས་པ་དེ་ཐམས་ཅད་ཡང་དག་པར་སྒྲུབ་པར་བྱེད་དོ། །</s>
  </p>
  <p id="7762">
    <s id="7762:1" flag="alternateSource">དེ་བཞིན་དུ་གང་གཞན་ཡང་གཞོན་ནུ་མ་བཞི་གནོད་སྦྱིན་མ་ཆེན་པོའི་མིང་པོ་ཏུམ་བུ་རུ་ཞེས་བྱ་བ་ཡང་དག་པར་རྟེན་པ། གྲུའི་ཐེག་པ་ལ་ཡང་དག་པར་ཞོན་པ། </s>
    <s id="7762:2">འཇིག་རྟེན་ཐམས་ཅད་ཀྱིས་རབ་ཏུ་མཆོད་པ། སེམས་ཅན་རྣམས་རྗེས་སུ་འཛིན་པར་བྱེད་པ་དེ་དག་ཀྱང་ཆོ་ག་འདི་བཞིན་དུ་བྱའོ། །</s>
  </p>
  <p id="7763">
    <s id="7763:1" flag="alternateSource">དཔེར་ན་རས་སམ་རྩིག་པའམ་སྤང་ལེབ་ལ་མཚོའི་དཀྱིལ་དུ་བྲི་བར་བྱ་སྟེ། </s>
  </p>
  <p id="7764">
    <s id="7764:1" flag="alternateSource">གྲུའི་ཐེག་པ་ལ་ཞོན་པ་ཕུ་བོ་མིང་པོའི་རྗེས་སུ་འགྲོ་བ་བུ་མོ་བཞི་པོ་ཉིད་ཀྱང་རྒྱ་མཚོའི་ནང་དུ་ཞུགས་ཤིང་མཉམ་པར་འདུག་པའོ། །</s>
  </p>
  <p id="7765">
    <s id="7765:1" flag="alternateSource">དེ་དག་མི་སྣང་གནས་བཞག་ནས། །</s>
  </p>
  <p id="7766">
    <s id="7766:1" flag="alternateSource">ཁྲོ་བོའི་བཟླས་པ་ཡང་དག་བརྩམ། །</s>
  </p>
  <p id="7767">
    <s id="7767:1" flag="alternateSource">དེ་ཚེ་གཡོ་འགུལ་རྡུལ་འབྱུང་བར། །དེ་དག་ཀུན་ནི་སྐྱེ་འགྱུར་བར། །</s>
    <s id="7767:2">དེ་ཚེ་གྲུབ་པ་ཡིན་ཤེས་ནས། །</s>
  </p>
  <p id="7768">
    <s id="7768:1" flag="alternateSource">སྔགས་ཀྱི་བཟླས་པ་ཡོངས་སུ་བཏང་། །</s>
  </p>
  <p id="7769">
    <s id="7769:1" flag="alternateSource">མཚན་མོའི་ཐ་མར་རང་ཚུལ་ཉིད། །དགེ་དང་མི་དགེ་སྟོན་པར་འགྱུར། །</s>
  </p>
  <p id="7770">
    <s id="7770:1" flag="alternateSource">སྐད་ཅིག་གིས་ནི་ཟློས་པ་ཡིས། །དོན་རྣམས་ཐམས་ཅད་སྒྲུབ་པར་འགྱུར། །</s>
  </p>
  <p id="7771">
    <s id="7771:1" flag="alternateSource">ཁྲོ་བོས་བཀུག་ཅིང་རྒྱས་བྱས་ནས། །</s>
  </p>
  <p id="7772">
    <s id="7772:1" flag="alternateSource">སྨྲས་པ་ཐམས་ཅད་བྱེད་པར་འགྱུར། །</s>
  </p>
  <p id="7773">
    <s id="7773:1" flag="alternateSource">རྟག་ཏུ་ཉི་མ་སོགས་ཀྱི་གཟའ། །དེ་བཞིན་དྲང་སྲོང་སྲིན་པོ་དང་། །ནམ་མཁའ་ལྡིང་དང་ཤ་ཟས་ཀྱང་། །རྫུ་འཕྲུལ་ཆེན་པོ་དེ་དག་མཆོད། །</s>
  </p>
  <p id="7774">
    <s id="7774:1" flag="alternateSource">དབང་ཕྱུག་ཆེ་སོགས་འབྱུང་པོས་ཀྱང་། །རྫུ་འཕྲུལ་ཆེན་པོ་དེ་དག་མཆོད། །</s>
  </p>
  <p id="7775">
    <s id="7775:1" flag="alternateSource">དེ་དག་གིས་བཤད་ཆོ་ག་དང་། །སྔགས་རྒྱུད་རྒྱ་ཆེ་བཅས་པ་ཡི། །</s>
    <s id="7775:2">ཐམས་ཅད་དེ་དག་ཁྲོ་རྒྱལ་གྱི། །</s>
    <s id="7775:3">འབད་པ་མེད་པར་དབང་དུ་འགྱུར། །</s>
  </p>
  <p id="7776">
    <s id="7776:1" flag="alternateSource">གང་དག་སྔགས་ནི་ཅི་ཡོད་པ། །ཁྲོ་བོ་འཆོལ་བ་རྙོག་འབྱུང་བ། །དེ་ཀུན་ཁྲོ་བོའི་རྒྱལ་པོ་ཡི། །དེ་དག་བསྒོ་བ་མཉན་པར་བསྟན། །</s>
  </p>
  <p id="7777">
    <s id="7777:1" flag="alternateSource">གང་ཡང་འཕགས་པའི་སྔགས་དག་ནི། །ཐམས་ཅད་ཀུན་<ref folio="F.307.a"/>འགྲོའི་ཁྱད་པར་ཅན། །མཆོག་དང་རབ་མཆོག་དྲག་པོ་དང་། །གང་ཡང་དེ་བཞིན་རྒྱལ་བས་གསུངས། །</s>
  </p>
  <p id="7778">
    <s id="7778:1" flag="alternateSource">དེ་བཞིན་པདྨ་འཛིན་སྔགས་དང་། །བདག་ཉིད་ཀྱིས་ཀྱང་རབ་བཤད་དང་། །</s>
    <s id="7778:2">གང་ཡང་གཞན་གྱི་སྔགས་མཆོག་ནི། །རིགས་ལྔ་དག་གིས་གསུངས་པ་དང་། །རྫུ་འཕྲུལ་ཆེན་པོ་འཇིག་རྟེན་པའི། །རྒྱལ་བའི་སྲས་ཀྱིས་གསུངས་པ་དག །</s>
  </p>
  <p id="7779">
    <s id="7779:1" flag="alternateSource">ཁྲོ་བོའི་རྒྱལ་པོ་རྫུ་འཕྲུལ་ཆེས། །</s>
  </p>
  <p id="7780">
    <s id="7780:1" flag="alternateSource">ཐམས་ཅད་དེ་དག་ཡང་དག་འགུགས། །སྔགས་དང་རྒྱུད་ནི་ཐམས་ཅད་ཀུན། །</s>
    <s id="7780:2">བསྟན་པ་འདི་ལ་ངེས་པར་འབྲེལ། །</s>
  </p>
  <p id="7781">
    <s id="7781:1" flag="alternateSource">གང་ཞིག་གང་དག་ཆོ་གར་བསྟན། །</s>
  </p>
  <p id="7782">
    <s id="7782:1" flag="alternateSource">དེ་ཉིད་འདིར་ནི་ངེས་པར་སྦྱར། །</s>
  </p>
  <p id="7783">
    <s id="7783:1" flag="alternateSource">གཤིན་རྗེ་གཤེད་ནི་ཁྲོ་རྒྱལ་གྱི། །ལས་ཀུན་བྱེད་པའི་མཆོག་ཡིན་ནོ། །</s>
  </p>
  <p id="7784">
    <s id="7784:1" flag="alternateSource">སྒྲོལ་མ་ཁྲོ་གཉེར་ཅན་ཉིད་དང་། །དེ་བཞིན་གོས་དཀར་མོ་དང་ནི། །དེ་བཞིན་དཀར་ཆེན་རིགས་མ་དང་། །རྡོ་རྗེའི་རིགས་འབྱུང་མཱ་མ་ཀཱི། </s>
    <s id="7784:2">གཙུག་ཏོར་འབྱུང་བ་ཐམས་ཅད་དང་། །ལྷ་མོ་སྤྱན་ནི་ཉིད་དག་དང་། །དེ་བཞིན་གཤེགས་ཀུན་རིག་པ་དང་། །</s>
    <s id="7784:3">མཐུ་ཆེན་ཐོབ་དང་ཀུན་བཟང་དང་། །པདྨ་འཛིན་པའི་མངའ་བདག་དང་། །</s>
    <s id="7784:4">བདག་ཀྱང་འཇིག་རྟེན་གནོད་སྦྱིན་བདག །བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="7785">
    <s id="7785:1" flag="alternateSource">རྒྱལ་སྲས་རྨད་དུ་བྱུང་བ་དང་། །དཔུང་བཟང་འཇིག་རྟེན་རྣམ་པར་གྲགས། །</s>
  </p>
  <p id="7786">
    <s id="7786:1" flag="alternateSource">རྡོ་རྗེའི་སྡེ་དང་སྡེ་བཟང་དང་། །བློ་ལྡན་ཆོས་ཀྱིས་འཕགས་པ་དང་། །</s>
    <s id="7786:2">བདག་གིས་ཀྱང་ནི་བཤད་པའི་སྔགས། །</s>
  </p>
  <p id="7787">
    <s id="7787:1" flag="alternateSource">ཟློས་པས་བརྙས་པར་མི་བྱའོ། །</s>
  </p>
  <p id="7788">
    <s id="7788:1" flag="alternateSource">སྔོན་དུ་རྟག་ཏུ་མཆོད་བྱ་ཞིང་། །ལེགས་གསུངས་དེ་དག་བགོམ་མི་བྱ། །</s>
  </p>
  <p id="7789">
    <s id="7789:1" flag="alternateSource">ཁྲོ་བོའི་རྒྱལ་པོ་ལེགས་མཆོད་ཅིང་། །དེར་ནི་ཟློས་པས་སྦྱར་མི་བྱ། །</s>
  </p>
  <p id="7790">
    <s id="7790:1" flag="alternateSource">དུས་རྣམས་ཀུན་ཏུ་སྔགས་དག་ལ། །དེ་དག་རིག་པ་བཅད་མི་བྱ། །</s>
  </p>
  <p id="7791">
    <s id="7791:1" flag="alternateSource">ཇི་བཞིན་ལས་ནི་ཀུན་ལ་ཡང་། །འཇིག་རྟེན་སྔགས་ཀྱི་ལྷ་དག་ནི། །དཀའ་ཟློག་བདེ་བྱེད་ཚངས་སོགས་དང་། །ལྷ་ཆེན་ལ་ཡང་ལེགས་པར་མཆོད། །</s>
  </p>
  <p id="7792">
    <s id="7792:1" flag="alternateSource">ཇི་ལྟར་རྒྱུད་ལ་སྔགས་རྣམས་ནི། །དེ་བཞིན་ཉིད་དུའང་ཀུན་ལ་བྱ། །</s>
  </p>
  <p id="7793">
    <s id="7793:1" flag="alternateSource">ཐམས་ཅད་སྔགས་ནི་ཀུན་ལ་ཡང་། །ཐམས་ཅད་ཉིད་དུའང་ཡང་དག་བསྟན། །</s>
  </p>
  <p id="7794">
    <s id="7794:1" flag="alternateSource">སྔགས་ཀུན་རབ་ཏུ་འཇུག་པ་<ref folio="F.307.b"/>ཡང་། །ཁྲོ་བོ་ལས་ནི་ཡང་དག་འབྱུང་། །</s>
  </p>
  <p id="7795">
    <s id="7795:1" flag="alternateSource">སྔགས་འདི་ཁྲོ་བོ་ཆེན་པོ་ནི། །གཤིན་རྗེ་གཤེད་ཅེས་བྱ་མིང་གིས། །བདག་ཉིད་ཆེན་པོ་གཤིན་རྗེ་ཡང་། །མྱུར་དུ་བཀུག་ནས་འཇོམས་པར་བྱེད། །</s>
  </p>
  <p id="7796">
    <s id="7796:1" flag="alternateSource">ཉི་མའི་བུ་ནི་གཤིན་རྗེ་དང་། །བརྒྱ་བྱིན་བདག་ཉིད་ཆེན་པོ་ཡང་། །བཀུག་ནས་དབང་མེད་མི་བཟད་པ། །</s>
    <s id="7796:2">གདུལ་དཀའ་འདུལ་བྱེད་མངའ་བདག་ཡིན། །</s>
  </p>
  <p id="7797">
    <s id="7797:1" flag="alternateSource">སྔགས་འདི་སྔགས་ནི་ཆེན་པོ་སྟེ། །</s>
  </p>
  <p id="7798">
    <s id="7798:1" flag="alternateSource">འཇམ་པའི་དབྱངས་ཀྱིས་བཤད་པ་ཡིན། །</s>
  </p>
  <p id="7799">
    <s id="7799:1" flag="alternateSource">མ་རུངས་ལས་རྣམས་ཐམས་ཅད་བྱེད། །</s>
  </p>
  <p id="7800">
    <s id="7800:1" flag="alternateSource">སྔགས་ཀུན་རབ་ཏུ་སྒྲུབ་པར་བྱེད། །</s>
  </p>
  <p id="7801">
    <s id="7801:1" flag="alternateSource">དེ་སྐད་སྨྲས་ནས་དཔལ་ལྡན་ནི། །ལག་ན་རྡོ་རྗེ་རྫུ་འཕྲུལ་ཆེས། །</s>
  </p>
  <p id="7802">
    <s id="7802:1" flag="alternateSource">ཤཱཀྱ་སེང་གེ་མི་ཡི་མཆོག །དཔའ་ཆེན་སངས་རྒྱས་ལ་བཏུད་ནས། །</s>
  </p>
  <p id="7803">
    <s id="7803:1" flag="alternateSource">སྔགས་འཁོར་རྟེན་པའི་རྡོ་རྗེ་ཅན། །རྫུ་འཕྲུལ་ཅན་གྱིས་སྔགས་རྣམས་གསུངས། །</s>
  </p>
  <p id="7804">
    <s id="7804:1" flag="alternateSource">འབྱུང་པོ་ཀུན་ཚོགས་དགེ་བ་ནི། །སེམས་ཅན་ཀུན་གྱིས་མཉན་པ་ཡིན། །</s>
  </p>
  <p id="7805">
    <s id="7805:1" flag="alternateSource">སྔགས་རྣམས་ཀུན་ཚོགས་ལྟ་བྱེད་པ། །སྔགས་ཀྱི་མཆོག་ནི་བདག་གིས་བཤད། །</s>
  </p>
  <p id="7806">
    <s id="7806:1" flag="alternateSource">བློ་དང་ལྡན་པ་འཇམ་པའི་དབྱངས། །བྱང་ཆུབ་སེམས་དཔས་བཤད་པ་ཡིན། །</s>
  </p>
  <p id="7807">
    <s id="7807:1" flag="alternateSource">མི་བཟད་གདུལ་དཀའ་འདུལ་བྱེད་པ། །མ་རུངས་ཐམས་ཅད་ཟློག་པར་བྱེད། །</s>
  </p>
  <p id="7808">
    <s id="7808:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། གནོད་སྦྱིན་མོ་སྒྲུབ་པའི་ཆོ་ག་རབ་འབྱམ་ལས་ལེའུ་སུམ་ཅུ་རྩ་ལྔ་པ་རྫོགས་སོ།། །།</s>
  </p>
  <p id="7809">
    <s id="7809:1" flag="alternateSource">དེ་ནས་གཞན་ཡང་བཤད་བྱ་བ། །སྡུག་བསྔལ་སྤང་ཞིང་བདེ་བྱ་བ། །སྡུག་བསྔལ་སྤང་ཞེས་བསྟན་པ་ནི། །མདོར་བསྡུས་ན་ནི་བཟློག་པ་ཡིན། །</s>
  </p>
  <p id="7810">
    <s id="7810:1" flag="alternateSource">དེ་ཉིད་ཐེག་པ་རྣམ་གསུམ་དུ། །ང་ཡི་འདི་ནི་བསྟན་པ་ཡིན། །</s>
  </p>
  <p id="7811">
    <s id="7811:1" flag="alternateSource">མི་རྟག་སྡུག་བསྔལ་བདག་མེད་དང་། །འདུས་བྱས་ཐམས་ཅད་སྐད་ཅིག་ཉིད། །</s>
    <s id="7811:2">གསོབ་དང་རྟག་ཏུ་ཀུན་སྟོང་པར། །འཁོར་བའི་འཆིང་བ་ངེས་པར་བསྟན། །</s>
  </p>
  <p id="7812">
    <s id="7812:1" flag="alternateSource">དེ་ལས་ཆགས་བྲལ་རྣམ་གསུམ་འགྲོ། །</s>
  </p>
  <p id="7813">
    <s id="7813:1" flag="alternateSource">སེམས་ཅན་དགེ་ལ་བརྟེན་པ་ཡིན། །</s>
  </p>
  <p id="7814">
    <s id="7814:1" flag="alternateSource">བྱང་ཆུབ་སེམས་དང་སངས་རྒྱས་དང་། །རང་རྒྱལ་བྱང་ཆུབ་ལ་བརྟེན་དང་། །འདོད་ཆགས་བྲལ་བ་རྫུ་འཕྲུལ་ཆེ། །</s>
  </p>
  <p id="7815">
    <s id="7815:1" flag="alternateSource"><ref folio="F.308.a"/>དེ་བཞིན་གཞན་དག་དགྲ་བཅོམ་ཉིད། །ཉན་ཐོས་བྱང་ཆུབ་ལ་བརྟེན་ནས། །</s>
  </p>
  <p id="7816">
    <s id="7816:1" flag="alternateSource">རྣམ་གསུམ་ཞི་བ་ཐོབ་པར་བྱེད། །</s>
  </p>
  <p id="7817">
    <s id="7817:1" flag="alternateSource">ཆོས་འདི་དག་ནི་མདོར་བསྡུ་ན། །</s>
  </p>
  <p id="7818">
    <s id="7818:1" flag="alternateSource">དགེ་དང་མི་དགེ་བསྟན་པ་ཡིན། །</s>
  </p>
  <p id="7819">
    <s id="7819:1" flag="alternateSource">རྟག་ཏུ་མི་དགེ་སྤང་བྱ་སྟེ། །</s>
  </p>
  <p id="7820">
    <s id="7820:1" flag="alternateSource">དུས་རྣམས་ཀུན་ཏུ་དགེ་བ་སྤྱད། །</s>
  </p>
  <p id="7821">
    <s id="7821:1" flag="alternateSource">འབྱུང་པོ་ཀུན་ལ་མི་འཚེ་བར། །ངས་ནི་ཆོས་ཀྱང་རབ་ཏུ་བསྟན། །</s>
  </p>
  <p id="7822">
    <s id="7822:1" flag="alternateSource">འགྲོ་བ་ལྔ་པོའི་ལམ་ཉིད་དུ། །ཆོས་འདི་ཉིད་ནི་འགྱུར་བ་ཡིན། །</s>
  </p>
  <p id="7823">
    <s id="7823:1" flag="alternateSource">གང་ཞིག་ཟག་མེད་ཆོས་རྣམས་ནི། །ཡང་དག་མཐའ་ལ་ཡང་དག་བརྟེན། །</s>
  </p>
  <p id="7824">
    <s id="7824:1" flag="alternateSource">དང་པོའི་སངས་རྒྱས་སྔ་མ་ཡིས། །འདི་ཉིད་ལམ་དུ་གསུངས་པ་ཡིན། །</s>
  </p>
  <p id="7825">
    <s id="7825:1" flag="alternateSource">ཞི་བ་མྱ་ངན་འདས་འགྲོ་བར། །ངས་ཀྱང་ཐམས་ཅད་བསྟན་པ་ཡིན། །</s>
  </p>
  <p id="7826">
    <s id="7826:1" flag="alternateSource">ཆོས་ཀྱི་མཐའ་ལ་བརྟེན་ནས་ནི། །ཡང་དག་མཐའ་ནི་ཐོབ་པ་ཡིན། །</s>
  </p>
  <p id="7827">
    <s id="7827:1" flag="alternateSource">ཆོས་རྣམས་ཀུན་གྱི་མཐའ་མེད་པ། །ཡང་དག་མཐའ་ཞེས་བརྗོད་པ་ཡིན། །</s>
  </p>
  <p id="7828">
    <s id="7828:1" flag="alternateSource">ཆོས་འདི་དག་ནི་མདོར་བསྡུས་ནས། །</s>
  </p>
  <p id="7829">
    <s id="7829:1" flag="alternateSource">ཉོན་ཅིག་ལྷ་ནི་ཐམས་ཅད་དང་། །བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="7830">
    <s id="7830:1" flag="alternateSource">དགྲ་བཅོམ་ཉན་ཐོས་དག་ཀྱང་ཉོན། །</s>
  </p>
  <p id="7831">
    <s id="7831:1" flag="alternateSource">ང་ནི་ས་སྟེང་མྱ་ངན་འདའ། །</s>
  </p>
  <p id="7832">
    <s id="7832:1" flag="alternateSource">ཁ་བ་ཅན་གྱི་ནང་དག་ཏུ། །སཱ་ལའི་ནགས་ནི་ཡང་དག་འབྱུང་། །</s>
  </p>
  <p id="7833">
    <s id="7833:1" flag="alternateSource">གསེར་དང་ལྡན་པའི་ཆུ་བོ་དང་། །གྱད་རྣམས་ཀྱི་ནི་ཉེ་འཁོར་དུ། །</s>
    <s id="7833:2">སཱ་ལ་ཟུང་གི་ནགས་ནང་དུ། །ང་ནི་མྱ་ངན་འདའ་བར་འགྱུར། །</s>
  </p>
  <p id="7834">
    <s id="7834:1" flag="alternateSource">གྲོང་ཁྱེར་མིང་ནི་སྡིག་པ་ཅན། །ཅོད་པན་བཅིངས་པའི་མཆོད་རྟེན་དང་། །</s>
    <s id="7834:2">ཆུ་བོའི་འགྲམ་ནི་རྟག་ཉམས་དགའ། །</s>
  </p>
  <p id="7835">
    <s id="7835:1" flag="alternateSource">དེར་ནི་ས་སྟེང་མྱ་ངན་འདའ། །</s>
  </p>
  <p id="7836">
    <s id="7836:1" flag="alternateSource">བྱང་ཆུབ་སེམས་དཔའ་ཐམས་ཅད་དང་། །རྫུ་འཕྲུལ་ཆེ་ལྡན་ཉན་ཐོས་དང་། །ལྷ་དང་ཀླུ་དང་གནོད་སྦྱིན་དང་། །འཇིག་རྟེན་སྐྱོང་བ་རྫུ་འཕྲུལ་ཆེ། །</s>
  </p>
  <p id="7837">
    <s id="7837:1" flag="alternateSource">བརྒྱ་བྱིན་ཚངས་བཅས་འདབ་བཟང་དང་། །གཞན་ཡང་འོག་མིན་ལ་སོགས་ལྷ། །དེར་ནི་ཐམས་ཅད་འདུས་པར་ནི། །</s>
    <s id="7837:2">རབ་ཏུ་འབྱུང་བར་འགྱུར་བ་ཡིན། །</s>
  </p>
  <p id="7838">
    <s id="7838:1" flag="alternateSource">དེར་ནི་གྱད་ཀྱི་ཉེ་འཁོར་དང་། །གང་གཱའི་བྱང་ཕྱོགས་འགྲམ་དག་ནི། །ཆུ་བོ་ཆེན་པོ་དེ་ལས་གཞན། །</s>
    <s id="7838:2">ཁ་བ་ཅན་རིའི་ལྷོ་ཕྱོགས་ཆར། །སཱ་ལའི་ནགས་ཞེས་བྱ་བ་འབྱུང་། །</s>
  </p>
  <p id="7839">
    <s id="7839:1" flag="alternateSource">དེ་ཚེ་ནུབ་ཕྱོགས་བལྟས་པའི་མལ། །དེ་ཡི་གནས་སུ་འབྱུང་བར་འགྱུར། །</s>
  </p>
  <p id="7840">
    <s id="7840:1" flag="alternateSource"><ref folio="F.308.b"/>དེ་ཚེ་ཆུ་བོ་རབ་དགའ་བ། །བཟང་པོ་གསེར་ལྡན་འགྲམ་དག་ཏུ། །ལྷ་རྣམས་ཀུན་གྱི་ཚོགས་ལ་སོགས། །འདུས་པ་དག་ནི་འབྱུང་བར་འགྱུར། །</s>
  </p>
  <p id="7841">
    <s id="7841:1" flag="alternateSource">མི་དང་རྒྱལ་པོའི་མཆོག་རྣམས་དང་། །མི་དང་མི་མ་ཡིན་པ་འབྱུང་། །</s>
  </p>
  <p id="7842">
    <s id="7842:1" flag="alternateSource">དེ་ཚེ་མི་དང་འབྱུང་པོ་ཀུན། །དེ་ཚེ་བྱིས་པ་འཕགས་པ་དང་། །</s>
    <s id="7842:2">དགའ་སྟོན་ཆེན་པོ་དགའ་ཆེན་ལྟར། །གནས་དེ་ལ་ནི་ཡང་དག་འདུས། །</s>
  </p>
  <p id="7843">
    <s id="7843:1" flag="alternateSource">རང་ལུས་ཟང་ཟིང་བཅས་པར་ནི། །བཟང་པོ་ཆེན་པོའི་བཀོད་པའང་བྱས། །</s>
  </p>
  <p id="7844">
    <s id="7844:1" flag="alternateSource">ཆོས་ཀྱི་མཐའ་ནི་ཡོངས་སྤངས་ནས། །</s>
  </p>
  <p id="7845">
    <s id="7845:1" flag="alternateSource">ཡང་དག་མཐར་ནི་ཡང་དག་ཞུགས། །</s>
  </p>
  <p id="7846">
    <s id="7846:1" flag="alternateSource">དེ་ཚེ་སྔོན་གྱི་སྐྱེ་བ་ནི། །སེར་སྐྱའི་གྲོང་ཁྱེར་གཞི་དག་ཏུ། །ཤཱཀྱའི་རིགས་ཀྱི་གཙོ་བོ་ནི། །ང་ནི་འཁོར་བའི་བཙོན་རར་སྐྱེས། །</s>
  </p>
  <p id="7847">
    <s id="7847:1" flag="alternateSource">བདག་གི་སྡུག་བསྔལ་བདག་ཉིད་ཀྱིས། །ཁྱིམ་ལས་ངེས་འབྱུང་ཡོངས་སུ་སྤངས། །</s>
  </p>
  <p id="7848">
    <s id="7848:1" flag="alternateSource">དེ་ཚེ་མུ་སྟེགས་མང་པོ་བསྟེན། །</s>
  </p>
  <p id="7849">
    <s id="7849:1" flag="alternateSource">བདུད་རྩི་དག་ཀྱང་ཐོབ་མ་གྱུར། །</s>
  </p>
  <p id="7850">
    <s id="7850:1" flag="alternateSource">དཀའ་བ་དག་ཀྱང་བདག་གིས་སྤྱད། །</s>
  </p>
  <p id="7851">
    <s id="7851:1" flag="alternateSource">ལུས་ཀྱི་གདུང་བའང་ཡུན་རིང་བ། །</s>
    <s id="7851:2">ལོ་དྲུག་ཏུ་ནི་བསྟེན་པ་ཡིས། །ལུས་ཀྱང་ཞིག་ཅིང་རྣམ་པར་སྐམས། །ཤེས་དང་ཤེས་བྱ་གསལ་བ་ནི། །ངས་ནི་ཅུང་ཟད་ཐོབ་པ་མེད། །</s>
  </p>
  <p id="7852">
    <s id="7852:1" flag="alternateSource">དེ་ནས་ང་ནི་ལངས་ནས་ཀྱང་། །འབྲས་ཆེན་དཀར་བའི་ཟས་ཀྱང་ཟོས། །</s>
  </p>
  <p id="7853">
    <s id="7853:1" flag="alternateSource">ལྷ་རྣམས་ཀྱིས་མཆོད་ལམ་དག་ནི། །དེར་ནི་ས་སྟེང་ང་ཡིས་བགྲོད། །</s>
  </p>
  <p id="7854">
    <s id="7854:1" flag="alternateSource">ཆུ་བོ་ནཻ་རཉྫ་ནའི་འགྲམ། །ཤིང་གི་རྒྱལ་པོ་ལེགས་མཛེས་པ། །</s>
    <s id="7854:2">མེ་ཏོག་རྣམ་པ་དུ་མས་ཁྱབ། །</s>
  </p>
  <p id="7855">
    <s id="7855:1" flag="alternateSource">དེ་འགྲམ་ས་ནི་ཉམས་དགའ་བ། །ནགས་ཆེན་འབྲས་བུ་ལྡན་པ་དང་། །རྣམ་པ་སྣ་ཚོགས་ཤིང་དག་འབྱུང་། །</s>
  </p>
  <p id="7856">
    <s id="7856:1" flag="alternateSource">ཆུ་བོ་ཆེན་པོས་ཡོངས་བསྐོར་བའི། །ཤིང་གི་རྩར་ནི་ང་ཡིས་ཕྱིན། །</s>
  </p>
  <p id="7857">
    <s id="7857:1" flag="alternateSource">ས་ཡི་ཆ་ནི་མཐོང་ཙམ་གྱིས། །བདག་གི་སེམས་ནི་བརྟན་པ་ཐོབ། །</s>
  </p>
  <p id="7858">
    <s id="7858:1" flag="alternateSource">དེ་ལྟའི་ཤིང་ནི་བདག་གིས་མཐོང་། །</s>
  </p>
  <p id="7859">
    <s id="7859:1" flag="alternateSource">ཡལ་ག་ལོ་མ་ཉེར་མཛེས་པའི། །ཤིང་ཆེན་གྲིབ་མ་ཆེན་པོ་ནི། །རྩ་བ་མི་མངོན་ཉེར་སྤྱད་འོས། །</s>
  </p>
  <p id="7860">
    <s id="7860:1" flag="alternateSource">ཤིང་རྩ་ཨ་ཤྭཏྠར་འདུག་ནས། །</s>
  </p>
  <p id="7861">
    <s id="7861:1" flag="alternateSource">སེམས་ནི་ཤིན་ཏུ་དང་བར་གྱུར། །</s>
  </p>
  <p id="7862">
    <s id="7862:1" flag="alternateSource">བསམ་གཏན་དང་ནི་ཏིང་འཛིན་དང་། །དེར་ནི་བརྟན་པའང་མངོན་པར་འཐོབ། །</s>
  </p>
  <p id="7863">
    <s id="7863:1" flag="alternateSource">མཚན་མོའི་མཐར་ནི་སྐྱེ་མཐར་བྱེད། །དེར་ནི་སྣང་བ་མེད་པའང་འཐོབ། །</s>
  </p>
  <p id="7864">
    <s id="7864:1" flag="alternateSource">བདུད་ཀྱི་བགེགས་ནི་རྣམ་མང་པོ། །རྣམ་<ref folio="F.309.a"/>པ་དུ་མ་རབ་ཏུ་སྦྱར། །</s>
  </p>
  <p id="7865">
    <s id="7865:1" flag="alternateSource">སྡེ་རྣམས་བཅོམ་ནས་སླར་ལྡོག་ཅིང་། །རང་གི་གནས་སུའང་དེ་དག་སོང་། །</s>
  </p>
  <p id="7866">
    <s id="7866:1" flag="alternateSource">སྔགས་དང་རྒྱུད་ནི་འདི་དོན་དུ། །རྣམ་པ་མང་པོའང་གསུངས་པ་ཡིན། །</s>
  </p>
  <p id="7867">
    <s id="7867:1" flag="alternateSource">རྣམ་པ་དུ་མའི་སྦྱོར་བ་དང་། །བསམ་གཏན་ཤེས་པའང་བསྟན་པ་ཡིན། །</s>
  </p>
  <p id="7868">
    <s id="7868:1" flag="alternateSource">དེར་ནི་ཐེག་པ་གསུམ་ཡང་སྤྱད། །</s>
  </p>
  <p id="7869">
    <s id="7869:1" flag="alternateSource">གཞན་དག་སེམས་ཅན་རྟེན་ལ་འཛུད། །</s>
    <s id="7869:2">ཉེས་པ་རྣམ་པ་གསུམ་ཉིད་ཀྱི། །གཉེན་པོ་དག་ཀྱང་རབ་ཏུ་བསྟན། །</s>
  </p>
  <p id="7870">
    <s id="7870:1" flag="alternateSource">དེ་ནས་ལངས་ནས་ཡང་སོང་ནས། །</s>
  </p>
  <p id="7871">
    <s id="7871:1" flag="alternateSource">གྲོང་ཁྱེར་ལྟེང་རྒྱས་ཆུ་བཟང་གིས། །</s>
    <s id="7871:2">ཁྲུས་བྱས་དེར་གནས་དྲང་སྲོང་རྣམས། །སློབ་མར་བཅས་པའང་རབ་ཏུ་ཕྱུང་། །</s>
  </p>
  <p id="7872">
    <s id="7872:1" flag="alternateSource">སེམས་ཅན་རྣམ་མང་དོན་བྱས་ནས། །</s>
  </p>
  <p id="7873">
    <s id="7873:1" flag="alternateSource">དེ་ནས་ང་ནི་ཡང་དག་འདས། །</s>
  </p>
  <p id="7874">
    <s id="7874:1" flag="alternateSource">ཀ་ཤིའི་གྲོང་ནི་ཉམས་དགའ་བར། །མཐར་གྱིས་སུ་ནི་ཡང་དག་ཞུགས། །</s>
  </p>
  <p id="7875">
    <s id="7875:1" flag="alternateSource">རྫུ་འཕྲུལ་ཆེན་པོ་སྔར་སངས་རྒྱས། །དེ་ཡི་གནས་སུའང་བཞུགས་པ་ཡིན། །</s>
  </p>
  <p id="7876">
    <s id="7876:1" flag="alternateSource">ཀ་ཤི་སྐྱེ་བོའི་ཡུལ་དག་ཏུ། །དེར་ནི་རང་བདག་ཉིད་གནས་འགྱུར། །</s>
    <s id="7876:2">ཞི་བ་མྱ་ངན་འདས་བྱེད་པའི། །དམ་ཆོས་ཆོས་ཀྱི་འཁོར་ལོ་བསྐོར། །</s>
  </p>
  <p id="7877">
    <s id="7877:1" flag="alternateSource">འཇིག་རྟེན་ལྷ་དང་ལྷ་མིན་བཅས། །</s>
  </p>
  <p id="7878">
    <s id="7878:1" flag="alternateSource">འགྲོ་བ་ལྔ་ལ་ཡང་དག་བརྟེན། །</s>
  </p>
  <p id="7879">
    <s id="7879:1" flag="alternateSource">འབྱུང་པོ་ཀུན་ལ་བདེ་བའི་ཕྱིར། །དེར་ནི་ཆོས་ཀྱང་རབ་ཏུ་བསྟན། །</s>
  </p>
  <p id="7880">
    <s id="7880:1" flag="alternateSource">དེར་ནི་སྔ་མའི་སངས་རྒྱས་ཀྱིས། །ཆོས་ཀྱི་འཁོར་ལོ་རབ་ཏུ་བསྐོར། །</s>
  </p>
  <p id="7881">
    <s id="7881:1" flag="alternateSource">ཆོས་ཀྱི་འཁོར་ལོ་བླ་ན་མེད། །</s>
  </p>
  <p id="7882">
    <s id="7882:1" flag="alternateSource">དེ་ནི་ང་ཡིས་རབ་ཏུ་བསྟན། །</s>
  </p>
  <p id="7883">
    <s id="7883:1" flag="alternateSource">སྲིད་ལས་གྲོལ་ཞིང་བ་དེ་དོན་དང་། །སེམས་ཅན་ཉེས་པ་བཟློག་པའི་ཕྱིར། །བདེ་ཞིང་ཞི་བར་གཞོལ་བའོ། །</s>
  </p>
  <p id="7884">
    <s id="7884:1" flag="alternateSource">ཚངས་པའི་འཁོར་ལོ་རབ་ཏུ་བསྐོར། །</s>
  </p>
  <p id="7885">
    <s id="7885:1" flag="alternateSource">སྲིད་པའི་ལམ་ནི་གཞིག་དོན་དང་། །བདེན་བཞིའི་ཏིང་འཛིན་ལས་བྱུང་བའི། །འཕགས་ལམ་ཡན་ལག་བརྒྱད་པ་ནི། །ཚངས་པའི་གནས་བཞིས་རྣམ་པར་བརྒྱན། །</s>
  </p>
  <p id="7886">
    <s id="7886:1" flag="alternateSource">རྟེན་ཅིང་འབྲེལ་བར་འབྱུང་དང་བཅས། །</s>
  </p>
  <p id="7887">
    <s id="7887:1" flag="alternateSource">རྣམ་པ་བཅུ་གཉིས་བྱས་པ་ཡིན། །</s>
  </p>
  <p id="7888">
    <s id="7888:1" flag="alternateSource">མ་རིག་འགག་པར་ཡང་དག་ལྡན། །</s>
  </p>
  <p id="7889">
    <s id="7889:1" flag="alternateSource">རིག་པ་བསྐྱེད་པའི་རིམ་ལས་བྱུང་། །</s>
  </p>
  <p id="7890">
    <s id="7890:1" flag="alternateSource">ཡང་དག་མཐའ་ཡི་ལེགས་མཐར་སྐྱེས། །</s>
  </p>
  <p id="7891">
    <s id="7891:1" flag="alternateSource">དེ་ཉིད་མཐར་ནི་བསྟན་པ་ཡིན། །</s>
  </p>
  <p id="7892">
    <s id="7892:1" flag="alternateSource">ལུགས་སུ་འབྱུང་དང་བཟློག་པ་དག །</s>
  </p>
  <p id="7893">
    <s id="7893:1" flag="alternateSource">ཐ་མར་བདག་ཉིད་རྟོགས་ཆེན་སྐྱེས། །</s>
  </p>
  <p id="7894">
    <s id="7894:1" flag="alternateSource">སེམས་ཅན་མང་པོ་ཐར་དོན་དུ། །ཞི་བའི་འཁོར་ལོ་ཡང་དག་<ref folio="F.309.b"/>ལྡན། །</s>
  </p>
  <p id="7895">
    <s id="7895:1" flag="alternateSource">ཉམས་དགའ་ཀ་ཤིའི་གྲོང་སྤངས་ནས། །</s>
  </p>
  <p id="7896">
    <s id="7896:1" flag="alternateSource">དེ་ཚེ་བདག་ནི་མཉན་ཡོད་སོང་། །</s>
  </p>
  <p id="7897">
    <s id="7897:1" flag="alternateSource">དེ་ཚེ་མུ་སྟེགས་གདུལ་བྱའི་ཕྱིར། །ཆོ་འཕྲུལ་ཆེན་པོའང་བྱས་པ་ཡིན། །</s>
  </p>
  <p id="7898">
    <s id="7898:1" flag="alternateSource">མི་ཡུལ་དག་ཏུ་རྫུ་འཕྲུལ་ནི། །དེ་ཚེ་ཡང་དག་བསྟན་པར་བྱས། །</s>
  </p>
  <p id="7899">
    <s id="7899:1" flag="alternateSource">མུ་སྟེགས་མང་པོའི་གནས་དག་ཏུའང་། །དེ་ཚེའང་རབ་ཏུ་དགའ་བར་བྱས། །</s>
  </p>
  <p id="7900">
    <s id="7900:1" flag="alternateSource">ཡུལ་མིང་མེ་ཐབ་ཅེས་བྱ་བར། །ལྷ་ལས་བབས་པ་བཟང་པོ་བྱས། །</s>
  </p>
  <p id="7901">
    <s id="7901:1" flag="alternateSource">སུམ་ཅུ་རྩ་གསུམ་དག་ཏུ་ཡང་། །ཆོས་ཉིད་ལ་ནི་བརྒྱ་བྱིན་སྦྱར། །</s>
  </p>
  <p id="7902">
    <s id="7902:1" flag="alternateSource">དེ་ནས་འོག་མིན་ལྷ་སོགས་དང་། །ཚངས་སོགས་བརྒྱ་བྱིན་བཅས་པ་དང་། །རྣམ་ཐོས་གནོད་སྦྱིན་དབང་དང་བཅས། །</s>
  </p>
  <p id="7903">
    <s id="7903:1" flag="alternateSource">རྒྱལ་ཆེན་བཞི་ཡི་རིས་དག་དང་། །རྟག་ཏུ་མྱོས་དང་གཞོང་ཐོགས་དང་། །པི་ཝང་གསུམ་པ་ཕྲེང་ཐོགས་དང་། །ལྷ་དང་གནོད་སྦྱིན་ཚོགས་རྣམས་ཀུན། །ས་བླ་ལྷ་དང་བར་སྣང་གནས། །</s>
  </p>
  <p id="7904">
    <s id="7904:1" flag="alternateSource">འཕགས་པ་གནོད་སྦྱིན་ཚོགས་བདག་དང་། །ལྷ་དང་ལྷ་མིན་ཐམས་ཅད་ཀྱང་། །</s>
    <s id="7904:2">ཆོས་ཀྱི་འབྲས་བུ་ལྡན་པར་བྱས། །</s>
  </p>
  <p id="7905">
    <s id="7905:1" flag="alternateSource">མྱ་ངན་འདས་གསུམ་རྗེས་འགྲོ་བྱས། །</s>
  </p>
  <p id="7906">
    <s id="7906:1" flag="alternateSource">སེམས་ཅན་བསམ་གྱིས་མི་ཁྱབ་པའང་། །དེ་ཚེ་ལེགས་པ་ཉིད་ལ་བཙུད། །དེ་དག་རྩིས་ཀྱི་གྲངས་མེད་པ། །འཁོར་བའི་མཐའ་བཞིན་དེ་མཐའ་མེད། །</s>
  </p>
  <p id="7907">
    <s id="7907:1" flag="alternateSource">སྟོང་ཆེན་པོ་ཡི་འཇིག་རྟེན་གྱི། །ཁམས་དང་འདྲ་བར་བསམ་མི་ཁྱབ། །</s>
  </p>
  <p id="7908">
    <s id="7908:1" flag="alternateSource">རྟག་ཏུ་སེམས་ཅན་མང་པོ་ནི། །བདེན་པའི་དོན་ལ་ཡང་དག་སྦྱར། །</s>
  </p>
  <p id="7909">
    <s id="7909:1" flag="alternateSource">དེ་ཚེ་དེར་ནི་ང་འོངས་ནས། །</s>
  </p>
  <p id="7910">
    <s id="7910:1" flag="alternateSource">གནས་གཙང་སྟེང་དུ་གནས་ནས་ཀྱང་། །</s>
    <s id="7910:2">ཐེག་པ་གསུམ་ལ་རྗེས་འཇུག་པའི། །དམ་ཆོས་སྔགས་ནི་རབ་ཏུ་བསྐོར། །</s>
  </p>
  <p id="7911">
    <s id="7911:1" flag="alternateSource">སེམས་ཅན་གདུལ་བྱ་ལ་བརྟེན་ནས། །</s>
  </p>
  <p id="7912">
    <s id="7912:1" flag="alternateSource">ང་ཡིས་ཆོ་གའི་རྒྱལ་པོ་འདི། །འཇིག་རྟེན་མང་ལ་རབ་བསྟན་ནས། །</s>
  </p>
  <p id="7913">
    <s id="7913:1" flag="alternateSource">འཇམ་པའི་དབྱངས་ལའང་གཏད་པ་ཡིན། །</s>
  </p>
  <p id="7914">
    <s id="7914:1" flag="alternateSource">ང་ནི་འཇིག་རྟེན་མྱ་ངན་འདས། །</s>
  </p>
  <p id="7915">
    <s id="7915:1" flag="alternateSource">ས་སྟེང་སྟོངས་པར་གྱུར་པ་ན། །</s>
  </p>
  <p id="7916">
    <s id="7916:1" flag="alternateSource">དེ་ནས་འཇམ་དཔལ་སེམས་ཅན་ལ། །སངས་རྒྱས་མཛད་པ་བྱེད་པར་འགྱུར། །</s>
  </p>
  <p id="7917">
    <s id="7917:1" flag="alternateSource">ཐུབ་དབང་ཡོངས་སུ་མྱ་ངན་འདས། །</s>
  </p>
  <p id="7918">
    <s id="7918:1" flag="alternateSource">དམ་པའི་ཆོས་ནི་བསྲུང་བའི་ཕྱིར། །དེ་ཚེ་རྟག་ཏུ་སྲུང་བར་ནི། །འཇམ་པའི་དབྱངས་ནི་འགྱུར་བ་ཡིན། །</s>
  </p>
  <p id="7919">
    <s id="7919:1" flag="alternateSource">སྔགས་ནི་རབ་ཏུ་དབྱེ་དོན་དུ། །ཆོ་ག་རྒྱ་ཆེན་བསྟན་པ་ཡིན། །</s>
  </p>
  <p id="7920">
    <s id="7920:1" flag="alternateSource"><ref folio="F.310.a"/>དེ་ཚེ་དུས་ཀྱི་ཐ་མ་ལ། །མ་རུངས་མི་བཟད་ཆེན་པོ་ཡི། །མི་བདག་གདུག་པ་ཆེན་པོ་ནི། །ཕན་ཚུན་གསོད་པ་དག་ལ་དགའ། །</s>
  </p>
  <p id="7921">
    <s id="7921:1" flag="alternateSource">སྡིག་པའི་ལས་ཅན་སྤྱོད་པ་ངན། །</s>
  </p>
  <p id="7922">
    <s id="7922:1" flag="alternateSource">དེ་ཚེ་ལོངས་སྤྱོད་ཆུང་བ་དང་། །དེ་ཚེ་དུས་ཀྱི་ཐ་མ་ལ། །འབྱུང་བར་འགྱུར་བར་ཐེ་ཚོམ་མ་མེད། །</s>
  </p>
  <p id="7923">
    <s id="7923:1" flag="alternateSource">སཱ་ལ་ཞེས་བྱའི་ནགས་སུ་ནི། །དེ་དག་མཆོད་དོན་རྩོམ་པར་བྱེད། །</s>
  </p>
  <p id="7924">
    <s id="7924:1" flag="alternateSource">ཆུ་བོ་གསེར་ལྡན་འགྲམ་དང་ནི། །ཅོད་པན་འཆིང་བའི་མཆོད་རྟེན་དུ། །</s>
    <s id="7924:2">ཞི་བའི་དབྱིངས་ལ་བརྟེན་པའི་ཕྱིར། །ང་ནི་མྱ་ངན་འདས་མལ་འཆའ། །ལུས་ནི་སྲེག་པའི་ཤིང་ལ་བཞག །</s>
  </p>
  <p id="7925">
    <s id="7925:1" flag="alternateSource">རྫོགས་ལོངས་སྤྱོད་པ་ལོངས་སྤྱོད་སྤངས། །</s>
  </p>
  <p id="7926">
    <s id="7926:1" flag="alternateSource">དེའི་སྔོན་མཛད་པ་ཉིད་དང་ནི། །ང་ཡི་རྨད་བྱུང་སྤྱོད་མཐོང་ནས། །</s>
  </p>
  <p id="7927">
    <s id="7927:1" flag="alternateSource">ང་ཡི་གདུལ་བྱའི་སྤྱོད་ཡུལ་དང་། །སངས་རྒྱས་གདུལ་བྱའི་མཛད་པ་དང་། །སྤྱོད་པ་དགེ་བ་སྣ་ཚོགས་དེ། །</s>
  </p>
  <p id="7928">
    <s id="7928:1" flag="alternateSource">མི་ཡི་བདག་པོ་ཀུན་དྲན་ནས། །</s>
  </p>
  <p id="7929">
    <s id="7929:1" flag="alternateSource">ཐམས་ཅད་མཆོད་པ་བྱེད་པར་འགྱུར། །</s>
  </p>
  <p id="7930">
    <s id="7930:1" flag="alternateSource">ལྷ་དང་ལྷ་མིན་མིར་བཅས་པ། །</s>
    <s id="7930:2">དེ་ནས་ས་བདག་ཀུན་འདུས་ནས། །</s>
  </p>
  <p id="7931">
    <s id="7931:1" flag="alternateSource">དེ་ཚེ་ང་ཡི་དྲུང་དུ་ནི། །དགའ་སྟོན་ཆེན་པོ་མཆོད་པ་ཀུན། །བྱེད་པར་འགྱུར་བར་ཐེ་ཚོམ་མ་མེད། །</s>
  </p>
  <p id="7932">
    <s id="7932:1" flag="alternateSource">སྐུ་ནི་ཤིང་ལ་རབ་བཏེག་ནས། །</s>
  </p>
  <p id="7933">
    <s id="7933:1" flag="alternateSource">ཟང་ཟིང་ཡོན་ཏན་འབྱུང་བའི་གནས། །</s>
  </p>
  <p id="7934">
    <s id="7934:1" flag="alternateSource">དགེ་བ་དང་ནི་མི་དགེ་དང་། །</s>
    <s id="7934:2">བསོད་ནམས་བསོད་ནམས་མ་ཡིན་སྤངས། །</s>
  </p>
  <p id="7935">
    <s id="7935:1" flag="alternateSource">ཡང་དག་མཐའ་དོན་སྟོང་ཉིད་མཐའ། །ཕུང་པོ་ལྔ་ནི་འབྱུང་བ་ཆེ། །</s>
  </p>
  <p id="7936">
    <s id="7936:1" flag="alternateSource">སེམས་ཅན་མང་པོས་དེ་རྗེས་མཐོང་། །</s>
  </p>
  <p id="7937">
    <s id="7937:1" flag="alternateSource">བསོད་ནམས་ཆེ་བའི་དོན་དུ་སྦྱར། །</s>
  </p>
  <p id="7938">
    <s id="7938:1" flag="alternateSource">རྫུ་འཕྲུལ་ཆེན་པོ་འདོད་ཆགས་བྲལ། །</s>
  </p>
  <p id="7939">
    <s id="7939:1" flag="alternateSource">ཉན་ཐོས་ཆེན་པོ་བདག་ཉིད་ཆེ། །</s>
  </p>
  <p id="7940">
    <s id="7940:1" flag="alternateSource">བྱང་ཆུབ་སེམས་དཔའ་ཐམས་ཅད་ཀྱང་། །ས་བཅུ་ལ་ནི་ཡང་དག་གནས། །</s>
  </p>
  <p id="7941">
    <s id="7941:1" flag="alternateSource">ཡང་དག་མཐའ་ནི་རྟོགས་ནས་ཀྱང་། །ཆོས་ཀྱི་མཐའ་ལ་ཡང་དག་གནས། །</s>
  </p>
  <p id="7942">
    <s id="7942:1" flag="alternateSource">སེམས་ཅན་ཀུན་ལ་སྙིང་བརྩེ་བར། །ཀུན་གྱིས་ཡོངས་སུ་བསྐོར་ནས་གནས། །</s>
  </p>
  <p id="7943">
    <s id="7943:1" flag="alternateSource">ལྷ་ཡི་ཚོགས་ནི་ཐམས་ཅད་དང་། །འཕགས་དང་སོ་སོའི་སྐྱེ་བོ་དང་། །འདི་ཀུན་བསོད་ནམས་ཆེན་པོའི་གནས། །</s>
  </p>
  <p id="7944">
    <s id="7944:1" flag="alternateSource">མཆོད་རྟེན་ལ་ནི་འདུས་པར་འགྱུར། །</s>
  </p>
  <p id="7945">
    <s id="7945:1" flag="alternateSource">མི་རྟག་སྡུག་བསྔལ་དོན་གནས་ནས། །</s>
  </p>
  <p id="7946">
    <s id="7946:1" flag="alternateSource">དང་བའི་སེམས་ནི་རབ་ཏུ་ཐོབ། །</s>
  </p>
  <p id="7947">
    <s id="7947:1" flag="alternateSource">མཆོད་རྟེན་<ref folio="F.310.b"/>མཐའ་ཡི་ཉེན་ཀོར་དུ། །འབྱུང་པོའི་ཚོགས་ཀྱང་འདུག་པ་ཡིན། །</s>
  </p>
  <p id="7948">
    <s id="7948:1" flag="alternateSource">མཆོད་པ་ཆེན་པོ་བྱས་ནས་ནི། །སྨྲེ་སྔགས་འདོན་ཅིང་ངུ་བར་བྱེད། །</s>
  </p>
  <p id="7949">
    <s id="7949:1" flag="alternateSource">དབུགས་འབྱིན་སྙིང་རྗེས་བརླན་ནས་ནས་ནི། །མཆི་མའི་ཐིགས་པའང་རབ་ཏུ་འཛག །</s>
  </p>
  <p id="7950">
    <s id="7950:1" flag="alternateSource">སྨྲེ་སྔགས་འདི་ལྟར་ཀུན་འདོན་པ། །མི་རྟག་སྡུག་བསྔལ་སྟོང་པ་ཡི། །</s>
    <s id="7950:2">སངས་རྒྱས་ཆོས་ནི་སྔར་སྟོན་མཛད། །</s>
  </p>
  <p id="7951">
    <s id="7951:1" flag="alternateSource">ད་ལྟར་ས་སྟེང་འདི་ལ་ནི། །</s>
    <s id="7951:2">དེ་འདིར་ཐུབ་མཆོག་དམ་པ་ནི། །དྲང་སྲོང་མཆོག་གྱུར་བདུན་པ་དང་། །སེམས་ཅན་ཀུན་མཆོག་ཤཱཀྱའི་རྒྱལ། །</s>
  </p>
  <p id="7952">
    <s id="7952:1" flag="alternateSource">དེ་མཐོང་བ་ཡི་ཐ་མ་ཡིན། །</s>
  </p>
  <p id="7953">
    <s id="7953:1" flag="alternateSource">སྡུག་བསྔལ་མི་རྟག་སྟོན་པ་ཡི། །བཅོམ་ལྡན་དེ་</s>
  </p>
  <p id="7954">
    <s id="7954:1" flag="alternateSource">འདི་གཟིམས་པ་ཡི། །</s>
    <s id="7954:2">མཐོང་བ་ཡི་ནི་ཐ་མ་འམ། །སྟོང་ཉིད་དོན་དམ་སྟོན་བྱེད་དང་། །ཐོག་མ་ནས་ཞི་དོན་སྟོན་པ། །</s>
    <s id="7954:3">ལྷ་ཡི་ཚོགས་དག་ཅི་ཡི་ཕྱིར། །ཀྱེ་མ་མངའ་བདག་སད་མི་བྱེད། །</s>
  </p>
  <p id="7955">
    <s id="7955:1" flag="alternateSource">རྫུ་འཕྲུལ་ཆེན་པོ་ལྷ་ཡི་བུ། །ཐམས་ཅད་འདིར་ནི་ལྷགས་པར་འགྱུར། །</s>
  </p>
  <p id="7956">
    <s id="7956:1" flag="alternateSource">དཔའ་བོ་ཆེན་པོ་ཆོས་དོན་གཉེར། །རྫུ་འཕྲུལ་ཆེན་པོ་ཉན་ཐོས་དང་། །སེམས་ཅན་ཀུན་ནི་སྡུག་བསྔལ་བའི། །མི་དང་ལྷ་དང་ལྷ་མ་ཡིན། །</s>
  </p>
  <p id="7957">
    <s id="7957:1" flag="alternateSource">ཆོས་ཀྱི་འཁོར་ལོ་རྗེས་བསྐོར་བའི། །དེ་ཡི་དུས་ནི་འདི་དག་ཡིན། །</s>
  </p>
  <p id="7958">
    <s id="7958:1" flag="alternateSource">བཅོམ་ལྡན་ཁྱོད་ནི་མྱུར་དུ་བཞེངས། །</s>
    <s id="7958:2">སངས་རྒྱས་དུས་ཀྱི་རྗེས་འགྲོ་བ། །རྒྱ་མཚོ་ཆེན་པོའི་དུས་བཞིན་དུ། །ཐུབ་པས་དེ་འདྲར་མི་འདའ་མཛོད། །</s>
  </p>
  <p id="7959">
    <s id="7959:1" flag="alternateSource">ཡུན་རིང་དུས་ནས་བརྟེན་མཛད་པའི། །སེམས་ཅན་མང་པོའི་དོན་མཛད་སྩོལ། །</s>
  </p>
  <p id="7960">
    <s id="7960:1" flag="alternateSource">ཞི་བ་མྱ་ངན་འདས་ལམ་མམ། །བསམ་གཏན་རྣམ་ཐར་བསྟན་དུ་གསོལ། །</s>
  </p>
  <p id="7961">
    <s id="7961:1" flag="alternateSource">དེ་ལྟར་རྣམ་པ་དུ་མ་ཡི། །སྨྲ་བ་མང་པོའི་ཚིག་བརྗོད་ནས། །</s>
  </p>
  <p id="7962">
    <s id="7962:1" flag="alternateSource">རྫུ་འཕྲུལ་ཆེན་པོའི་ལྷ་ཡི་ཚོགས། །དེ་ནས་ཐམས་ཅད་ཅང་མི་སྨྲ། །</s>
    <s id="7962:2">མཚུངས་མེད་སྨྲེ་སྔགས་བྱས་ནས་ནི། །བདུད་དང་བཅས་པས་རབ་ཏུ་འདུག །</s>
  </p>
  <p id="7963">
    <s id="7963:1" flag="alternateSource">ཡུན་རིང་ངུ་ཞིང་སྨྲེ་བྱས་ནས། །</s>
  </p>
  <p id="7964">
    <s id="7964:1" flag="alternateSource">འགུལ་ནས་མཆི་བཅས་སྒྲ་འཛེར་བཅས། །</s>
  </p>
  <p id="7965">
    <s id="7965:1" flag="alternateSource">མྱ་ངན་ཡིད་མི་བདེ་དང་བཅས། །</s>
  </p>
  <p id="7966">
    <s id="7966:1" flag="alternateSource">ཚངས་སོགས་ལྷ་དང་ལྷ་མིན་བཅས། །</s>
  </p>
  <p id="7967">
    <s id="7967:1" flag="alternateSource">མི་དང་མི་ཡི་བདག་པོ་ཀུན། །ས་སྟེང་དེ་ལ་གནས་པར་འགྱུར། །</s>
  </p>
  <p id="7968">
    <s id="7968:1" flag="alternateSource">གཞན་ཡང་ཤཱཀྱའི་རིགས་སྐྱེས་པ། །རྫུ་འཕྲུལ་ཆེན་པོ་འདོད་ཆགས་<ref folio="F.311.a"/>བྲལ། །</s>
  </p>
  <p id="7969">
    <s id="7969:1" flag="alternateSource">བདག་ཉིད་ཆེན་པོ་སངས་རྒྱས་ནི། །ལྷ་ཡི་ལྷ་ཡི་གཉེན་གྱུར་པ། །</s>
    <s id="7969:2">དགེ་སློང་མ་འགགས་པ་ཞེས་བྱ། །</s>
  </p>
  <p id="7970">
    <s id="7970:1" flag="alternateSource">དེ་གཅུང་མི་ཡི་ནང་ན་དགེ། །</s>
  </p>
  <p id="7971">
    <s id="7971:1" flag="alternateSource">ཤིན་ཏུ་ཕྲ་ལ་མཁས་ཤིང་གསལ། །</s>
  </p>
  <p id="7972">
    <s id="7972:1" flag="alternateSource">ཆགས་བྲལ་ལུགས་ལ་མཁས་པ་དང་། །དགྲ་བཅོམ་གཙོ་བོ་རྒྱལ་པོ་ནི། །</s>
    <s id="7972:2">དུ་མའི་འཁོར་གྱིས་ཡོངས་སུ་བསྐོར། །</s>
  </p>
  <p id="7973">
    <s id="7973:1" flag="alternateSource">མྱ་ངན་གྱིས་བསྐྱེད་དབུགས་ཕྱུང་ནས། །</s>
  </p>
  <p id="7974">
    <s id="7974:1" flag="alternateSource">ཤིན་ཏུ་ཡུན་རིང་ཚིག་ཀྱང་སྨྲས། །</s>
  </p>
  <p id="7975">
    <s id="7975:1" flag="alternateSource">སྙིང་རྗེ་ཡིད་མི་བདེས་དྲངས་པས། །རྒྱལ་པོ་དང་བཅས་གྱད་རྣམས་ལ། །</s>
    <s id="7975:2">གྲོགས་པོ་རེ་ཞིག་ཤིང་ལ་ནི། །མེ་ནི་འཇུག་པར་མ་བྱེད་ཅིག །</s>
  </p>
  <p id="7976">
    <s id="7976:1" flag="alternateSource">ཇི་སྲིད་བཅོམ་ལྡན་སྲས་པོ་ནི། །མཆོག་གྱུར་ཆོས་ཉིད་ལས་བྱུང་བ། །</s>
    <s id="7976:2">དེ་ནི་ཉན་ཐོས་རྫུ་འཕྲུལ་ཆེ། །</s>
  </p>
  <p id="7977">
    <s id="7977:1" flag="alternateSource">འོད་སྲུང་ཆེན་པོ་ཞེས་བྱ་བ། །</s>
    <s id="7977:2">ཐུབ་པ་ཆེན་པོ་བློ་ཡི་མཆོག །བྲམ་ཟེའི་རིགས་སྐྱེས་ཟང་ཟིང་མེད། །</s>
  </p>
  <p id="7978">
    <s id="7978:1" flag="alternateSource">མ་ག་དྷཱ་ཡི་མི་ནང་སྐྱེས། །</s>
  </p>
  <p id="7979">
    <s id="7979:1" flag="alternateSource">རི་བོ་དེར་ནི་མཉམ་པར་བཞག །</s>
  </p>
  <p id="7980">
    <s id="7980:1" flag="alternateSource">གྲོང་ཁྱེར་རྒྱལ་པོའི་ཁབ་མཆོག་ཏུ། །པི་བ་ལ་ཡི་ཁྱིམ་དུ་གནས། །</s>
  </p>
  <p id="7981">
    <s id="7981:1" flag="alternateSource">དེ་ནི་མྱུར་དུ་འདིར་འོང་བར། །བྱེད་ཀྱི་གཞན་དུ་མ་ཡིན་ནོ། །</s>
  </p>
  <p id="7982">
    <s id="7982:1" flag="alternateSource">ལྷ་ནི་གང་ཞིག་དེར་དང་བ། །སྐུ་ལ་མེ་འབར་ངེས་བཟློག་པས། །དེ་བར་སྐུ་ལ་མེ་གཏོང་བ། །ངལ་བ་དོན་མེད་མ་བྱེད་ཅིག །</s>
  </p>
  <p id="7983">
    <s id="7983:1" flag="alternateSource">ཇི་སྲིད་རྫུ་འཕྲུལ་ཆེ་བའི་མཆོག །ཉན་ཐོས་ཐུབ་པ་ཐུགས་དགྱེས་དེས། །</s>
  </p>
  <p id="7984">
    <s id="7984:1" flag="alternateSource">འཇིག་རྟེན་གསུམ་མཆོད་སངས་རྒྱས་དང་། །སྟོན་པ་འཇིག་རྟེན་གྱིས་མཆོད་ལ། །ཞབས་ལ་སྤྱི་བོས་ཕྱག་འཚལ་ནས། །</s>
  </p>
  <p id="7985">
    <s id="7985:1" flag="alternateSource">བླ་མ་གཡས་སུ་བསྐོར་བྱས་པ། །</s>
    <s id="7985:2">དེ་ཚེ་སྐུ་འདི་སྦར་དོན་དུ། །དེར་ནི་ཀུན་གྱིས་རབ་བྱོས་ཤིག །གང་ཚེ་སྔར་ནི་སྦར་གྱུར་ན། །</s>
  </p>
  <p id="7986">
    <s id="7986:1" flag="alternateSource">ཀུན་ཏུ་འབར་བའང་དོན་མེད་འགྱུར། །</s>
  </p>
  <p id="7987">
    <s id="7987:1" flag="alternateSource">ཐམས་ཅད་དོན་མེད་མ་བྱེད་ཅིག །</s>
  </p>
  <p id="7988">
    <s id="7988:1" flag="alternateSource">འདིར་ནི་ངལ་བ་ཁོ་ན་འབྱུང་། །</s>
  </p>
  <p id="7989">
    <s id="7989:1" flag="alternateSource">བློ་དང་ལྡན་པ་མ་འགགས་པས། །ཀུན་ལ་དེ་སྐད་སྨྲས་ནས་ནི། །མི་དང་མི་ཡི་བདག་པོ་དང་། །གྱད་རྣམས་ཀུན་ཀྱང་འདུག་པར་གྱུར། །</s>
  </p>
  <p id="7990">
    <s id="7990:1" flag="alternateSource">མི་ཡི་རིགས་སུ་ང་སྐྱེས་ཤིང་། །མི་རྣམས་ཀྱིས་ཀྱང་རབ་ཏུ་སྐྱེད། །</s>
  </p>
  <p id="7991">
    <s id="7991:1" flag="alternateSource">ལོངས་སྤྱོད་རྣམ་མང་གཞན་དང་ནི། །བཟོ་དང་སྒྱུ་རྩལ་དགེ་བའང་བསྐྱེད། །</s>
  </p>
  <p id="7992">
    <s id="7992:1" flag="alternateSource">ས་སྟེང་ཤིང་གི་རྩ་དག་ཏུ། །མི་ཡི་གཟུགས་ཀྱིས་བྱང་<ref folio="F.311.b"/>ཆུབ་ཐོབ། །</s>
  </p>
  <p id="7993">
    <s id="7993:1" flag="alternateSource">སངས་རྒྱས་ཀུན་གྱི་མཛད་པ་ནི། །མི་རྣམས་ལ་ནི་ཆོས་ཀྱང་བསྟན། །</s>
  </p>
  <p id="7994">
    <s id="7994:1" flag="alternateSource">དེ་ཉིད་ཕྱིར་ན་མི་རྣམས་ཀྱིས། །སྐུ་སྦྱང་དོན་ཕྱིར་མེ་ཡང་སྦར། །</s>
  </p>
  <p id="7995">
    <s id="7995:1" flag="alternateSource">ང་མིང་འབྱུང་པོ་ཀུན་གྱི་ནི། །མཆོག་ཉིད་དུ་ནི་གྱུར་པ་ཡིན། །</s>
  </p>
  <p id="7996">
    <s id="7996:1" flag="alternateSource">མི་ཡི་འཇིག་རྟེན་ཞི་བ་དང་། །ང་ནི་མྱ་ངན་འདས་པར་བརྟགས། །</s>
  </p>
  <p id="7997">
    <s id="7997:1" flag="alternateSource">གང་དག་སངས་རྒྱས་ཐམས་ཅད་ནི། །འདས་དང་མ་འོངས་ད་ལྟར་གྱི། །ཐམས་ཅད་མི་ཡི་འཇིག་རྟེན་དུ། །མི་ཡི་ལུས་སུ་ཡང་དག་འབྱུང་། །</s>
  </p>
  <p id="7998">
    <s id="7998:1" flag="alternateSource">སྐྱེ་དང་བྱང་ཆུབ་དེ་བཞིན་དུ། །དམ་ཆོས་འཁོར་ལོ་དགེ་བ་སྤྱོད། །</s>
  </p>
  <p id="7999">
    <s id="7999:1" flag="alternateSource">ཞི་བ་ཡང་དག་ཀུན་གཤེགས་པར། །དེ་བཞིན་རང་རྒྱལ་དགྲ་བཅོམ་པ། །མི་ཡི་ལུས་ལ་བརྟེན་ནས་ནི། །བླ་མེད་ཞི་བར་གཤེགས་པ་ཡིན། །</s>
  </p>
  <p id="8000">
    <s id="8000:1" flag="alternateSource">བསྐལ་པ་བསམ་གྱིས་མི་ཁྱབ་པར། །དེ་དག་ལ་ནི་ངས་ཕན་བྱས། །</s>
  </p>
  <p id="8001">
    <s id="8001:1" flag="alternateSource">ང་ནི་ཕྱི་མར་ཞི་བ་དང་། །བསིལ་བར་གྱུར་ཅིང་འགོག་པར་གྱུར། །</s>
  </p>
  <p id="8002">
    <s id="8002:1" flag="alternateSource">ས་སྟེང་སྟོངས་པར་གྱུར་པ་ན། །</s>
  </p>
  <p id="8003">
    <s id="8003:1" flag="alternateSource">དེར་ནི་སྐུ་གདུང་རབ་བཞག་པ། །</s>
    <s id="8003:2">མི་རྣམས་ལ་ནི་ཕན་དོན་དུ། །མཆོད་པ་རྗེས་སུ་གཟུང་འདོད་པས། །</s>
    <s id="8003:3">འཇིག་རྟེན་ལྷ་དང་ལྷ་མིན་བཅས། །</s>
  </p>
  <p id="8004">
    <s id="8004:1" flag="alternateSource">མི་དང་གནོད་སྦྱིན་མཁའ་ལྡིང་བདག །སྲིན་པོ་ཡི་དགས་གྲུལ་བུམ་དང་། །རྫུ་འཕྲུལ་ཆེན་པོའི་ཤ་ཟ་རྣམས། །འབྱུང་པོ་དག་ནི་ཐམས་ཅད་དང་། །གཟར་བཅས་མ་མོ་རྣམས་དང་ནི། །</s>
    <s id="8004:2">དེ་བཞིན་འཇིག་རྟེན་ཐམས་ཅད་ནི། །གྲངས་མེད་བསམ་གྱིས་མི་ཁྱབ་ཁམས། །སྲོག་ཆགས་ཐམས་ཅད་ཉིད་དག་ནི། །མཆོད་པའི་དོན་ཕྱིར་སྐུ་གདུང་དག །</s>
  </p>
  <p id="8005">
    <s id="8005:1" flag="alternateSource">ས་སྟེང་སྟོངས་པར་གྱུར་པ་ན། །</s>
  </p>
  <p id="8006">
    <s id="8006:1" flag="alternateSource">དེ་ཡི་ཚེ་ན་ཡང་དག་བཞག །</s>
  </p>
  <p id="8007">
    <s id="8007:1" flag="alternateSource">ཁ་ཅིག་ས་སྟེང་མི་དག་དང་། །ལྷ་ཡི་རྒྱལ་པོ་དེ་བཞིན་གཞན། །ལྷ་མིན་དབང་པོ་རྫུ་འཕྲུལ་ཆེ། །</s>
  </p>
  <p id="8008">
    <s id="8008:1" flag="alternateSource">ས་འོག་གནས་པ་གཞན་དག་དང་། །དེ་བཞིན་ཀླུ་རྒྱལ་ལྷ་མིན་དག །</s>
  </p>
  <p id="8009">
    <s id="8009:1" flag="alternateSource">སྐུ་གདུང་སོ་སོ་སོ་སོར་ནི། །</s>
    <s id="8009:2">ཡོན་ཏན་ལྡན་པ་རྫུ་འཕྲུལ་ཆེས། །</s>
  </p>
  <p id="8010">
    <s id="8010:1" flag="alternateSource">ཕྱོགས་ནས་ཐམས་ཅད་བདག་གིར་བྱས། །</s>
  </p>
  <p id="8011">
    <s id="8011:1" flag="alternateSource">རང་གི་གནས་སུ་ཁྱེར་ནས་ནི། །དེ་ཚེ་མཆོད་པ་བྱེད་འགྱུར་ཞིང་། །རྫུ་འཕྲུལ་ཆེན་པོ་སངས་རྒྱས་སུ། །ཐམས་ཅད་ཐེ་ཚོམ་མེད་པར་འགྱུར། །</s>
  </p>
  <p id="8012">
    <s id="8012:1" flag="alternateSource">མཆོག་དང་ཐ་མ་བར་གནས་པའི། །སེམས་ནི་དད་པ་རྣམ་གསུམ་གྱིས། །འཇིག་རྟེན་རྣམ་<ref folio="F.312.a"/>གསུམ་འགྱུར་བ་ནི། །སངས་རྒྱས་བསེ་རུ་དགྲ་བཅོམ་ཐོབ། །</s>
  </p>
  <p id="8013">
    <s id="8013:1" flag="alternateSource">ཐེག་པ་རྣམ་གསུམ་འཇིག་རྟེན་གསུམ། །རྣམ་གསུམ་ཡང་དག་བསྟན་པ་ཡིན། །</s>
  </p>
  <p id="8014">
    <s id="8014:1" flag="alternateSource">ཐེག་ཆེན་ལ་འཇུག་ལམ་གྱིས་ནི། །དེ་ལ་བརྟེན་ནས་ངེས་པར་འབྱུང་། །</s>
  </p>
  <p id="8015">
    <s id="8015:1" flag="alternateSource">རང་རྒྱལ་བྱང་ཆུབ་ལ་བརྟེན་པ། །དེ་བཞིན་འཇིག་རྟེན་འགྱུར་བ་ཡིན། །</s>
  </p>
  <p id="8016">
    <s id="8016:1" flag="alternateSource">དེ་ལས་གཞན་པ་ཉན་ཐོས་ཀྱང་། །རྫུ་འཕྲུལ་ཆེན་པོ་འདོད་ཆགས་བྲལ། །</s>
  </p>
  <p id="8017">
    <s id="8017:1" flag="alternateSource">དེ་བཞིན་འཇིག་རྟེན་འགྱུར་བ་ཡིན། །</s>
  </p>
  <p id="8018">
    <s id="8018:1" flag="alternateSource">རྣམ་གསུམ་རིགས་ཀྱིས་རྣམ་པར་བརྒྱན། །</s>
  </p>
  <p id="8019">
    <s id="8019:1" flag="alternateSource">ས་བདག་ལོངས་སྤྱོད་ཆེན་པོ་དང་། །བདེ་ཆེན་དོན་དུ་འཁོར་ལོས་སྒྱུར། །</s>
  </p>
  <p id="8020">
    <s id="8020:1" flag="alternateSource">ལྷ་དང་མི་ཡི་ཕུན་སུམ་ཚོགས། །ཡུན་རིང་དེ་ཚེ་རྗེས་མྱོང་ནས། །</s>
  </p>
  <p id="8021">
    <s id="8021:1" flag="alternateSource">མཐར་ནི་འཆི་བ་ལ་བརྟེན་ནས། །</s>
  </p>
  <p id="8022">
    <s id="8022:1" flag="alternateSource">དེ་དག་ཞི་བ་རྣམ་གསུམ་འགྲོ། །</s>
  </p>
  <p id="8023">
    <s id="8023:1" flag="alternateSource">དང་པོར་སྔར་ནི་སངས་རྒྱས་དང་། །ད་ལྟར་མ་འོངས་པ་དག་ཀྱང་། །ཐམས་ཅད་ལ་ནི་འདི་ཉིད་དེ། །</s>
  </p>
  <p id="8024">
    <s id="8024:1" flag="alternateSource">འདི་ནི་ཡང་དག་ཇི་བཞིན་བསྟན། །</s>
  </p>
  <p id="8025">
    <s id="8025:1" flag="alternateSource">མྱ་ངན་འདས་པའི་ས་དེ་ལ། །ལྷ་རྣམས་ཐམས་ཅད་འདུག་ནས་</s>
  </p>
  <p id="8026">
    <s id="8026:1" flag="alternateSource">ནི། །ཡིད་བྱུང་སེམས་ནི་སྐྱོ་ནས་</s>
  </p>
  <p id="8027">
    <s id="8027:1" flag="alternateSource">ཀྱང་། །སྐད་འཛེར་བཅས་པས་སྨྲ་བ་ནི། །དེ་ཚེ་ཐམས་ཅད་འདི་སྐད་སྨྲ། །</s>
  </p>
  <p id="8028">
    <s id="8028:1" flag="alternateSource">ཀྱེ་མའོ་ཀྱི་ཧུད་མི་རྟག་པ། །</s>
    <s id="8028:2">འཇིག་རྟེན་སངས་རྒྱས་རྫུ་འཕྲུལ་ཆེ། །</s>
  </p>
  <p id="8029">
    <s id="8029:1" flag="alternateSource">དེ་འདིར་ཡོངས་སུ་མྱ་ངན་འདས། །</s>
  </p>
  <p id="8030">
    <s id="8030:1" flag="alternateSource">ལྷ་ཡི་རྒྱལ་པོ་རྫུ་འཕྲུལ་ཆེ། །</s>
  </p>
  <p id="8031">
    <s id="8031:1" flag="alternateSource">དེ་དག་ཀུན་གྱིས་དེ་སྨྲས་ནས། །</s>
  </p>
  <p id="8032">
    <s id="8032:1" flag="alternateSource">སྙིང་ནི་མྱ་ངན་བཅས་གྱུར་ནས། །</s>
  </p>
  <p id="8033">
    <s id="8033:1" flag="alternateSource">དེ་ནས་ཅང་མི་སྨྲ་བར་གནས། །</s>
    <s id="8033:2">མ་ག་དྷཱ་ཡི་སྐྱེ་བོ་མཆོག །ཀུ་ཤའི་མཆོག་གི་གྲོང་གནས་པ། །དེ་དང་ཉེ་བའི་རི་བོ་ནི། །ཕག་རྒོད་ཅེས་བྱའི་མིང་དུ་གྲགས། །</s>
  </p>
  <p id="8034">
    <s id="8034:1" flag="alternateSource">དགེ་སློང་བསམ་གཏན་དེར་བྱེད་པ། །པི་པ་ལི་ཡི་ཕུག་ཞུགས་པ། །</s>
    <s id="8034:2">འདི་ནི་ཉན་ཐོས་ང་ཡི་བུ། །ཐུགས་སྐྱེས་ཆོས་ལས་བྱུང་བ་གང་། །</s>
    <s id="8034:3">དེ་ནི་འོད་སྲུང་ཆེན་པོ་ཡིན། །</s>
  </p>
  <p id="8035">
    <s id="8035:1" flag="alternateSource">དེ་ཚེ་ཕུག་མཆོག་ལ་འདུག་ནས། །</s>
  </p>
  <p id="8036">
    <s id="8036:1" flag="alternateSource">དེ་ནས་བསོད་སྙོམས་ལ་སྤྱད་དེ། །</s>
  </p>
  <p id="8037">
    <s id="8037:1" flag="alternateSource">འདུག་ནས་རང་ཉིད་སེམས་པར་བྱེད། །</s>
  </p>
  <p id="8038">
    <s id="8038:1" flag="alternateSource">དུས་རིང་བདག་གིས་སངས་རྒྱས་ལ། །བདག་གིས་ཀྱང་ནི་དེ་ཕྱག་བྱས། །</s>
  </p>
  <p id="8039">
    <s id="8039:1" flag="alternateSource">རང་བྱུང་གྱུར་པ་མི་ཡི་མཆོག །བདག་གིས་ད་ལྟར་དེ་བལྟ་བྱ། །</s>
  </p>
  <p id="8040">
    <s id="8040:1" flag="alternateSource">ཤཱཀྱའི་རིགས་སྐྱེས་ཐུབ་པ་མཆོག །བཅོམ་ལྡན་དེ་ནི་ག་ལ་བཞུགས། །</s>
  </p>
  <p id="8041">
    <s id="8041:1" flag="alternateSource">བྲམ་ཟེའི་རྒྱལ་པོ་འོད་སྲུང་ཆེ། །</s>
  </p>
  <p id="8042">
    <s id="8042:1" flag="alternateSource">དེར་ནི་ཡང་དག་དགོངས་པར་གྱུར། །</s>
  </p>
  <p id="8043">
    <s id="8043:1" flag="alternateSource"><ref folio="F.312.b"/>ཐུབ་པའི་ཐུབ་པ་ཁོ་ན་ནི། །སེམས་ཀྱིས་དེ་ལྟར་བསམ་པར་གྱུར། །</s>
  </p>
  <p id="8044">
    <s id="8044:1" flag="alternateSource">ལྷ་ཡི་མིག་གིས་འཇིག་རྟེན་ལ། །འཇིག་རྟེན་མ་ལུས་ལྟ་བར་བྱེད། །</s>
  </p>
  <p id="8045">
    <s id="8045:1" flag="alternateSource">འོག་མིན་དེ་བཞིན་འཇིག་རྟེན་མཐའ། །སྲིད་རྩེའི་འཇིག་རྟེན་ཁམས་ཀྱི་བར། །འཇིག་རྟེན་མ་ལུས་ཐམས་ཅད་དང་། །སྟོང་ཆེན་སྲེད་པ་ལས་བྱུང་བ། །</s>
    <s id="8045:2">ཉན་ཐོས་སྤྱོད་ཡུལ་ཇི་ཙམ་པར། །ལྷ་ཡི་མིག་གིས་བལྟ་བྱས་ན</s>
  </p>
  <p id="8046">
    <s id="8046:1" flag="alternateSource">མྱ་ངན་འདས་གཟིམས་ཞི་བ་དང་། །བསིལ་བར་གྱུར་ཅིང་ནད་མེད་པ། །རྫུ་འཕྲུལ་ཆེན་པོ་ལྷ་ཚོགས་ཀྱིས། །</s>
    <s id="8046:2">ཀུན་ནས་ཡོངས་སུ་བསྐོར་བ་དང་། །མི་དང་མི་ཡི་བདག་པོ་དང་། །ལྷ་མིན་གནོད་སྦྱིན་སྲིན་པོ་དང་། །འབྱུང་པོའི་ཚོགས་ནི་ཐམས་ཅད་དང་། །བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="8047">
    <s id="8047:1" flag="alternateSource">གྲགས་ཆེན་ཉན་ཐོས་ཆེན་པོ་ཡང་། །ཤེས་རབ་གཙོར་ནི་གྱུར་པ་དང་། །འདོད་ཆགས་བཅས་དང་འདོད་ཆགས་བྲལ། །</s>
  </p>
  <p id="8048">
    <s id="8048:1" flag="alternateSource">ལྷ་དང་བཅས་པའི་མི་རྣམས་ཀྱིས། །དཔའ་བོ་ཤིང་ལ་བཏེག་པ་ནི། །སངས་རྒྱས་ཉི་མའི་རིགས་ལས་བྱུང་། །</s>
  </p>
  <p id="8049">
    <s id="8049:1" flag="alternateSource">དེ་བཞིན་ལྷ་ཡི་ལྷར་གྱུར་གཙོ། །ཐུབ་པ་དམ་པའི་མངའ་བདག་ནི། །ས་བདག་གླིང་ལ་གནས་རྣམས་ཀྱིས། །</s>
    <s id="8049:2">ཀུན་ནས་ཡོངས་སུ་བསྐོར་གྱུར་ནས། །</s>
  </p>
  <p id="8050">
    <s id="8050:1" flag="alternateSource">མི་ཡི་དབང་མཆོག་གྱད་དག་གིས། །ལག་ན་རྩྭ་སྒྲོན་ཡང་དག་ཐོགས། །</s>
  </p>
  <p id="8051">
    <s id="8051:1" flag="alternateSource">དེ་དག་མེ་སྦར་མི་ནུས་པར། །ལྷ་རྣམས་ཀྱིས་ནི་བཟློག་འགྱུར་ཞེས། །དགེ་སློང་མ་འགགས་པ་ཡང་ནི། །བརྟུལ་ཞུགས་ཅན་གྱིས་དེ་སྐད་སྨྲས། །</s>
  </p>
  <p id="8052">
    <s id="8052:1" flag="alternateSource">འཆི་མས་བརྣངས་ཤིང་སྨྲེ་སྔགས་འདོན། །</s>
  </p>
  <p id="8053">
    <s id="8053:1" flag="alternateSource">ས་རྣམས་སྒྲ་ནི་ཆེན་པོས་གང་། །ཧ་ཧ་ཞེས་བྱའི་སྒྲ་ཉིད་དང་། །རྔ་བོ་ཆེ་ཡི་སྒྲ་ཡང་ཐོས། །</s>
  </p>
  <p id="8054">
    <s id="8054:1" flag="alternateSource">ལྷ་དང་དྲང་སྲོང་ཚོགས་ཀྱིས་ཁྱབ། །</s>
  </p>
  <p id="8055">
    <s id="8055:1" flag="alternateSource">ལྷ་ཡི་བུ་མོའི་ཚོགས་ཀྱིས་བསྟོད། །</s>
  </p>
  <p id="8056">
    <s id="8056:1" flag="alternateSource">གྲུབ་པ་རིག་འཛིན་ཀླུ་དང་ནི། །མི་འམ་ཅི་ཀླུ་རྒྱ་ཆེ་བ། །</s>
    <s id="8056:2">སྙན་པའི་སྒྲ་ནི་སྒྲོགས་པར་བྱེད། །</s>
  </p>
  <p id="8057">
    <s id="8057:1" flag="alternateSource">བྱ་ཡི་སྐད་ནི་དགེ་བ་དང་། །ཡིད་འོང་སྣ་ཚོགས་རོལ་མོ་དང་། །ལྷ་དང་མི་ཡིས་རྗེད་པ་དང་། །</s>
    <s id="8057:2">ལྷ་ཡི་བུ་མོའི་ཚོགས་ཀྱིས་གང་། །གྲུབ་པ་རིག་འཛིན་དག་དང་ལྡན། །</s>
  </p>
  <p id="8058">
    <s id="8058:1" flag="alternateSource">དེ་ཚེ་སཱ་ལའི་ནགས་དག་ཏུ། །རྣལ་འབྱོར་དག་གིས་ཀུན་ཏུ་ཁྱབ། །</s>
  </p>
  <p id="8059">
    <s id="8059:1" flag="alternateSource">ཐུབ་མཆོག་གཟིམས་མལ་དམ་པ་ནི། །ཀུན་ནས་ཡོངས་སུ་བསྐོར་བར་མཐོང་། །</s>
  </p>
  <p id="8060">
    <s id="8060:1" flag="alternateSource">རྫུ་འཕྲུལ་ཆེན་<ref folio="F.313.a"/>པོ་མྱ་ངན་བྲལ། །</s>
  </p>
  <p id="8061">
    <s id="8061:1" flag="alternateSource">དེ་ནས་དབུགས་འབྱིན་མྱ་ངན་བཅས། །</s>
  </p>
  <p id="8062">
    <s id="8062:1" flag="alternateSource">དེ་ཚེ་བྲམ་ཟེ་འོད་སྲུང་ནི། །མཆི་མའི་ཐིགས་པའང་རབ་ཏུ་འདོན། །</s>
  </p>
  <p id="8063">
    <s id="8063:1" flag="alternateSource">ང་ཡི་ཉན་ཐོས་མཆོག་གྱུར་པ། །དེ་ཚེ་ས་ཡི་སྟེང་དུ་འགྱེལ། །ཚིག་ཀྱང་མྱུར་དུ་བརྗོད་པ་ནི། །</s>
    <s id="8063:2">ཀྱེ་མའོ་དཀའ་བ་རབ་ཏུ་བྱུང་། །</s>
  </p>
  <p id="8064">
    <s id="8064:1" flag="alternateSource">གང་དུ་སངས་རྒྱས་ཞེས་བྱ་བ། །ཟག་མེད་མྱ་ངན་འདས་གྱུར་ཏམ། །</s>
    <s id="8064:2">མི་རྟག་སྡུག་བསྔལ་སྟོང་པ་ཞེས། །དེ་ཉིད་ཀྱིས་ནི་འདིར་གསུངས་པ། །སྐྱེ་བ་གཞན་གྱི་རྗེས་འགྲོ་བ། །བདག་གིས་སྟོན་པའི་སྐུ་མི་མཐོང་། །</s>
  </p>
  <p id="8065">
    <s id="8065:1" flag="alternateSource">དེ་ནས་ལངས་ནས་མྱུར་དུ་ནི། །མ་ག་དྷཱ་ཡི་རྒྱལ་པོར་སོང་། །</s>
  </p>
  <p id="8066">
    <s id="8066:1" flag="alternateSource">སྡུག་བསྔལ་ཉམ་ཐག་མ་སྐྱེས་དགྲ། །ཕ་ཡི་མྱ་ངན་གྱིས་ནོན་པའི། །</s>
    <s id="8066:2">དེ་ཚེ་དེ་ཡི་ཕུག་འོངས་ནས། །</s>
  </p>
  <p id="8067">
    <s id="8067:1" flag="alternateSource">མི་ཡི་བདག་པོ་དེ་ལ་སྨྲས། །</s>
  </p>
  <p id="8068">
    <s id="8068:1" flag="alternateSource">རྐང་གཉིས་དམ་པ་རྫོགས་སངས་རྒྱས། །རྒྱལ་པོ་ཆེན་པོ་མྱ་ངན་འདས། །</s>
  </p>
  <p id="8069">
    <s id="8069:1" flag="alternateSource">བཞོན་པ་མྱུར་དུ་སྦྱོར་མཛོད་དང་། །ང་ནི་སྟོན་པའི་དྲུང་འགྲོ་བ། །</s>
    <s id="8069:2">སཱ་ལར་གཟིམས་མལ་བཞུགས་པ་ནི། །ནད་མེད་སེམས་དང་རྣམ་པར་བྲལ། །</s>
  </p>
  <p id="8070">
    <s id="8070:1" flag="alternateSource">བསྟན་པ་ཐམས་ཅད་ལས་འདས་ཤིང་། །སྐུ་ཡི་དམ་པ་ལོངས་སྤྱོད་རྫོགས། །</s>
  </p>
  <p id="8071">
    <s id="8071:1" flag="alternateSource">མ་རུངས་དེ་ཚིག་ཐོས་ནས་ནི། །རྒྱལ་པོ་དེ་ཡང་སྡུག་བསྔལ་ཞིང་། །</s>
    <s id="8071:2">ཉམ་ཐག་སྨྲེ་བར་གྱུར་པ་ཡི། །དེ་ཚེ་ཚིག་ནི་རྒྱལ་པོ་འདོན། །</s>
  </p>
  <p id="8072">
    <s id="8072:1" flag="alternateSource">སྟོན་པ་དང་ནི་ཕ་དག་དང་། །གཉི་ག་ལས་ཀྱང་བདག་ཉམས་གྱུར། །</s>
  </p>
  <p id="8073">
    <s id="8073:1" flag="alternateSource">གཉེན་རྣམས་ཀུན་གྱིས་སྤངས་པ་སྟེ། །</s>
  </p>
  <p id="8074">
    <s id="8074:1" flag="alternateSource">དེ་ཚེ་སྐྱེ་བོ་ཡིད་ཆེས་མེད། །</s>
  </p>
  <p id="8075">
    <s id="8075:1" flag="alternateSource">དམྱལ་བ་མི་བཟད་ལྟུང་འགྱུར་ན། །</s>
  </p>
  <p id="8076">
    <s id="8076:1" flag="alternateSource">བདག་ནི་སུ་ཡི་སྐྱབས་ལ་བརྟེན། །</s>
  </p>
  <p id="8077">
    <s id="8077:1" flag="alternateSource">ཉན་ཐོས་སྟོན་པའི་མཆོག་གྱུར་པ། །དཔའ་བོ་ཆེན་པོ་སྐྱབས་མཛོད་ཅིག །</s>
  </p>
  <p id="8078">
    <s id="8078:1" flag="alternateSource">ཉན་ཐོས་ཆེན་པོ་གཟི་བརྗིད་ཆེ། །</s>
  </p>
  <p id="8079">
    <s id="8079:1" flag="alternateSource">བདག་གི་འཚོ་བ་འདི་ན་མེད། །</s>
  </p>
  <p id="8080">
    <s id="8080:1" flag="alternateSource">མ་ག་དྷཱ་ཡི་མི་ཡི་བདག །དེ་ནས་དེ་སྐད་སྨྲས་པ་དང་། །ཉན་ཐོས་མཆོག་གི་རྐང་གཉིས་ལ། །དེ་ཡི་མོད་ལ་སྤྱི་བོས་གཏུགས། །</s>
  </p>
  <p id="8081">
    <s id="8081:1" flag="alternateSource">དེར་ནི་སེམས་མེད་བརྒྱལ་གྱུར་པ། །དེ་ཡི་ཚེ་ན་གཞོན་ནུ་ནི། །</s>
    <s id="8081:2">རྫུ་འཕྲུལ་ཆེན་པོ་འཇམ་པའི་དབྱངས། །དབུགས་འབྱིན་པ་ནི་བྱེད་པར་འགྱུར། །</s>
  </p>
  <p id="8082">
    <s id="8082:1" flag="alternateSource">སེམས་ཅན་རྗེས་སུ་གཟུང་འདོད་པས། །འཇིག་རྟེན་ཀུན་ཏུ་རྒྱུ་བར་གྱིས། །</s>
    <s id="8082:2">གང་ཚེ་སཱ་ལའི་ནགས་སུ་ནི། །ང་ལུས་ཤིང་གི་སྟེང་བཞག་པ། །</s>
    <s id="8082:3">བྱང་ཆུབ་<ref folio="F.313.b"/>སེམས་དཔའི་ཚོགས་བསྐོར་ནས</s>
  </p>
  <p id="8083">
    <s id="8083:1" flag="alternateSource">དེ་ཚེ་ཁྱོད་ནི་འདུག་པར་འགྱུར། །</s>
  </p>
  <p id="8084">
    <s id="8084:1" flag="alternateSource">གང་ཕྱིར་ང་ལུས་མཆོད་པའི་ཕྱིར། །ས་སྟེང་འདིར་ནི་ཁྱོད་ཀྱིས་བྱས། །</s>
  </p>
  <p id="8085">
    <s id="8085:1" flag="alternateSource">འཇིག་རྟེན་ཀུན་ཏུ་བལྟས་ནས་ནི། །སུ་ཞིག་སྡུག་བསྔལ་གང་ལས་དྲང་། །</s>
  </p>
  <p id="8086">
    <s id="8086:1" flag="alternateSource">གཞོན་ནུ་ཟབ་པའི་བློ་ལྡན་པ། །དེ་ལྟར་ས་ལ་འགྱེལ་བར་གྱུར། །</s>
  </p>
  <p id="8087">
    <s id="8087:1" flag="alternateSource">འཇམ་དཔལ་གྱིས་ནི་དེ་ཡི་ཚེ། །ས་བདག་དེ་ནི་སྡུག་བསྔལ་བ། །</s>
    <s id="8087:2">དེར་གནས་པ་ལ་ཁྱོད་ཀྱིས་ནི། །ཁྱོད་ཉིད་ཀྱིས་ནི་དེ་འདུལ་འགྱུར། །</s>
  </p>
  <p id="8088">
    <s id="8088:1" flag="alternateSource">བྱང་ཆུབ་སེམས་དཔས་རྟོགས་འགྱུར་གྱིས། །ལྷ་དང་དྲང་སྲོང་རྣམས་དང་ནི། །ཉན་ཐོས་རང་རྒྱལ་གཞན་དག་དང་། །རྫུ་འཕྲུལ་ཆེན་པོས་མི་ནུས་སོ། །</s>
  </p>
  <p id="8089">
    <s id="8089:1" flag="alternateSource">འཇམ་པའི་དབྱངས་ཀྱིས་མི་བདག་ནི། །རྨི་ལམ་གནས་པ་བཞིན་དུ་མཐོང་། །</s>
  </p>
  <p id="8090">
    <s id="8090:1" flag="alternateSource">ཁྱོད་ཀྱི་རྫུ་འཕྲུལ་བྱིན་རླབས་ཀྱིས། །རྒྱལ་པོ་མྱ་ངན་གྱིས་བརྒྱལ་དེས། །</s>
  </p>
  <p id="8091">
    <s id="8091:1" flag="alternateSource">དེ་ཚེ་དེ་ནི་རྨི་ལམ་དུ། །མངོན་སུམ་བྱིས་པ་ལྟ་བུར་མཐོང་། །</s>
  </p>
  <p id="8092">
    <s id="8092:1" flag="alternateSource">རྫུ་འཕྲུལ་ཆེན་པོ་འཇམ་པའི་དབྱངས། །གཞོན་ནུ་བདག་ཉིད་སྣ་ཚོགས་པ། །</s>
    <s id="8092:2">དེ་བཞིན་ཆོས་ནི་རྣམ་པར་འཕྲུལ། །</s>
  </p>
  <p id="8093">
    <s id="8093:1" flag="alternateSource">བྱང་ཆུབ་སེམས་དཔའ་བྱིས་པའི་གཟུགས། །སྣ་ཚོགས་རྫུ་འཕྲུལ་བསམ་མི་ཁྱབ། །</s>
  </p>
  <p id="8094">
    <s id="8094:1" flag="alternateSource">འཇམ་དཔལ་གྱིས་བསྟན་སེམས་དང་བྱས། །</s>
  </p>
  <p id="8095">
    <s id="8095:1" flag="alternateSource">རྒྱལ་པོ་མནར་མེད་འགྲོ་བ་ལས། །མྱུར་དུ་དེ་ལས་ལྡང་བར་འགྱུར། །</s>
  </p>
  <p id="8096">
    <s id="8096:1" flag="alternateSource">རྣམ་པ་སྣ་ཚོགས་ལས་དང་ནི། །ངན་སོང་མཐོ་རིས་བཟང་པོ་དང་། །</s>
    <s id="8096:2">འགྲོ་བ་བདག་ཉིད་ཆེ་ཡོན་ཏན། །ཉན་ཐོས་ཐམས་ཅད་རྣམ་སྤངས་པ། །</s>
    <s id="8096:3">དེ་ནས་རྒྱ་ཆེར་བྱས་པ་ནི། །མདོ་སྡེ་འགྱོད་པ་སེལ་བ་སྟེ། །</s>
  </p>
  <p id="8097">
    <s id="8097:1" flag="alternateSource">རྒྱལ་པོ་མ་སྐྱེས་དགྲ་ཡི་ནི། །ཤིན་ཏུ་རྒྱ་ཆེར་གསལ་བའོ། །</s>
  </p>
  <p id="8098">
    <s id="8098:1" flag="alternateSource">རྒྱ་ཆེ་དོན་གྱིས་བརྒྱན་པ་ཡི། །མདོར་བསྡུས་ནས་ནི་འདི་གསུངས་སོ། །</s>
  </p>
  <p id="8099">
    <s id="8099:1" flag="alternateSource">དང་པོ་བར་མ་ཐ་མ་ཡི། །སངས་རྒྱས་ཀུན་གྱི་གསུང་དག་ནི། །སེམས་ཅན་ཀུན་ལ་ཕན་པའི་ཕྱིར། །ཆོ་ག་རྒྱ་ཆེར་གསུངས་པ་ཡིན། །</s>
  </p>
  <p id="8100">
    <s id="8100:1" flag="alternateSource">དེ་ནས་འཇམ་དཔལ་དུས་ཀུན་ཏུ། །གཞོན་ནུ་ཁྱོད་ནི་དེ་ཡི་ཚེ། །སྡིག་པའི་ལས་ལ་རྗེས་འཇུག་པའི། །ས་བདག་རྣམས་ནི་འདུལ་བར་འགྱུར། །</s>
  </p>
  <p id="8101">
    <s id="8101:1" flag="alternateSource">ཁྱོད་ནི་རྫུ་འཕྲུལ་བསམ་མི་ཁྱབ། །</s>
  </p>
  <p id="8102">
    <s id="8102:1" flag="alternateSource">གདུལ་བྱ་དག་ཀྱང་བསམ་མི་ཁྱབ། །</s>
  </p>
  <p id="8103">
    <s id="8103:1" flag="alternateSource">འབྱུང་པོའི་ཚོགས་རྣམས་མ་ལུས་པ། །ཁྱོད་ནི་འདུལ་བྱེད་ཉིད་དུ་འགྱུར། །</s>
  </p>
  <p id="8104">
    <s id="8104:1" flag="alternateSource">སངས་རྒྱས་དཔའ་བོས་དེ་གསུངས་<ref folio="F.314.a"/>ནས། །</s>
  </p>
  <p id="8105">
    <s id="8105:1" flag="alternateSource">འོད་ཆེན་ལྡན་པ་འཇམ་དབྱངས་ལ། །གནས་གཙང་སྟེང་བཞུགས་དེ་ཚེ་གཟིགས། །</s>
  </p>
  <p id="8106">
    <s id="8106:1" flag="alternateSource">རྐང་གཉིས་དམ་པ་རྫོགས་སངས་རྒྱས། །སྨྲ་བའི་མཆོག་གིས་དེ་ལ་གསུངས། །</s>
  </p>
  <p id="8107">
    <s id="8107:1" flag="alternateSource">བསྐལ་པ་མང་པོ་འདས་པ་ན། །</s>
  </p>
  <p id="8108">
    <s id="8108:1" flag="alternateSource">ཁྱོད་ནི་རྫོགས་སངས་རྒྱས་པར་འགྱུར། །</s>
  </p>
  <p id="8109">
    <s id="8109:1" flag="alternateSource">གྲངས་ཀྱིས་མཉམ་མེད་བསམ་མི་ཁྱབ། །</s>
  </p>
  <p id="8110">
    <s id="8110:1" flag="alternateSource">མི་ཡིས་གྲངས་དང་མཉམ་མེད་པར། །འཇམ་པའི་རྒྱལ་མཚན་ཞེས་བྱ་བ། །སངས་རྒྱས་འཇིག་རྟེན་འབྱུང་བར་འགྱུར། །</s>
  </p>
  <p id="8111">
    <s id="8111:1" flag="alternateSource">རྟག་ཏུ་ཡང་ནི་མཐར་གྱིས་ཀྱང་། །སངས་རྒྱས་མཛད་པ་དེ་ཚེ་བྱེད། །</s>
  </p>
  <p id="8112">
    <s id="8112:1" flag="alternateSource">སེམས་ཅན་མང་པོ་རྣམ་བཀྲོལ་ནས། །</s>
  </p>
  <p id="8113">
    <s id="8113:1" flag="alternateSource">མྱ་ངན་འདས་པ་ཉིད་དུ་འགྱུར། །</s>
  </p>
  <p id="8114">
    <s id="8114:1" flag="alternateSource">གཞོན་ནུའི་གཟུགས་ཅན་རྫུ་འཕྲུལ་ཆེ། །</s>
  </p>
  <p id="8115">
    <s id="8115:1" flag="alternateSource">གཞོན་ནུ་ལ་ནི་དེ་གསུངས་ནས། །</s>
  </p>
  <p id="8116">
    <s id="8116:1" flag="alternateSource">བརྩེ་བས་བརླན་པའི་སེམས་ཀྱིས་ནི། །ཡུན་རིང་དབུགས་ཕྱུང་རྣམ་པར་སྐྱོ། །</s>
  </p>
  <p id="8117">
    <s id="8117:1" flag="alternateSource">ཡུན་རིང་རྫོགས་སངས་རྒྱས་བལྟས་ནས། །</s>
  </p>
  <p id="8118">
    <s id="8118:1" flag="alternateSource">མཆི་མའི་ཐིགས་པའང་རྣམ་འཛག་ཅིང་། །ཐལ་མོ་སྦྱར་དང་བཅས་ནས་ནི། །དེ་ནས་ཀྱང་ནི་འདུག་པར་གྱུར། །</s>
  </p>
  <p id="8119">
    <s id="8119:1" flag="alternateSource">དེ་ནས་དེ་ནི་ས་གནས་པ། །མི་ཡི་དམ་པ་མ་སྐྱེས་དགྲས། །རྨད་བྱུང་འོད་སྲུང་ཆེན་པོ་ནི། །བྲམ་ཟེ་ལ་ནི་མགོས་བཏུད་ནས། །</s>
  </p>
  <p id="8120">
    <s id="8120:1" flag="alternateSource">དྲན་པ་རྙེད་ཅིང་སེམས་སད་ནས། །</s>
  </p>
  <p id="8121">
    <s id="8121:1" flag="alternateSource">རྐང་གཉིས་སྐྱིལ་ཀྲུང་བཅས་ནས་འདུག །</s>
  </p>
  <p id="8122">
    <s id="8122:1" flag="alternateSource">དེ་ནས་ཡུན་རིང་དབུགས་ཕྱུང་ལ། །དོན་ནི་རྒྱ་ཆེར་ངེས་བསྟན་བྱས། །</s>
  </p>
  <p id="8123">
    <s id="8123:1" flag="alternateSource">དབང་ཕྱུག་ཆེན་པོ་མ་སྐྱེས་དགྲ། །རྒྱལ་པོའི་བུ་ནི་འདུག་པར་གྱུར། །</s>
  </p>
  <p id="8124">
    <s id="8124:1" flag="alternateSource">དེ་ནས་འོད་སྲུང་ཆེས་སྨྲས་པ། །ང་ནི་སྤུར་སྦྱོང་གནས་སུ་འགྲོ། །</s>
  </p>
  <p id="8125">
    <s id="8125:1" flag="alternateSource">མི་རྣམས་ལ་ནི་ཕན་ཕྱིར་དང་། །མཆོད་རྟེན་གཟུགས་གནས་མཆོད་དོན་དུའོ། །</s>
    <s id="8125:2">ཉན་ཐོས་མཆོག་ནི་གནས་དེ་</s>
  </p>
  <p id="8126">
    <s id="8126:1" flag="alternateSource">རུ། །རྫུ་འཕྲུལ་ཉིད་ཀྱིས་ཉེ་བར་ལྷགས། །དེ་དང་འབྲེལ་བར་སེམས་སྐྱེ་བ། །</s>
    <s id="8126:2">བདག་གི་རྫུ་འཕྲུལ་རིགས་པ་མིན། །</s>
  </p>
  <p id="8127">
    <s id="8127:1" flag="alternateSource">མཆོད་རྟེན་ཆེན་པོ་མཐོང་བར་ནི། །རྐང་གཉིས་བདག་ནི་འགྲོ་བར་འཚལ། །</s>
  </p>
  <p id="8128">
    <s id="8128:1" flag="alternateSource">དེ་ནས་ལམ་གྱི་བར་འདུག་ནས། །</s>
  </p>
  <p id="8129">
    <s id="8129:1" flag="alternateSource">འཁོར་བའི་སྟེགས་ནི་རབ་ཏུ་བསྟན། །</s>
  </p>
  <p id="8130">
    <s id="8130:1" flag="alternateSource">ཇི་ཙམ་དེ་ནས་འོངས་གྱུར་པ། །དགེ་འདུན་ཀུན་དགའ་རར་གནས་པའི། །དགེ་སློང་རྒན་ཞུགས་གསར་བུ་ནི། །སྡིག་པ་ཉིད་ཀྱིས་རྣམ་རྨོངས་པས། །</s>
    <s id="8130:2">མཐོང་ནས་རྒན་ཞུགས་རྣམས་འཁྲུགས་ཏེ། །</s>
  </p>
  <p id="8131">
    <s id="8131:1" flag="alternateSource">གང་ཕྱིར་དེ་དང་ཉེ་བར་<ref folio="F.314.b"/>འོངས། །</s>
  </p>
  <p id="8132">
    <s id="8132:1" flag="alternateSource">གྲགས་པ་ཆེ་ཞིང་སྐལ་བ་ཆེ། །</s>
  </p>
  <p id="8133">
    <s id="8133:1" flag="alternateSource">སེམས་ཅན་དག་པ་རིམས་ནད་མེད། །</s>
  </p>
  <p id="8134">
    <s id="8134:1" flag="alternateSource">བྲམ་ཟེ་དེ་ཡི་དྲུང་ལྷགས་ནས། །</s>
  </p>
  <p id="8135">
    <s id="8135:1" flag="alternateSource">དེ་ཚེ་རྐང་གཉིས་ཕྱག་བྱས་ནས། །</s>
  </p>
  <p id="8136">
    <s id="8136:1" flag="alternateSource">དེ་ལ་སྨྲས་པ་སྐལ་བ་ཆེ། །</s>
  </p>
  <p id="8137">
    <s id="8137:1" flag="alternateSource">ལེགས་འོངས་ཁྱོད་ནི་ཅི་ཕྱིར་བྱོན། །</s>
  </p>
  <p id="8138">
    <s id="8138:1" flag="alternateSource">མྱུར་དུ་ཁྱོད་ནི་གང་དུ་འགྲོ། །</s>
  </p>
  <p id="8139">
    <s id="8139:1" flag="alternateSource">ཡིད་བྱུང་ཅི་ཕྱིར་རབ་ཏུ་འདུག ། </s>
  </p>
  <p id="8140">
    <s id="8140:1" flag="alternateSource">དེ་སྨྲས་ཁྲོ་ལྡན་བྱིས་པ་ལ། །ཚེ་ལྡན་ཁྱོད་ཀྱིས་མ་ཐོས་སམ། །</s>
    <s id="8140:2">རྐང་གཉིས་དམ་པ་རྫོགས་སངས་རྒྱས། །འཇིག་རྟེན་ཀུན་གྱི་སྟོན་པ་ནི། །སངས་རྒྱས་བདག་གི་ཕ་ཞེས་སྨྲ། །</s>
  </p>
  <p id="8141">
    <s id="8141:1" flag="alternateSource">མར་མེ་འབར་བཞིན་མྱ་ངན་འདས། །</s>
  </p>
  <p id="8142">
    <s id="8142:1" flag="alternateSource">དཔའ་བོ་ཆེན་པོ་ནུབ་པར་གྱུར། །</s>
  </p>
  <p id="8143">
    <s id="8143:1" flag="alternateSource">ས་ཡི་སྟེང་ནི་སྟོངས་པར་གྱུར། །</s>
  </p>
  <p id="8144">
    <s id="8144:1" flag="alternateSource">དེ་བཞིན་འཇིག་རྟེན་མ་ལུས་སྟོངས། །</s>
  </p>
  <p id="8145">
    <s id="8145:1" flag="alternateSource">བདག་གི་ཕྱོགས་རྣམས་ཀུན་སྟོངས་གྱུར། །</s>
  </p>
  <p id="8146">
    <s id="8146:1" flag="alternateSource">བྱིས་དེ་ཕྱིན་ཅི་ལོག་སེམས་ཀྱིས། །དེར་ནི་རྒན་ཞུགས་རབ་དགའ་ནས། །</s>
  </p>
  <p id="8147">
    <s id="8147:1" flag="alternateSource">རབ་རྒོད་ཚིག་ཏུ་སྨྲས་པ་ནི། །རབ་ཏུ་རིང་དེ་འདས་གྱུར་ཏམ། །ཕྱག་རིང་ལུས་ནི་ཆེ་བ་དང་། །མགོ་ནི་གདུགས་ཀྱི་རྣམ་པ་འདྲ། །</s>
  </p>
  <p id="8148">
    <s id="8148:1" flag="alternateSource">བདག་ཅག་རྣམས་ཀྱི་གཙོ་བོ་མཆོག །བསླབ་དང་བསླབ་མིན་རྗེས་སུ་སྟོན། །</s>
  </p>
  <p id="8149">
    <s id="8149:1" flag="alternateSource">ད་ལྟར་དེ་ནི་མྱ་ངན་འདས། །</s>
  </p>
  <p id="8150">
    <s id="8150:1" flag="alternateSource">ཅི་འདོད་བཞིན་དུ་བདག་ཅག་སྤྱོད། །</s>
  </p>
  <p id="8151">
    <s id="8151:1" flag="alternateSource">རྒན་ཞུགས་ཀྱིས་ནི་དེ་སྨྲས་ནས། །</s>
  </p>
  <p id="8152">
    <s id="8152:1" flag="alternateSource">རྫུ་འཕྲུལ་ཆེན་པོ་རབ་འཁྲུགས་ནས། །</s>
  </p>
  <p id="8153">
    <s id="8153:1" flag="alternateSource">གདོང་ལ་ཁྲོ་གཉེར་བྱས་ནས་ནི། །ཡི་གེ་ཧཱུྃ་ནི་རབ་ཏུ་སྦྱར། །</s>
  </p>
  <p id="8154">
    <s id="8154:1" flag="alternateSource">སྡོམ་བརྩོན་བག་ཆགས་བསླང་ནས་ནི། །བྲམ་ཟེ་དེ་མོད་རབ་འཁྲུགས་ནས། །</s>
  </p>
  <p id="8155">
    <s id="8155:1" flag="alternateSource">རྐང་པའི་མཐེ་བོས་དེ་མ་ཐག །</s>
  </p>
  <p id="8156">
    <s id="8156:1" flag="alternateSource">ས་ཡི་སྟེང་དུ་རབ་བསྣུན་པས། །ས་རྣམས་དང་ནི་རི་རབ་ཀྱང་། །རབ་ཏུ་འགུལ་བར་གྱུར་པ་དང་། །</s>
    <s id="8156:2">རྒྱ་མཚོ་རྣམས་དང་ཤིང་རྣམས་དང་། །རི་རབ་ཀུན་ཀྱང་འཁྲུགས་པར་གྱུར། །</s>
  </p>
  <p id="8157">
    <s id="8157:1" flag="alternateSource">ཀླུ་རྒྱལ་དང་ནི་ལྷ་རྣམས་དང་། །རི་སུལ་ཕུག་ཀྱང་རྣམ་པར་འགྱེལ། །</s>
    <s id="8157:2">ཟླ་བ་དང་ནི་ཉི་མ་དང་། །ས་སྟེང་དེ་ཚེ་སྣང་བ་ཉམས། །</s>
  </p>
  <p id="8158">
    <s id="8158:1" flag="alternateSource">རླུང་ཡང་རྒྱུ་བ་མེད་པར་གནས། །</s>
  </p>
  <p id="8159">
    <s id="8159:1" flag="alternateSource">སྐར་མདའ་དག་ཀྱང་ས་ལ་ལྟུང་། །</s>
  </p>
  <p id="8160">
    <s id="8160:1" flag="alternateSource">དེ་ནས་དེ་ནི་སྔགས་ཞེས་བརྗོད། །</s>
  </p>
  <p id="8161">
    <s id="8161:1" flag="alternateSource">ཉན་ཐོས་རྣམས་ཀྱི་རིགས་ལས་བྱུང་། །</s>
  </p>
  <p id="8162">
    <s id="8162:1" flag="alternateSource">ཡི་གེ་ཧཱུྃ་དེ་ཡི་གེ་གཅིག །ལས་རྣམས་མ་ལུས་བྱེད་ཅིང་དགེ། །</s>
  </p>
  <p id="8163">
    <s id="8163:1" flag="alternateSource">སྔགས་ཀྱི་རྒྱལ་པོ་བཟླས་ཙམ་གྱིས། །འདི་ནི་བཟླས་པ་ཙམ་གྱིས་བྱེད། །</s>
  </p>
  <p id="8164">
    <s id="8164:1" flag="alternateSource">འགྲོ་དང་གནས་པའི་དུག་དང་ནི། །དེ་བཞིན་དགྲ་ཀུན་རེངས་པར་བྱེད། །</s>
  </p>
  <p id="8165">
    <s id="8165:1" flag="alternateSource"><ref folio="F.315.a"/>སེམས་ཅན་གདུག་པ་ཐམས་ཅད་ལ། །བཟླས་པ་ཙམ་གྱིས་རེངས་པར་བྱེད། །</s>
  </p>
  <p id="8166">
    <s id="8166:1" flag="alternateSource">རྣམ་པ་སྣ་ཚོགས་ལས་བྱེད་ཅིང་། །ཁྱད་པར་དུ་ཡང་གཞན་ཉིད་བྱེད། །</s>
  </p>
  <p id="8167">
    <s id="8167:1" flag="alternateSource">རྒན་ཞུགས་ཚིག་ཀྱལ་རབ་སྨྲས་པ། །དེར་ནི་མི་སྨྲར་མཐུར་བལྟས་འདུག །</s>
  </p>
  <p id="8168">
    <s id="8168:1" flag="alternateSource">དེ་ཡི་རྫུ་འཕྲུལ་ལ་དད་ནས། །</s>
  </p>
  <p id="8169">
    <s id="8169:1" flag="alternateSource">དེ་ཡི་མོད་ལ་རྣམ་པར་བཏུལ། །དེ་ཚེ་ཉན་ཐོས་མཆོག་གི་ནི། །གདུང་སྦྱོང་ཤིང་གི་དྲུང་དུ་ཁྱེར། །</s>
  </p>
  <p id="8170">
    <s id="8170:1" flag="alternateSource">རྫུ་འཕྲུལ་ཆེན་པོ་འདོད་ཆགས་བྲལ། །</s>
  </p>
  <p id="8171">
    <s id="8171:1" flag="alternateSource">དགེ་སློང་དེ་ནི་རྐང་གིས་སོང་། །</s>
  </p>
  <p id="8172">
    <s id="8172:1" flag="alternateSource">དེར་སོང་དེས་ནི་ཐུབ་པའི་སྐུ། །ཤིང་ལ་ཡོད་པར་རབ་ཏུ་མཐོང་། །</s>
  </p>
  <p id="8173">
    <s id="8173:1" flag="alternateSource">ལྷ་ཡི་ཚོགས་ནི་དུ་མས་ཀྱང་། །མཆོད་པ་ཆེན་པོ་བྱེད་པ་དང་། །</s>
    <s id="8173:2">གཽ་ཏ་མ་ནི་ཐུབ་པ་ཡི། །སྐུ་ནི་ཤིང་གི་སྟེང་བཞག་མཐོང་། །</s>
  </p>
  <p id="8174">
    <s id="8174:1" flag="alternateSource">འོད་སྲུང་ཆེན་པོ་རྨད་བྱུང་བ། །སྐལ་བ་ཆེན་པོ་དེ་མཐོང་ནས། །</s>
  </p>
  <p id="8175">
    <s id="8175:1" flag="alternateSource">རྫུ་འཕྲུལ་ཆེན་པོས་དགེ་སློང་རྣམས། །ཐམས་ཅད་སྨྲེ་སྔགས་འདོན་པར་བྱེད། །</s>
  </p>
  <p id="8176">
    <s id="8176:1" flag="alternateSource">ལྷ་དང་འབྱུང་པོའི་ཚོགས་ཀུན་ནི། །ཧ་ཧའི་རྣམ་པ་རབ་འདོན་ཅིང་། །དེ་ལྟར་མྱ་ངན་སྐྱེས་པ་ཡི། །ཉམ་ཐག་སྒྲ་ནི་ཤིན་ཏུ་ཆེ། །</s>
  </p>
  <p id="8177">
    <s id="8177:1" flag="alternateSource">རྫུ་འཕྲུལ་ཆེན་པོ་ལྷ་དང་ཀླུ། །དེ་ནས་ཀུན་གྱིས་རབ་བསུ་ནས། །</s>
  </p>
  <p id="8178">
    <s id="8178:1" flag="alternateSource">རྐང་གཉིས་མཆོག་ལ་ཕྱག་བྱོས་ཞེས། །སྐལ་བ་ཆེ་ལའང་རབ་ཏུ་སྨྲས། །</s>
  </p>
  <p id="8179">
    <s id="8179:1" flag="alternateSource">ལྷ་ཚོགས་མི་དང་བཅས་པ་དང་། །</s>
    <s id="8179:2">འབྱུང་པོ་ཀུན་གྱི་ཚོགས་དག་དང་། །མི་བདག་དྲང་སྲོང་གནོད་སྦྱིན་དག །</s>
  </p>
  <p id="8180">
    <s id="8180:1" flag="alternateSource">ཁྱོད་ལ་སྡོད་ཅིང་གཞོལ་བ་ཡིན། །</s>
  </p>
  <p id="8181">
    <s id="8181:1" flag="alternateSource">ཤིང་ལ་མེ་གཏོང་འབད་གྱུར་ཀྱང་། །སྐུ་སྦྱོང་ཤིང་ནི་སྦར་མི་ནུས། །</s>
  </p>
  <p id="8182">
    <s id="8182:1" flag="alternateSource">དེ་ནས་དེ་ནི་སྐྱོན་བྲལ་བ། །རྫུ་འཕྲུལ་ཆེན་པོ་སྐལ་བ་ཆེས། །</s>
  </p>
  <p id="8183">
    <s id="8183:1" flag="alternateSource">གདུང་སྦྱོང་ཤིང་གི་སྨད་ཆ་ལ། །རྫུ་འཕྲུལ་ཆེན་པོ་དེས་ཕྱག་བྱས། །</s>
  </p>
  <p id="8184">
    <s id="8184:1" flag="alternateSource">དེ་བཞིན་གཤེགས་པ་རྗེས་དྲན་ནས། །</s>
  </p>
  <p id="8185">
    <s id="8185:1" flag="alternateSource">བསྐོར་བ་དག་ཀྱང་མང་དུ་བྱས། །</s>
  </p>
  <p id="8186">
    <s id="8186:1" flag="alternateSource">དེ་ཚེ་ལྕགས་ཀྱི་སྒྲོམ་དྲལ་ནས། །</s>
  </p>
  <p id="8187">
    <s id="8187:1" flag="alternateSource">ཞབས་གཉིས་དག་ཀྱང་རྣམ་བརྐྱང་ལ། །</s>
    <s id="8187:2">ཡང་དང་ཡང་དུ་ཞབས་བྱུགས་ནས། །</s>
  </p>
  <p id="8188">
    <s id="8188:1" flag="alternateSource">ཞབས་གཉིས་སྤྱི་བོས་ཕྱག་བྱས་ནས། །</s>
  </p>
  <p id="8189">
    <s id="8189:1" flag="alternateSource">ཐུབ་མཆོག་མཆོག་གི་ཞབས་གཉིས་ལ། །ལན་མང་དག་ཏུ་རྣམ་པར་བལྟས། །</s>
  </p>
  <p id="8190">
    <s id="8190:1" flag="alternateSource">དེས་ནི་ཞབས་གཉིས་ཡང་ཞུགས་ཏེ། །</s>
  </p>
  <p id="8191">
    <s id="8191:1" flag="alternateSource">ལྕགས་ཀྱི་སྒྲོམ་ལ་ཡང་དག་གནས། །</s>
  </p>
  <p id="8192">
    <s id="8192:1" flag="alternateSource">རྫུ་འཕྲུལ་ཆེན་པོ་འདོད་ཆགས་བྲལ། །</s>
  </p>
  <p id="8193">
    <s id="8193:1" flag="alternateSource">དེ་ནི་དེ་ནས་ལངས་འདུག་པ། །རྫུ་འཕྲུལ་ཆེན་པོ་འདོད་ཆགས་བྲལ། །</s>
  </p>
  <p id="8194">
    <s id="8194:1" flag="alternateSource">དགྲ་བཅོམ་རྣམས་ཀྱིས་<ref folio="F.315.b"/>ཡོངས་སུ་བསྐོར། །</s>
  </p>
  <p id="8195">
    <s id="8195:1" flag="alternateSource">མ་ག་དྷཱ་གཙོ་རྒྱལ་པོ་ཡང་། །སྐུ་སྦྱོང་ཤིང་གི་ཐད་འོངས་པ། །གླང་པོ་ཤིང་རྟ་བཞོན་རྟ་དང་། །མཐར་གྱིས་དེ་ནས་ཐེག་པ་ཡིས། །</s>
    <s id="8195:2">དེ་ནས་དཔུང་ཆེན་ས་ཡི་བདག །ཀུན་ཀྱང་སྟོབས་དང་བཞོན་པར་བཅས། །</s>
  </p>
  <p id="8196">
    <s id="8196:1" flag="alternateSource">དེ་ཚེ་ཐུབ་པ་ཤཱཀ་ཐུབ་ལ། །</s>
    <s id="8196:2">དེ་ནི་ཕྱག་འཚལ་དོན་དུ་ལྷགས། །ས་སྟེང་ཞི་བའི་གཟིམས་མལ་དུ། །བས་མཐའ་དགོན་པར་མྱ་ངན་འདས། །</s>
  </p>
  <p id="8197">
    <s id="8197:1" flag="alternateSource">ཆུ་བོ་གསེར་ལྡན་འགྲམ་དང་ནི། །ཅོད་པན་བཅིངས་པའི་མཆོད་རྟེན་དུ། །ཞི་བའི་དབྱིངས་ལ་ཡང་དག་ཞུགས། །</s>
  </p>
  <p id="8198">
    <s id="8198:1" flag="alternateSource">ཡང་དག་མཐའ་ལ་ཡོངས་སུ་བརྟེན། །</s>
  </p>
  <p id="8199">
    <s id="8199:1" flag="alternateSource">མ་ག་དྷཱ་ཡི་རྒྱལ་པོ་དེར། །དཔུང་ཆེན་ལྡན་པས་ཡང་དག་ལྷགས། །རྣམ་པ་སྣ་ཚོགས་སྤྱོད་པ་ཡིས། །དེ་ཡང་ང་ལ་སྟོད་པར་བྱེད། །</s>
  </p>
  <p id="8200">
    <s id="8200:1" flag="alternateSource">ཕན་ཡོན་ཆེ་ཞིང་སྟོབས་དང་ལྡན། །</s>
  </p>
  <p id="8201">
    <s id="8201:1" flag="alternateSource">ངོ་མཚར་ས་ཡི་རྒྱན་གྱུར་པ། །ཐུབ་པའི་སྐུ་སྦྱངས་ལས་བྱུང་བའི། །དེར་ནི་སྐུ་གདུང་མཆོད་རྟེན་བྱས། །</s>
  </p>
  <p id="8202">
    <s id="8202:1" flag="alternateSource">དགེ་སློང་ཀུན་དགའ་བོ་ཞེས་བྱ། །</s>
  </p>
  <p id="8203">
    <s id="8203:1" flag="alternateSource">སློབ་པ་ང་ཡི་བསྙེན་བཀུར་བ། །མི་ཡི་དམ་པ་མཉེས་གཤིན་པ། །ང་ལ་རྟག་ཏུ་ཡོངས་སུ་དད། །</s>
  </p>
  <p id="8204">
    <s id="8204:1" flag="alternateSource">ཡིད་ནི་ཞུམ་ཞིང་མྱ་ངན་གདུངས། །དེ་ཡི་ཚེ་ན་འབྱུང་བར་འགྱུར། །</s>
  </p>
  <p id="8205">
    <s id="8205:1" flag="alternateSource">དེ་ནས་འོད་སྲུང་ཐད་སོང་ནས། །</s>
  </p>
  <p id="8206">
    <s id="8206:1" flag="alternateSource">རྐང་པ་གཉིས་ལ་རབ་བཏུད་ནས། །</s>
  </p>
  <p id="8207">
    <s id="8207:1" flag="alternateSource">སྡུག་བསྔལ་ཉམ་ཐག་འདར་བ་ཡིས། །འདི་སྐད་སྒྲ་ནི་འཛེར་བས་སྨྲས། །</s>
  </p>
  <p id="8208">
    <s id="8208:1" flag="alternateSource">དེང་འདིར་ང་ཡི་སྟོན་པ་འདས། །</s>
  </p>
  <p id="8209">
    <s id="8209:1" flag="alternateSource">ད་ལྟར་བདག་ནི་མགོན་མེད་གྱུར། །</s>
  </p>
  <p id="8210">
    <s id="8210:1" flag="alternateSource">ང་ཡི་རྟེན་དང་གནས་དང་སྐྱབས། །ཁྱོད་ཉིད་དུ་ནི་རབ་ཏུ་བསྟན། །</s>
  </p>
  <p id="8211">
    <s id="8211:1" flag="alternateSource">ཐུབ་པའི་ཟླ་བ་དེ་ཉིད་ཀྱིས། །ཉེ་གནས་ཁྱོད་ཀྱི་ར་ལུང་ཡང་བསྟན། །</s>
  </p>
  <p id="8212">
    <s id="8212:1" flag="alternateSource">ཉོན་མོངས་ཀུན་ནི་རྣམ་སྤངས་པ། །ཁྱོད་ཀྱི་ཉེ་གནས་དགྲ་བཅོམ་པ། །</s>
    <s id="8212:2">ཐུན་གྱི་ཕྱི་མ་མཚན་མཐའ་ལ། །རྒྱལ་བ་དེས་ནི་བསྟན་པ་ཡིན། །</s>
  </p>
  <p id="8213">
    <s id="8213:1" flag="alternateSource">ང་ཉིད་མྱ་ངན་འདས་པ་ན། །</s>
  </p>
  <p id="8214">
    <s id="8214:1" flag="alternateSource">རྟག་ཏུ་ཁྱོད་ནི་ཡོད་པར་འགྱུར། །</s>
  </p>
  <p id="8215">
    <s id="8215:1" flag="alternateSource">སངས་རྒྱས་མཛད་པའི་དོན་དུ་ནི། །ཕན་པར་འདོད་པས་ཁྱོད་བྱེད་འགྱུར། །</s>
  </p>
  <p id="8216">
    <s id="8216:1" flag="alternateSource">སྡུག་བསྔལ་ཅན་བདག་སྤངས་ནས་ཀྱང་། །ཐུབ་པ་ཆེན་པོ་ཞི་བར་གཤེགས། །</s>
  </p>
  <p id="8217">
    <s id="8217:1" flag="alternateSource">བློ་ལྡན་མ་འགགས་པ་ཞེས་པས། །སྡོམ་ཆེན་དེ་ནི་དབུགས་འབྱིན་བྱེད། །</s>
  </p>
  <p id="8218">
    <s id="8218:1" flag="alternateSource">ཁྱོད་ནི་མྱ་ངན་དུ་མ་བྱེད། །</s>
  </p>
  <p id="8219">
    <s id="8219:1" flag="alternateSource">མྱ་ངན་དག་ཀྱང་མ་བྱེད་ཅིག །</s>
  </p>
  <p id="8220">
    <s id="8220:1" flag="alternateSource">གནས་ནི་གང་དུའང་འགྲོ་མ་བྱེད། །</s>
  </p>
  <p id="8221">
    <s id="8221:1" flag="alternateSource">འདི་ཉིད་དུ་ནི་གནས་པར་གྱིས། །འཇིག་རྟེན་མིག་ནི་འདས་གྱུར་ནས། །</s>
  </p>
  <p id="8222">
    <s id="8222:1" flag="alternateSource">འདི་ཉིད་<ref folio="F.316.a"/>སྟོན་པར་འགྱུར་བ་ཡིན། །</s>
  </p>
  <p id="8223">
    <s id="8223:1" flag="alternateSource">འདིར་ནི་སྟོན་པས་ལུང་བསྟན་ནས། །</s>
  </p>
  <p id="8224">
    <s id="8224:1" flag="alternateSource">སངས་རྒྱས་མཛད་པ་བྱེད་པར་འགྱུར། །</s>
  </p>
  <p id="8225">
    <s id="8225:1" flag="alternateSource">ང་ཡང་བཅོམ་ལྡན་ལྷན་ཅིག་ཏུ། །འོད་སྲུང་རྗེས་སུ་འགྲོ་བར་བྱ། །</s>
  </p>
  <p id="8226">
    <s id="8226:1" flag="alternateSource">སྟོན་པ་གཉིས་པོ་དག་གི་ཡང་། །ས་ཡི་སྟེང་ན་གཟུགས་བརྙན་ཡིན། །</s>
  </p>
  <p id="8227">
    <s id="8227:1" flag="alternateSource">རྫུ་འཕྲུལ་ཆེན་པོའི་ཉན་ཐོས་ནི། །འོད་སྲུང་ཆེན་པོ་གཙོ་བོ་ནི། །འཚོ་ཞིང་ཡོངས་སུ་གཞེས་པས་ན། །</s>
  </p>
  <p id="8228">
    <s id="8228:1" flag="alternateSource">ཁྱོད་ནི་མྱ་ངན་མ་བྱེད་ཅིག །</s>
  </p>
  <p id="8229">
    <s id="8229:1" flag="alternateSource">རྫུ་འཕྲུལ་ཆེན་པོ་སྙིང་རྗེས་ནོན། །</s>
  </p>
  <p id="8230">
    <s id="8230:1" flag="alternateSource">རྣལ་འབྱོར་ཆེན་པོ་འདོད་ཆགས་བྲལ། །</s>
  </p>
  <p id="8231">
    <s id="8231:1" flag="alternateSource">རྫུ་འཕྲུལ་ཆེན་པོ་ཐུབ་པའི་སྲས། །ཐམས་ཅད་དེ་བཞིན་སྨྲེ་བར་བྱེད། །</s>
  </p>
  <p id="8232">
    <s id="8232:1" flag="alternateSource">གྱད་དང་རྒྱལ་པོ་དག་གིས་ནི། །པུར་སྦྱོང་ཤིང་ལ་མེ་བཏང་བས། །འཁོར་ཡུག་ཀུན་ནས་མེ་འབར་ནས། །</s>
  </p>
  <p id="8233">
    <s id="8233:1" flag="alternateSource">པུར་སྦྱོང་ཤིང་དེ་ཐལ་བར་གྱུར། །</s>
  </p>
  <p id="8234">
    <s id="8234:1" flag="alternateSource">དེ་མཐོང་ལྷ་ཡི་ཚོགས་དག་དང་། །གདེངས་ཅན་བྲང་འགྲོ་རྣམས་ཀྱིས་ནི། །པུར་སྦྱོང་ཤིང་གནས་ཞི་བའི་ཕྱིར། །ཙནྡན་ཆུ་ཡི་རྒྱུན་དག་གི། །ཆར་ཆེན་རབ་ཏུ་གཏོང་ཞིང་གནས། །</s>
  </p>
  <p id="8235">
    <s id="8235:1" flag="alternateSource">དེ་ནས་དེ་ཡི་མོད་ལ་ཡང་། །ས་སྟེང་དུ་ཡང་དེ་བཞིན་དུ། །མེ་ཏོག་ཚོགས་ཀྱི་ཆར་ཡང་བཏང་། །</s>
  </p>
  <p id="8236">
    <s id="8236:1" flag="alternateSource">རྒྱལ་བའི་རིང་བསྲེལ་མཆོད་པའི་ཕྱིར། །དེ་ཡི་མོད་ལ་ཀུན་དེར་ལྷགས། །ཐམས་ཅད་ཕན་ཚུན་འཐབ་པའི་ཕྱིར། །དེ་ཡི་མོད་ལ་བྱ་བ་རྩོམ། །</s>
  </p>
  <p id="8237">
    <s id="8237:1" flag="alternateSource">ཚངས་སོགས་བརྒྱ་བྱིན་འཐབ་བྲལ་དང་། །ལྷ་ཚོགས་ཀུན་ཀྱང་དེ་བཞིན་ནོ། །</s>
  </p>
  <p id="8238">
    <s id="8238:1" flag="alternateSource">ཉན་ཐོས་ཆེན་པོ་འདོད་ཆགས་བྲལ། །</s>
  </p>
  <p id="8239">
    <s id="8239:1" flag="alternateSource">རྫུ་འཕྲུལ་ཆེན་པོས་ཟློག་པར་བྱས། །</s>
  </p>
  <p id="8240">
    <s id="8240:1" flag="alternateSource">སྐུ་གདུང་རྒྱལ་བའི་རིང་བསྲེལ་ནི། །འོད་སྲུང་ཆེན་པོས་རྣམ་བགོས་པ། །</s>
    <s id="8240:2">མཆོད་པའི་དོན་དུ་ཐམས་ཅད་ལ། །ཅུང་ཟད་ཅུང་ཟད་ངེས་པར་བྱིན། །</s>
  </p>
  <p id="8241">
    <s id="8241:1" flag="alternateSource">ཐེག་པ་གསུམ་ལས་མི་ལྡོག་དང་། །ཞི་བ་མཐར་ཕྱིན་བྱ་ཕྱིར་རོ། །</s>
  </p>
  <p id="8242">
    <s id="8242:1" flag="alternateSource">རྣལ་འབྱོར་དེ་ཚེ་འོད་སྲུང་ཆེ། །</s>
  </p>
  <p id="8243">
    <s id="8243:1" flag="alternateSource">རྫུ་འཕྲུལ་ཆེན་པོ་འདོད་ཆགས་བྲལ། །</s>
  </p>
  <p id="8244">
    <s id="8244:1" flag="alternateSource">རྒན་ཞུགས་ཀྱིས་ནི་སྨྲས་པའི་ཚིག །དེ་ནི་ཡོངས་སུ་སེམས་པར་བྱེད། །</s>
  </p>
  <p id="8245">
    <s id="8245:1" flag="alternateSource">འདིར་ནི་གསུང་རབ་མ་ལུས་པ། །ཡན་ལག་བཅུ་གཉིས་བདེ་འབྱུང་གནས། །</s>
  </p>
  <p id="8246">
    <s id="8246:1" flag="alternateSource">མདོ་དང་འདུལ་བ་མངོན་པའི་ཆོས། །ནམ་མཁའི་དུད་བཞིན་མ་གྱུར་ཏམ། །</s>
    <s id="8246:2">དཔའ་བོ་ཆེན་པོ་ནུབ་གྱུར་ནས། །</s>
  </p>
  <p id="8247">
    <s id="8247:1" flag="alternateSource">བསྟན་པ་འཇིག་པར་འགྱུར་བས་ན། །</s>
  </p>
  <p id="8248">
    <s id="8248:1" flag="alternateSource">སངས་རྒྱས་གསུང་བའི་བཀའ་འདི་ནི། །<ref folio="F.316.b"/>མ་ལུས་བདག་གིས་བསྡུ་བར་བྱ། །</s>
  </p>
  <p id="8249">
    <s id="8249:1" flag="alternateSource">རྫུ་འཕྲུལ་ཆེན་པོ་འདོད་ཆགས་བྲལ། །</s>
  </p>
  <p id="8250">
    <s id="8250:1" flag="alternateSource">མ་ལུས་ལྷན་ཅིག་བགྲོ་བར་བྱ། །</s>
  </p>
  <p id="8251">
    <s id="8251:1" flag="alternateSource">མ་ག་དྷཱ་ཡི་གྲོང་མཆོག་ཏུ། །གྲོང་ཁྱེར་བཟང་པོ་རྒྱལ་པོའི་ཁབ། །</s>
    <s id="8251:2">ཀུ་ཤའི་གྲོང་ཁྱེར་ཉམས་དགའ་དང་། །རི་ནི་རྡོ་འཇོག་མཐོ་བ་དང་། །</s>
    <s id="8251:3">ཡུལ་བཟང་ཡངས་པ་ཅན་དང་ནི། །མཆོད་རྟེན་གནས་ནི་ལེགས་མཛེས་པ། །དེ་བཞིན་རྣམ་པ་དུ་མའི་གནས། །</s>
  </p>
  <p id="8252">
    <s id="8252:1" flag="alternateSource">བསྟན་པ་བསྡུ་བའི་ཆེད་དག་ཏུ། །འདུས་ནས་སྨྲ་བ་ཀུན་སྨྲ་བ། །རྫུ་འཕྲུལ་ཆེན་པོ་བྱེད་པར་འགྱུར། །</s>
  </p>
  <p id="8253">
    <s id="8253:1" flag="alternateSource">ང་ཡང་འདིར་ནི་ནུབ་པ་དང་། །དེ་ཚེ་དུས་ཀྱི་ཐ་མ་ལ། །ཕན་ཚུན་གསོད་པར་དགའ་བ་ཡི། །ས་བདག་རྣམས་ནི་འབྱུང་བར་འགྱུར། །</s>
  </p>
  <p id="8254">
    <s id="8254:1" flag="alternateSource">ལས་ཀྱི་མཐའ་མང་དགེ་སློང་རྣམས། །སེམས་ཅན་རྣམས་ནི་ཆགས་པས་རྨོངས། །</s>
  </p>
  <p id="8255">
    <s id="8255:1" flag="alternateSource">དེ་བཞིན་དགེ་བསྙེན་དགེ་བསྙེན་མ། །དུས་ཀྱི་མཐའ་ལ་མ་ཞིར་འགྱུར། །</s>
  </p>
  <p id="8256">
    <s id="8256:1" flag="alternateSource">ཕན་ཚུན་སྐྱོན་ནི་འཚོལ་བྱེད་ཅིང་། །ཕན་ཚུན་གསོད་ལ་མངོན་པར་ཞེན། །</s>
  </p>
  <p id="8257">
    <s id="8257:1" flag="alternateSource">རྨ་ལྡན་སྐྱོན་ནི་མ་རུངས་ལྟར། །སྐྱོན་ལ་རྟག་ཏུ་རྟོག་པར་བྱེད། །</s>
  </p>
  <p id="8258">
    <s id="8258:1" flag="alternateSource">ཐུབ་པ་དེ་དུས་ནུབ་པ་ན། །</s>
  </p>
  <p id="8259">
    <s id="8259:1" flag="alternateSource">དགེ་སློང་རྣམས་ནི་མ་བསྡམས་འགྱུར། །</s>
  </p>
  <p id="8260">
    <s id="8260:1" flag="alternateSource">དེ་ཚེ་ས་སྟེང་བསྟན་པ་ནི། །བསྲུང་བའི་དོན་དུ་བཞག་གྱུར་པ། །ཆགས་བྲལ་ཟག་མེད་འཇིག་རྟེན་དུ། །རྫུ་འཕྲུལ་ཆེན་པོ་རྣམ་པ་བརྒྱད། །</s>
    <s id="8260:2">དེ་ཚེ་དགྲ་བཅོམ་ཐུ་བོ་ཡང་། །སྒྲ་གཅན་འཛིན་སོགས་རབ་ཏུ་བསྒྲགས། །དེ་ཚེ་དུས་ཀྱི་ཐ་མ་ལ། །དེ་དག་ཀྱང་ནི་སྣང་བ་མེད། །</s>
  </p>
  <p id="8261">
    <s id="8261:1" flag="alternateSource">སྔགས་པ་གྲུབ་པའི་དུས་སུ་ནི། །དེ་དག་མཐོང་བ་དོན་ཡོད་འགྱུར། །</s>
  </p>
  <p id="8262">
    <s id="8262:1" flag="alternateSource">རྫུ་འཕྲུལ་ལྡན་ཞིང་རྫུ་འཕྲུལ་ཆེ། །</s>
  </p>
  <p id="8263">
    <s id="8263:1" flag="alternateSource">ངས་ཀྱང་ཐམས་ཅད་བཞག་པ་ཡིན། །</s>
  </p>
  <p id="8264">
    <s id="8264:1" flag="alternateSource">གྲགས་པ་ཆེན་པོ་ཆད་པའི་ལས། །དེ་དག་ལ་ནི་ངས་བསྟན་པ། །དེ་དག་བཀའ་ལས་འདས་པ་འམ། །ཅུང་ཟད་བསླབ་ལས་རྣམ་འདས་ནའོ། །</s>
  </p>
  <p id="8265">
    <s id="8265:1" flag="alternateSource">ཇི་སྲིད་དམ་ཆོས་ཡང་དག་མཐའ། །ཟང་ཟིང་མེད་པར་གནས་པར་གྱིས། །</s>
    <s id="8265:2">ང་ཡི་གསུང་གི་བསོད་ནམས་འདི། །ཇི་སྲིད་བསྟན་པ་སྟོབས་དང་ལྡན། །</s>
  </p>
  <p id="8266">
    <s id="8266:1" flag="alternateSource">དེས་ན་བདག་ཉིད་ཞིར་འགྱུར་ཞིང་། །ཟག་མེད་མྱ་ངན་འདའ་བར་འགྱུར། །</s>
  </p>
  <p id="8267">
    <s id="8267:1" flag="alternateSource">དེ་ཚེ་ཐུབ་པའི་བསྟན་པ་ནི། །ཡོངས་སུ་ནུབ་པར་འགྱུར་བ་ན། །</s>
  </p>
  <p id="8268">
    <s id="8268:1" flag="alternateSource">དགེ་སློང་རྣམས་དང་དགེ་ཚུལ་རྣམས། །དགེ་སློང་མ་རྣམས་སེར་སྣར་བཅས། །</s>
  </p>
  <p id="8269">
    <s id="8269:1" flag="alternateSource">རྟག་ཏུ་ངན་སྤྱོད་གཡོ་སྒྱུ་ཅན། །དེ་ཚེ་ཡོངས་སུ་མ་དག་པའོ། །</s>
  </p>
  <p id="8270">
    <s id="8270:1" flag="alternateSource">ང་ཡི་བསྟན་<ref folio="F.317.a"/>ལ་མི་གནས་ཤིང་། །ཁྱིམ་དང་ཆུང་མ་ཚོལ་བར་བྱེད། །</s>
  </p>
  <p id="8271">
    <s id="8271:1" flag="alternateSource">དེ་ཡི་ཚེ་ན་དགེ་བསྙེན་རྣམས། །གཞན་གྱི་བུད་མེད་ལ་རྟག་དང་། །</s>
    <s id="8271:2">ལྷག་མ་རྣམ་པ་བཞི་པོ་ཉིད། །དེ་ཚེ་རྟགས་དང་མིང་ཙམ་ཡོད། །</s>
  </p>
  <p id="8272">
    <s id="8272:1" flag="alternateSource">འཁོན་འཛིན་ཐམས་ཅད་གོམས་བྱེད་ཅིང་། །གཅིག་ལ་གཅིག་ནི་རྣམ་འཚེ་བྱེད། །</s>
  </p>
  <p id="8273">
    <s id="8273:1" flag="alternateSource">ཕལ་ཆེར་མུ་སྟེགས་ཀྱིས་ནོན་ཅིང་། །ལྷ་རྣམས་ཀུན་ཀྱང་གནོད་པར་འགྱུར། །</s>
  </p>
  <p id="8274">
    <s id="8274:1" flag="alternateSource">དེ་ཚེ་བྲམ་ཟེའི་རིགས་ལ་ནི། །སྐྱེ་བོ་རྣམས་ནི་དགའ་བར་འགྱུར། །</s>
  </p>
  <p id="8275">
    <s id="8275:1" flag="alternateSource">དེ་བཞིན་ལོག་སྤྱོད་རྨོངས་པ་དང་། །མི་རྣམས་སྲོག་ཆགས་འཚེ་བར་དགའ། །</s>
  </p>
  <p id="8276">
    <s id="8276:1" flag="alternateSource">ང་ནི་ཡོངས་སུ་མྱ་ངན་འདས། །</s>
  </p>
  <p id="8277">
    <s id="8277:1" flag="alternateSource">རྩོད་དུས་འདི་ལ་ལུང་བསྟན་ཡིན། །</s>
  </p>
  <p id="8278">
    <s id="8278:1" flag="alternateSource">མི་ནི་རྣམ་མང་གཞན་དག་ཀྱང་། །རྟག་ཏུ་གཞན་གྱི་བུད་མེད་དགའ། །</s>
  </p>
  <p id="8279">
    <s id="8279:1" flag="alternateSource">མི་དགེ་ཀུན་ལ་དགའ་བ་དང་། །དགེ་བའི་དོན་ནི་རྣམ་སྤངས་པ། །</s>
    <s id="8279:2">ང་ནི་ས་སྟེང་ཞིར་གཤེགས་ནས། །</s>
  </p>
  <p id="8280">
    <s id="8280:1" flag="alternateSource">སེམས་ཅན་མང་པོ་འབྱུང་བར་འགྱུར། །</s>
  </p>
  <p id="8281">
    <s id="8281:1" flag="alternateSource">ང་ཡི་སྐུ་ནི་མཆོད་པའི་ཕྱིར། །གཟི་བརྗིད་ཆེན་པོ་ལྷ་ཚོགས་དང་། །</s>
    <s id="8281:2">བདག་ཉིད་ཆེན་པོ་མི་རྣམས་དང་། །དེ་བཞིན་གནོད་སྦྱིན་འབྱུང་པོའི་ཚོགས། །ལྷ་མིན་དང་ནི་དྲི་ཟ་དང་། །རྫུ་འཕྲུལ་ཆེན་པོ་མི་འམ་ཅི། །དེ་ནས་མཁའ་ལྡིང་ཀླུ་དང་ནི། །དེ་བཞིན་སྲིན་པོ་དྲང་སྲོང་རྣམས། །རྣལ་འབྱོར་པ་དང་གྲུབ་པ་དང་། །གཟི་བརྗིད་ཆེན་པོ་གཟའ་རྣམས་དང་། །</s>
    <s id="8281:3">རྣམ་པ་སྣ་ཚོགས་སྐྱེ་གནས་དང་། །རྣམ་པ་སྣ་ཚོགས་སེམས་ཅན་རྣམས། །སྲིད་པའི་འཆིང་བས་བཅིངས་པ་དང་། །བློ་ལྡན་འཆིང་བ་བཅད་པ་དང་། །</s>
    <s id="8281:4">སྐུ་གདུང་ནད་བྲལ་འདི་ལ་ནི། །དེ་ཚེ་མཆོད་པ་བྱེད་པར་འགྱུར། །</s>
  </p>
  <p id="8282">
    <s id="8282:1" flag="alternateSource">ཆུ་བོ་གསེར་ལྡན་འགྲམ་དང་ནི། །སཱ་ལ་ཟུང་གི་ཚལ་དང་ནི། །</s>
    <s id="8282:2">ཅོད་པན་བཅིངས་པའི་མཆོད་རྟེན་དང་། །གྱད་རྣམས་ཀྱི་ནི་ཉེན་འཁོར་དུ། །</s>
    <s id="8282:3">ང་ནི་དེར་ཡང་མྱ་ངན་འདའ། །</s>
  </p>
  <p id="8283">
    <s id="8283:1" flag="alternateSource">འཇིག་མེད་ཞི་བར་ཡོངས་སུ་འགྲོ། །</s>
  </p>
  <p id="8284">
    <s id="8284:1" flag="alternateSource">ང་ཡི་སྐུ་གདུང་དེ་བླངས་ནས། །</s>
  </p>
  <p id="8285">
    <s id="8285:1" flag="alternateSource">དེ་བཞིན་གཞན་གྱིས་འཕྲོག་པར་བྱེད། །</s>
  </p>
  <p id="8286">
    <s id="8286:1" flag="alternateSource">ལྷ་དང་ལྷ་མ་ཡིན་རྣམས་དང་། །དེ་ཚེ་འབྱུང་པོའི་ཚོགས་ཀུན་གྱིས། །</s>
    <s id="8286:2">སོ་སོར་ཆ་ནི་རྣམ་ཕྱེ་ནས། །</s>
  </p>
  <p id="8287">
    <s id="8287:1" flag="alternateSource">རྣམ་པར་གཞག་པ་བྱས་པར་གྱུར། །</s>
  </p>
  <p id="8288">
    <s id="8288:1" flag="alternateSource">མི་ཡི་རྒྱལ་པོ་དཔུང་ཆེན་ལྡན། །</s>
  </p>
  <p id="8289">
    <s id="8289:1" flag="alternateSource">མ་ག་དྷཱ་ཡི་མ་སྐྱེས་དགྲ། །རྫུ་འཕྲུལ་ཆེ་ལྡན་ཉན་ཐོས་ནི། །ཀུན་ལའང་གསོལ་བ་རབ་འདེབས་པ། །</s>
    <s id="8289:2">བསོད་<ref folio="F.317.b"/>ནམས་བདག་གིས་མ་བྱས་པས། །བདག་གི་ཕ་ཡང་ཤི་བར་གྱུར། །</s>
  </p>
  <p id="8290">
    <s id="8290:1" flag="alternateSource">བདག་ནི་སྡུག་བསྔལ་ལྟུང་གྱུར་པས། །བདག་ཉིད་ཆེན་པོས་དྲང་དུ་གསོལ། །</s>
  </p>
  <p id="8291">
    <s id="8291:1" flag="alternateSource">དེ་ནས་བློ་ལྡན་ཉན་ཐོས་མཆོག །སངས་རྒྱས་ཐུགས་ལས་སྐྱེས་པའི་སྲས། །འོད་སྲུང་ཆེན་པོ་ཞེས་གྲགས་པ། །སྐྱེ་དགུ་རྣམས་ལ་ཕན་བྱེད་པས། །</s>
    <s id="8291:2">མ་སྐྱེས་དགྲ་ནི་ངོ་ཚ་ལྡན། །</s>
  </p>
  <p id="8292">
    <s id="8292:1" flag="alternateSource">སེམས་ཞུམ་གྱུར་ཏེ་མཐོང་ནས་ནི། །རྫུ་འཕྲུལ་ཉིད་ལ་རབ་གནས་ནས། །</s>
  </p>
  <p id="8293">
    <s id="8293:1" flag="alternateSource">དེ་ཡི་དུས་སུ་ཡང་དག་དགོངས། །</s>
  </p>
  <p id="8294">
    <s id="8294:1" flag="alternateSource">རྒྱལ་བའི་རིང་བསྲེལ་སྐུ་གདུང་ནི། །ཆ་གཅིག་ཁྱོད་ཀྱིས་བླང་བར་གྱིས། །རྒྱལ་པོ་གཞན་ནི་སྟོབས་ལྡན་གྱིས། །གཞན་དག་རབ་ཏུ་ཁྱེར་བར་གྱུར། །</s>
  </p>
  <p id="8295">
    <s id="8295:1" flag="alternateSource">ཕན་ཚུན་བབ་ཅོལ་འཁྲུགས་ནས་ནི། །གཅིག་ལ་གཅིག་ནི་འཁོན་བྱས་ནས། །</s>
  </p>
  <p id="8296">
    <s id="8296:1" flag="alternateSource">དེ་ཚེ་ནམ་མཁར་སྐུ་གདུང་ཁྱེར། །</s>
  </p>
  <p id="8297">
    <s id="8297:1" flag="alternateSource">རང་གི་གནས་སུའང་བཞག་པར་འགྱུར། །</s>
  </p>
  <p id="8298">
    <s id="8298:1" flag="alternateSource">དེ་ཚེ་ཐུབ་པའི་ཉན་ཐོས་མཆོག །དགེ་སློང་འོད་སྲུང་ཆེན་པོ་དེ། །</s>
  </p>
  <p id="8299">
    <s id="8299:1" flag="alternateSource">ཀྱེ་མའོ་ཀྱི་ཧུད་སེམས་པ་ནི། །ས་སྟེང་འདིར་ནི་རབ་སྟོངས་པ། །སངས་རྒྱས་དང་ནི་རང་རྒྱལ་དང་། །རྫུ་འཕྲུལ་ཆེན་པོའི་ཉན་ཐོས་ཀྱིས། །</s>
    <s id="8299:2">སེམས་ཅན་འཇིགས་པར་སྣང་བ་སྟེ། །</s>
  </p>
  <p id="8300">
    <s id="8300:1" flag="alternateSource">སྲིད་པའི་བཙོན་རར་སྤྱོད་པ་ཡིན། །</s>
  </p>
  <p id="8301">
    <s id="8301:1" flag="alternateSource">རྣམ་པ་སྣ་ཚོགས་སྡུག་བསྔལ་དྲག །</s>
  </p>
  <p id="8302">
    <s id="8302:1" flag="alternateSource">ཡུན་རིང་རྗེས་སུ་མྱོང་བར་འགྱུར། །</s>
  </p>
  <p id="8303">
    <s id="8303:1" flag="alternateSource">འཇིག་རྟེན་མགོན་པོ་སྐྱོབ་པ་ཡི། །རིང་བསྲེལ་ཡང་དག་མཆོད་བྱས་ནས། །</s>
  </p>
  <p id="8304">
    <s id="8304:1" flag="alternateSource">དེ་དག་ལྷ་ཡི་འཇིག་རྟེན་དུ། །ཡུན་མི་ཐུང་བར་བདེ་བ་མྱོང་། །</s>
  </p>
  <p id="8305">
    <s id="8305:1" flag="alternateSource">རྒྱལ་སྲིད་དེ་ནས་ལོངས་སྤྱོད་དང་། །རྙེད་པར་དཀའ་བའི་སྔགས་རྣམས་ནི། །</s>
    <s id="8305:2">འགྲོ་བ་སྣ་ཚོགས་སྤྱོད་པ་ཡིས། །རྣམ་པ་སྣ་ཚོགས་ཐོབ་པར་འགྱུར། །</s>
  </p>
  <p id="8306">
    <s id="8306:1" flag="alternateSource">ཕུན་ཚོགས་འདོད་པ་འཇིག་རྟེན་མཆོག །རྣམ་ཐར་གསུམ་གྱིས་རྣམ་པར་བརྒྱན། །</s>
  </p>
  <p id="8307">
    <s id="8307:1" flag="alternateSource">སྐུ་གདུང་རྣམས་ནི་མཆོད་བྱས་ན། །</s>
  </p>
  <p id="8308">
    <s id="8308:1" flag="alternateSource">གྲུབ་པ་མཆོག་ནི་ཐོབ་པར་འགྱུར། །</s>
  </p>
  <p id="8309">
    <s id="8309:1" flag="alternateSource">འཇིག་རྟེན་རྣམས་གྲགས་བྲམ་ཟེ་ཞེས། །ཐུབ་པ་མཆོག་ནི་ཉན་ཐོས་གཙོ། །འོད་སྲུང་ཞེས་ནི་བྱ་བ་ཡིས། །འདི་ལྟར་དེ་ནི་བསམས་ནས་</s>
  </p>
  <p id="8310">
    <s id="8310:1" flag="alternateSource">ནི། །དེ་ཚེ་ས་ལས་མ་ཕྱེ་བར། །</s>
    <s id="8310:2">དེ་ཡི་སྐུ་གདུང་བླངས་ནས་</s>
  </p>
  <p id="8311">
    <s id="8311:1" flag="alternateSource">ནི །_།</s>
    <s id="8311:2">མ་ག་དྷཱ་བདག་མ་སྐྱེས་དགྲས། །འབད་ནས་</s>
  </p>
  <p id="8312">
    <s id="8312:1" flag="alternateSource">ཅུང་ཟད་ཡོངས་སུ་བྱིན། །</s>
  </p>
  <p id="8313">
    <s id="8313:1" flag="alternateSource">དེ་བཞིན་རྒྱལ་པོ་ཀུན་ལ་ཡང་། །འོད་ཆེན་པོ་ནི་མ་མཐོང་ཡང་། །ཉན་ཐོས་བདག་ཉིད་ཆེན་པོ་དེས། །</s>
  </p>
  <p id="8314">
    <s id="8314:1" flag="alternateSource">ཀུན་ལའང་ཐམས་ཅད་རབ་<ref folio="F.318.a"/>ཏུ་བྱིན། །</s>
  </p>
  <p id="8315">
    <s id="8315:1" flag="alternateSource">ཀུན་ལའང་མི་རྟག་འདུ་ཤེས་ཀྱིས། །དེ་ན་ཡང་ནི་གནས་པར་གྱུར། །</s>
  </p>
  <p id="8316">
    <s id="8316:1" flag="alternateSource">སྙིང་རྗེས་བརླན་པའི་སེམས་ཀྱིས་ནི། །སེམས་ཅན་རྣམས་ལ་མྱ་ངན་བྱེད། །</s>
  </p>
  <p id="8317">
    <s id="8317:1" flag="alternateSource">ཤཱཀྱའི་སྐྱེས་མཆོག་བསྟན་པ་ནི། །འཇིག་རྟེན་དམ་ཆོས་ནུབ་པ་ན། །</s>
  </p>
  <p id="8318">
    <s id="8318:1" flag="alternateSource">བསྐལ་པ་རྣམ་པ་མང་པོར་ནི། །ཡུན་རིང་སེམས་ཅན་དུད་པར་འགྱུར། །</s>
  </p>
  <p id="8319">
    <s id="8319:1" flag="alternateSource">འདི་དག་དུད་བཞིན་མི་འགྱུར་བར། །འདི་དག་གསུང་ནི་བསྡུ་བར་བྱ། །</s>
  </p>
  <p id="8320">
    <s id="8320:1" flag="alternateSource">དཔའ་བོ་དེ་ལས་ལངས་ནས་ནི། །སེམས་ཀྱི་སྟོབས་ནི་ཉམས་པ་མེད། །</s>
  </p>
  <p id="8321">
    <s id="8321:1" flag="alternateSource">རྒྱལ་པོ་མ་སྐྱེས་དགྲར་གྱུར་པའི། །མི་ཡི་དབང་པོས་མགྲོན་དུ་བོས། །</s>
  </p>
  <p id="8322">
    <s id="8322:1" flag="alternateSource">སྟོན་པའི་བསྟན་པ་བྱ་བའི་ཕྱིར། །རྒྱལ་པོའི་ཁབ་ཀྱི་གྲོང་ཁྱེར་འདིར། །</s>
    <s id="8322:2">འབད་པས་སྐུ་གདུང་མྱུར་དུ་ནི། །གསེར་གྱི་སྣོད་ཀྱི་ནང་དུ་བཅུག །</s>
  </p>
  <p id="8323">
    <s id="8323:1" flag="alternateSource">དེ་དག་སྔོན་དུ་ཡང་དག་བཏང་། །</s>
  </p>
  <p id="8324">
    <s id="8324:1" flag="alternateSource">དེ་ཚེ་རྒྱལ་པོའི་ཁབ་མྱུར་འགྲོ། །</s>
  </p>
  <p id="8325">
    <s id="8325:1" flag="alternateSource">འོད་མའི་ཚལ་དུ་ཕྱིན་ནས་ནི། །སྐུ་གདུང་དག་ནི་ཡང་དག་བཞག །</s>
  </p>
  <p id="8326">
    <s id="8326:1" flag="alternateSource">འཇིག་རྟེན་མགོན་པོ་སྐྱོབ་པ་ཡི། །མཆོད་རྟེན་རྨད་བྱུང་ཆེན་པོ་བྱས། །</s>
  </p>
  <p id="8327">
    <s id="8327:1" flag="alternateSource">མཆོད་རྟེན་དེ་ནི་མཆོད་བྱེད་པ། །རྣམ་པ་སྣ་ཚོགས་རྒྱན་དང་ནི། །</s>
    <s id="8327:2">ཕྲེང་བ་གོས་དང་གདུགས་དང་ནི། །དར་ལ་རོལ་མོ་བྱུག་པ་དང་། །རྣམ་པ་སྣ་ཚོགས་དུ་མ་དང་། །མར་མེ་མེ་ཏོག་ཕྲེང་བ་ཡིས། །</s>
    <s id="8327:3">ཕྱག་འཚལ་རྗེས་སོང་སེམས་ཀྱིས་ནི། །རྒྱལ་པོ་རབ་ཏུ་མཆོད་པ་བྱེད། །</s>
  </p>
  <p id="8328">
    <s id="8328:1" flag="alternateSource">མཆོད་རྟེན་དེ་ལ་མགོས་བཏུད་ནས། །</s>
  </p>
  <p id="8329">
    <s id="8329:1" flag="alternateSource">དེ་ཡི་ཚེ་ན་སྨོན་ལམ་བཏབ། །</s>
  </p>
  <p id="8330">
    <s id="8330:1" flag="alternateSource">འཇིག་རྟེན་མཆོག་ལ་མཆོད་པ་ཡིས། །</s>
    <s id="8330:2">བདག་གི་དགེ་བ་མང་པོ་གང་། །དེ་བཞིན་གཤེགས་ལ་མཆོད་པ་འདིས། །བསམ་གྱིས་མི་ཁྱབ་མཆོག་ཐོབ་ཤོག །</s>
  </p>
  <p id="8331">
    <s id="8331:1" flag="alternateSource">དེ་ནས་རྒྱལ་པོ་ལངས་ནས་ནི། །འོད་སྲུང་ཆེ་ལ་རབ་ཏུ་སྨྲས། །</s>
  </p>
  <p id="8332">
    <s id="8332:1" flag="alternateSource">མིག་ནི་མཆི་མས་ཀུན་ཁྱབ་ནས། །</s>
  </p>
  <p id="8333">
    <s id="8333:1" flag="alternateSource">མིག་གི་མཆི་མ་ཕྱིས་ནས་ནི། །སྙིང་ནི་བརྩེ་བས་རབ་བརླན་ནས། །</s>
  </p>
  <p id="8334">
    <s id="8334:1" flag="alternateSource">དེ་ཚེ་ཕ་ནི་ཡང་དག་དྲན། །</s>
  </p>
  <p id="8335">
    <s id="8335:1" flag="alternateSource">ཤེས་རབ་ཆེན་པོ་འཕགས་པ་ཁྱོད། །ཁྱོད་ནི་བདག་གི་དབང་འགྱུར་མཛོད། །</s>
  </p>
  <p id="8336">
    <s id="8336:1" flag="alternateSource">བདག་གི་སྡིག་པ་གང་བྱས་པ། །ངེས་པར་མནར་མེད་རབ་ཏུ་གཞོལ། །</s>
    <s id="8336:2">སྟོན་པའི་བཀའ་ཡི་ལམ་གནས་པ། །དེ་འདྲའི་ཆོས་ཀྱི་རྒྱལ་པོ་ཡི། །ཕ་ཡི་སྲོག་ལ་གནོད་བཅས་པའི། །མྱ་ངན་བསལ་བར་མི་ནུས་པས། །</s>
    <s id="8336:3">འཕགས་པ་དགེ་བའི་བཤེས་གཉེན་<ref folio="F.318.b"/>གྱིས། །བདག་ལ་ཆོས་དོན་བསྟན་པར་རིགས། །</s>
  </p>
  <p id="8337">
    <s id="8337:1" flag="alternateSource">དེ་སྐད་སྨྲས་ནས་བདག་ཉིད་ཆེ། །</s>
  </p>
  <p id="8338">
    <s id="8338:1" flag="alternateSource">རྒྱལ་བའི་ཉན་ཐོས་མཆོག་གྱུར་པ། །བློ་ལྡན་འོད་སྲུང་ཞེས་བྱ་བས། །འདི་དག་ཚིག་ནི་རབ་ཏུ་སྨྲས། །</s>
  </p>
  <p id="8339">
    <s id="8339:1" flag="alternateSource">རྒྱལ་པོ་ཆེན་པོ་མ་འཇིགས་ཤིག །</s>
    <s id="8339:2">ཁྱོད་ཀྱི་དགེ་བ་མང་དུ་བྱས། །</s>
  </p>
  <p id="8340">
    <s id="8340:1" flag="alternateSource">སྐྱེ་བ་བརྒྱ་ཕྲག་དུ་མར་ཡང་། །ཁྱོད་ལ་གོམས་པ་རབ་ཏུ་ཡོད། །</s>
  </p>
  <p id="8341">
    <s id="8341:1" flag="alternateSource">སངས་རྒྱས་འབྱུང་བ་མེད་པ་ན། །</s>
  </p>
  <p id="8342">
    <s id="8342:1" flag="alternateSource">རང་རྒྱལ་གཅིག་ནི་ཡང་དག་བྱུང་། །</s>
  </p>
  <p id="8343">
    <s id="8343:1" flag="alternateSource">གྲོང་ཁྱེར་བཱ་རཱ་ཎ་སཱི་རུ། །དེ་ཚེ་ཚོང་དཔོན་བུ་ཞིག་བྱུང་། །</s>
  </p>
  <p id="8344">
    <s id="8344:1" flag="alternateSource">མི་ཤེས་བྱིས་པ་གཡོ་བ་ཡིས། །དེ་ཚེ་ཤིང་རྟ་ཞོན་ནས་བྱུང་། །</s>
  </p>
  <p id="8345">
    <s id="8345:1" flag="alternateSource">བཅོམ་ལྡན་དེ་ཉིད་དེ་རུ་ནི། །རང་རྒྱལ་ཡོངས་སུ་བྱུང་བ་ནི། །འཇིག་རྟེན་རྗེས་སུ་གཟུང་འདོད་པས། །དེར་ནི་སློང་མོའི་དོན་དུ་རྒྱུ། །</s>
    <s id="8345:2">བྱིས་པ་དེས་ནི་དེ་མཐོང་ནས</s>
  </p>
  <p id="8346">
    <s id="8346:1" flag="alternateSource">སེམས་ནི་ཡང་དག་དང་གྱུར་ནས། །</s>
  </p>
  <p id="8347">
    <s id="8347:1" flag="alternateSource">རྐང་གཉིས་ལ་གཏུགས་དྲིས་པ་ནི། །དགེ་སློང་ཁྱོད་ནི་ཅི་ཞིག་བྱེད། །</s>
  </p>
  <p id="8348">
    <s id="8348:1" flag="alternateSource">བསེ་རུ་ལྟ་བུར་སྐྱེ་བ་མེད། །</s>
  </p>
  <p id="8349">
    <s id="8349:1" flag="alternateSource">བཅོམ་ལྡན་དེ་ནི་མི་སྨྲར་འདུག ། </s>
  </p>
  <p id="8350">
    <s id="8350:1" flag="alternateSource">དེ་ཚེ་བྱིས་པ་དེ་ཡི་ནི། །གོས་ལ་བཟུང་ནས་ཡང་དག་གནས། །</s>
  </p>
  <p id="8351">
    <s id="8351:1" flag="alternateSource">འདེང་ངོ་འདེང་ངོ་ཁྱིམ་བཟང་འདིར། །རྒྱལ་མཚན་གྱིས་ནི་རབ་མཚན་པའོ། །</s>
  </p>
  <p id="8352">
    <s id="8352:1" flag="alternateSource">འདི་ནི་བདག་གི་ཁྱིམ་ཡིན་ཏེ། །</s>
  </p>
  <p id="8353">
    <s id="8353:1" flag="alternateSource">ཞབས་བཀྲུས་ནས་ནི་བཤོས་གསོལ་ཏེ། །</s>
  </p>
  <p id="8354">
    <s id="8354:1" flag="alternateSource">ཇི་ལྟར་དུས་བཞིན་མྱུར་གསོལ་ནས། །</s>
  </p>
  <p id="8355">
    <s id="8355:1" flag="alternateSource">ཅི་འདོད་པར་ནི་རྩེ་བར་བགྱིའོ། །</s>
  </p>
  <p id="8356">
    <s id="8356:1" flag="alternateSource">དེ་ནས་ཉེས་དང་བྲལ་བ་དེ། །</s>
  </p>
  <p id="8357">
    <s id="8357:1" flag="alternateSource">ཉེས་གསུམ་མཐར་བྱེད་འཇོམས་པ་པོ། །གཞན་དག་རྗེས་གཟུང་དེ་དག་གཙོར། །མཐར་གྱིས་ཀྱང་ནི་རབ་འགྲོ་ཞིང་། །</s>
    <s id="8357:2">སོང་ནས་</s>
  </p>
  <p id="8358">
    <s id="8358:1" flag="alternateSource">སྒོ་ཡི་རྩ་བ་ལ། །འོད་ཆེན་དེར་ནི་འདུག་པར་གྱུར། །</s>
  </p>
  <p id="8359">
    <s id="8359:1" flag="alternateSource">དེ་ནས་བྱིས་པ་ནང་ཞུགས་ནས། །</s>
  </p>
  <p id="8360">
    <s id="8360:1" flag="alternateSource">མ་ལ་ཡང་ནི་འདི་སྐད་སྨྲས། །</s>
  </p>
  <p id="8361">
    <s id="8361:1" flag="alternateSource">མ་ནི་བདག་ལ་འབྲས་ཆན་སྩོལ། །</s>
  </p>
  <p id="8362">
    <s id="8362:1" flag="alternateSource">བཟའ་བ་རྣམ་མང་དག་ཀྱང་སྩོལ། །</s>
  </p>
  <p id="8363">
    <s id="8363:1" flag="alternateSource">ཡུན་རིང་ས་རྡུལ་ལ་རྩེ་བའི། །བདག་གི་གྲོགས་པོ་འདིར་འོངས་གྱུར། །</s>
  </p>
  <p id="8364">
    <s id="8364:1" flag="alternateSource">ཡུན་རིང་བདག་ནི་དགར་འགྱུར་བ། །སྒོར་ནི་འོངས་ནས་འདུག་པ་ཡིན། །</s>
  </p>
  <p id="8365">
    <s id="8365:1" flag="alternateSource">དེ་ཚེ་དེ་ནི་རབ་རིངས་པར། །དེ་ཡི་མོད་ལ་སྒོར་ཡང་བྱུང་། །</s>
  </p>
  <p id="8366">
    <s id="8366:1" flag="alternateSource">རྫུ་འཕྲུལ་ཆེན་པོ་ཞི་བའི་གཟུགས། །བདག་ཉིད་ཆེན་པོ་དེ་ཡང་མཐོང་། །</s>
  </p>
  <p id="8367">
    <s id="8367:1" flag="alternateSource">དེ་ཚེ་དེ་ནི་མྱུར་འོངས་ནས། །</s>
  </p>
  <p id="8368">
    <s id="8368:1" flag="alternateSource">སྣོད་ནི་བཟང་པོ་བླངས་ནས་ཀྱང་། །ལག་པ་ལེགས་པར་རབ་བཀྲུས་ནས། །</s>
  </p>
  <p id="8369">
    <s id="8369:1" flag="alternateSource">མེ་ཏོག་སྤོས་སོགས་སྔོན་འགྲོ་བས། །</s>
    <s id="8369:2">འབྲས་ཆན་གཙང་མ་བླངས་ནས་</s>
  </p>
  <p id="8370">
    <s id="8370:1" flag="alternateSource">ནི། །དུ་མའི་<ref folio="F.319.a"/>རོ་ཡིས་རྣམ་བརྒྱན་པའི། །རྣམ་པ་སྣ་ཚོགས་བཟའ་བ་དང་། །དངུལ་གྱི་སྣོད་དུ་རབ་ཏུ་བཅུག །</s>
  </p>
  <p id="8371">
    <s id="8371:1" flag="alternateSource">དེ་ཚེ་མྱུར་དུ་ཕྱིར་བྱུང་སྟེ། །</s>
  </p>
  <p id="8372">
    <s id="8372:1" flag="alternateSource">དེ་ཡི་ལྷུང་བཟེད་ལ་བླུགས་ནས། །</s>
  </p>
  <p id="8373">
    <s id="8373:1" flag="alternateSource">ཁྱོར་བཅས་ཆོས་ལ་དད་པ་ཡིས། །དེ་ཡི་རྐང་པ་གཉིས་ལ་གཏུགས། །</s>
  </p>
  <p id="8374">
    <s id="8374:1" flag="alternateSource">དེ་ཡིས་བསོད་སྙོམས་བླངས་ནས་ནི། །ནམ་མཁའ་ལ་ནི་མངོན་པར་སོང་། །</s>
  </p>
  <p id="8375">
    <s id="8375:1" flag="alternateSource">དེ་ནས་དེ་ནི་རབ་འབར་ཞིང་། །མར་མེའི་ཕྲེང་བ་བཞིན་དུ་སྣང་། །</s>
  </p>
  <p id="8376">
    <s id="8376:1" flag="alternateSource">བསེ་རུ་ལྟར་སྤྱོད་གང་ཡིན་པ། །དེ་དག་ངག་གིས་ཆོས་སྟོན་མིན། །</s>
  </p>
  <p id="8377">
    <s id="8377:1" flag="alternateSource">རྫུ་འཕྲུལ་འོད་ཀྱིས་སེམས་ཅན་ལ། །བདག་ཉིད་ཆེན་པོ་སྟོན་པར་བྱེད། །</s>
  </p>
  <p id="8378">
    <s id="8378:1" flag="alternateSource">དེ་ཡང་ལྷག་པར་སྙིང་རྗེ་ཅན། །སེམས་ཅན་འགྲོ་བ་སེར་སྣར་ལྡན། །</s>
  </p>
  <p id="8379">
    <s id="8379:1" flag="alternateSource">ཕ་རོལ་དོན་དུ་སེམས་ཅན་ལ། །དེ་ནས་རྫུ་འཕྲུལ་སྟོན་པར་བྱེད། །</s>
  </p>
  <p id="8380">
    <s id="8380:1" flag="alternateSource">དེ་ཡི་རྣམ་སྨིན་ལས་ཀྱིས་ནི། །མ་དང་ལྷན་ཅིག་བྱིས་པ་ཡང་། །སྟོང་ཕྲག་ལྔ་ཡི་སྐྱེ་བར་ནི། །ལྷ་ཉིད་ཀྱང་ནི་བྱས་པར་གྱུར། །</s>
  </p>
  <p id="8381">
    <s id="8381:1" flag="alternateSource">ལྷ་རྣམས་ཀྱི་ནི་ལྷ་རྒྱལ་དེར། །མ་དེ་ཉིད་ནི་ཡང་དག་གྱུར། །</s>
  </p>
  <p id="8382">
    <s id="8382:1" flag="alternateSource">འཁོར་ལོས་སྒྱུར་ཉིད་མི་རྣམས་ཀྱི། །མི་ཡི་བདག་པོར་དེ་ཚེ་གྱུར། །</s>
  </p>
  <p id="8383">
    <s id="8383:1" flag="alternateSource">ཡུན་རིང་བདེ་བ་རྗེས་མྱོང་ནས། །</s>
  </p>
  <p id="8384">
    <s id="8384:1" flag="alternateSource">གཟུགས་ཅན་སྙིང་པོའི་བུར་འདི་གྱུར། །</s>
  </p>
  <p id="8385">
    <s id="8385:1" flag="alternateSource">གང་གི་བཅོམ་ལྡན་དེ་སྨྲས་དང་། །གོས་ཀྱི་ཐ་མ་ལ་བཟུང་དང་། །</s>
    <s id="8385:2">ཚིག་ངན་སྨྲ་བ་སྨྲས་པ་ནི། །དགེ་སློང་སྨྲ་བས་སྨྲས་པ་དང་། །ས་རྡུལ་བདག་དང་རྩེ་བ་ཞེས། །དེ་ཚེ་སྔོན་ནི་ཁྱོད་ཅེས་སྨྲས། </s>
  </p>
  <p id="8386">
    <s id="8386:1" flag="alternateSource">གི་ལས་ནི་དེ་ཡིས་ནི། །མི་འདོད་པ་དང་ཚ་བ་ཡི། །དྲག་ཅིང་རབ་ཚའི་སྡུག་བསྔལ་བ། །ཡུན་རིང་མང་པོ་རྗེས་མྱོང་བ། །མི་འདོད་སྡུག་བསྔལ་བཟོད་དཀའ་བ། །མི་བཟད་དམྱལ་བར་ལྟུང་བར་འགྱུར། །</s>
  </p>
  <p id="8387">
    <s id="8387:1" flag="alternateSource">ལས་ཀྱི་ཞགས་པས་བཅིངས་ནས་ནི། །སེམས་ཅན་ངན་འགྲོར་འགྲོ་བར་འགྱུར། །</s>
  </p>
  <p id="8388">
    <s id="8388:1" flag="alternateSource">རྒོད་པས་ལས་ནི་བྱེད་པ་ཡིས། །དུ་བས་རྗེས་སུ་མྱོང་བར་འགྱུར། །</s>
  </p>
  <p id="8389">
    <s id="8389:1" flag="alternateSource">དེ་བཞིན་བྱིས་པའི་རང་བཞིན་གྱིས། །ཉན་ཐོས་རྒྱལ་བ་སྐྱོབ་པ་ལ། །</s>
    <s id="8389:2">ཚིག་ནི་མ་རུངས་རྒྱ་ཆེ་བ། །དེ་ཡི་ལས་ནི་འདི་འདྲ་འོ། །</s>
  </p>
  <p id="8390">
    <s id="8390:1" flag="alternateSource">དམྱལ་བ་ལས་ནི་ཐར་ནས་ཀྱང་། །མི་ཉིད་དུ་ནི་འདིར་ཡང་འོངས། །</s>
  </p>
  <p id="8391">
    <s id="8391:1" flag="alternateSource">རྣམ་སྨིན་སྐྱེས་པ་མི་ཡི་བདག །དམྱལ་བ་ཡང་ནི་དྲན་པར་གྱུར། །</s>
  </p>
  <p id="8392">
    <s id="8392:1" flag="alternateSource">དེ་ཡི་ཁྲོ་བ་བདོ་བ་ཡིས། །ཁྱོད་ཀྱིས་ཕ་ཡི་སྲོག་ཀྱང་བཅད། །</s>
  </p>
  <p id="8393">
    <s id="8393:1" flag="alternateSource"><ref folio="F.319.b"/>རང་རྒྱལ་དག་གི་སྤྱོད་པ་ཡང་། །སྔོན་གྱི་བག་ཆགས་ཀྱིས་དྲན་པས། །སངས་རྒྱས་མངོན་སུམ་མཐོང་ནས་ནི། །སྐྱེ་དགུ་དག་ཀྱང་དེ་བཞིན་བྱས། །</s>
  </p>
  <p id="8394">
    <s id="8394:1" flag="alternateSource">དེ་ཉིད་རྒྱུ་ནི་དྲན་བྱས་པས། །འདིར་ནི་རྒྱལ་ཐབས་ཉིད་ཀྱང་བྱས། །</s>
  </p>
  <p id="8395">
    <s id="8395:1" flag="alternateSource">དེ་ལྟར་འོད་མའི་ཚལ་དུ་ནི། །ཕན་ཚུན་དེ་དག་ས་སྟེང་སྨྲ། །</s>
  </p>
  <p id="8396">
    <s id="8396:1" flag="alternateSource">ང་ཡི་སློབ་མ་མཆོག་འདི་དང་། །གཉིས་པ་མི་ཡི་བདག་པོ་ཡིས། །མཆོད་རྟེན་ལན་བརྒྱར་ཕྱག་འཚལ་ནས། །</s>
  </p>
  <p id="8397">
    <s id="8397:1" flag="alternateSource">དེ་ཚེ་རང་གི་ཁྱིམ་དུ་སོང་། །</s>
  </p>
  <p id="8398">
    <s id="8398:1" flag="alternateSource">དེ་ནས་སློབ་མའི་མཆོག་གྱུར་པ། །པི་པལ་ཕུག་ན་གནས་པ་དེ། །</s>
  </p>
  <p id="8399">
    <s id="8399:1" flag="alternateSource">རྫུ་འཕྲུལ་ཆེན་པོ་འདོད་ཆགས་བྲལ། །</s>
  </p>
  <p id="8400">
    <s id="8400:1" flag="alternateSource">ཐུབ་པ་མ་ལུས་འདུས་ནས་ནི། །</s>
    <s id="8400:2">གསུང་རབ་ཡན་ལག་བཅུ་གཉིས་དང་། །འདུལ་བ་མ་ལུས་སྡུད་པར་བྱེད། །</s>
  </p>
  <p id="8401">
    <s id="8401:1" flag="alternateSource">གང་ཞིག་ཆོས་ནི་ངས་བསྟན་དང་། །དེ་བཞིན་སྔོན་གྱི་རྒྱལ་བ་མཆོག །</s>
    <s id="8401:2">དེ་ནས་སློབ་མའི་མཆོག་དེས་ཀྱང་། །རྣམ་པ་གསུམ་དུ་ཡང་དག་བསྟན། །</s>
  </p>
  <p id="8402">
    <s id="8402:1" flag="alternateSource">འདུལ་བ་དང་ནི་མངོན་པ་དང་། །མདོ་སྡེའི་དབྱེ་བས་གཞུང་དུ་བྱས། །</s>
  </p>
  <p id="8403">
    <s id="8403:1" flag="alternateSource">སེམས་ཅན་འཆིང་བ་གསུམ་ལས་བཀྲོལ། །</s>
  </p>
  <p id="8404">
    <s id="8404:1" flag="alternateSource">ཉེས་པ་གསུམ་ཡང་སྐེམ་པར་བྱེད། །</s>
  </p>
  <p id="8405">
    <s id="8405:1" flag="alternateSource">དཔའ་བོ་སྡུག་བསྔལ་གསུམ་ལས་འགྲོལ། །རྟག་ཏུ་ཐེག་པ་གསུམ་ལ་དགོད། །</s>
  </p>
  <p id="8406">
    <s id="8406:1" flag="alternateSource">སངས་རྒྱས་རྣམས་ཀྱིས་བསྟན་པའི་དོན། །བློ་ཡི་མཆོག་ནི་བྱེད་པར་འགྱུར། །</s>
  </p>
  <p id="8407">
    <s id="8407:1" flag="alternateSource">རྒྱལ་ཆེན་མ་སྐྱེས་དགྲ་ཞེས་པའི། །མ་ག་དྷཱ་པ་མི་ཡི་བདག །ཨང་ག་མ་ག་དྷཱ་དང་ནི། །བཱ་རཱ་ཎ་སཱི་དེ་ལས་གཞན། །བྱང་དུ་ཡངས་པ་ཅན་དང་ནི། །</s>
    <s id="8407:2">རྒྱལ་ཆེན་སྟོབས་པོ་ཆེ་བར་ནི། །ཐེ་ཚོམ་མེད་པར་འགྱུར་བ་ཡིན། །</s>
  </p>
  <p id="8408">
    <s id="8408:1" flag="alternateSource">བསྟན་པའི་དོན་ནི་བྱེད་པར་འགྱུར། །</s>
  </p>
  <p id="8409">
    <s id="8409:1" flag="alternateSource">གཞོན་ནུ་ཁྱོད་ནི་འདུལ་བྱེད་ཅིང་། །ཞི་བ་དམ་པ་སྟོན་པར་འགྱུར། །</s>
  </p>
  <p id="8410">
    <s id="8410:1" flag="alternateSource">དེ་ཡི་བུ་ཡང་རྒྱལ་པོ་ནི། །ཡི་གེ་ཨུ་ཞེས་བྱ་བར་བསྒྲགས། །དེ་ཚེ་འབྱུང་བར་འགྱུར་བ་ནི། །མྱུར་དུ་བསྟན་པའི་དོན་ལ་བརྩོན། །</s>
  </p>
  <p id="8411">
    <s id="8411:1" flag="alternateSource">དེས་ནི་སྟོན་པའི་གསུང་རབ་འདིར། །རྒྱ་ཆེར་འདྲི་བར་བྱེད་འཇུག་འགྱུར། །</s>
  </p>
  <p id="8412">
    <s id="8412:1" flag="alternateSource">མཆོད་པ་ཆེན་པོའང་བྱས་ནས་ནི། །ཕྱོགས་རྣམས་ཀུན་ཏུ་རྒྱས་པར་བྱེད། །</s>
  </p>
  <p id="8413">
    <s id="8413:1" flag="alternateSource">ཕྱིར་ཡང་ངན་སོང་འདི་མི་འགྲོ། །</s>
  </p>
  <p id="8414">
    <s id="8414:1" flag="alternateSource">ལྷར་སྐྱེ་བར་ནི་དེ་འགྱུར་རོ། །</s>
  </p>
  <p id="8415">
    <s id="8415:1" flag="alternateSource">ལོ་ནི་ཉི་ཤུ་སུམ་ཅུར་ནི། །ཕ་དང་ལྷན་ཅིག་འགྲོགས་པར་འགྱུར། །</s>
  </p>
  <p id="8416">
    <s id="8416:1" flag="alternateSource">གྲོང་ཁྱེར་སྟོབས་ལྡན་མཚན་ཕྱེད་དུ། །རིགས་<ref folio="F.320.a"/>ལས་སྐྱེས་པའི་ནད་ཀྱིས་ནི། །མངོན་པར་ཟིལ་གྱིས་ནོན་པར་འགྱུར། །</s>
  </p>
  <p id="8417">
    <s id="8417:1" flag="alternateSource">ཉིན་ཞག་སུམ་ཅུ་རྩ་དྲུག་ཏུ། །ནད་ཆེན་དག་གིས་ཉམ་ཐག་འགྱུར། །</s>
  </p>
  <p id="8418">
    <s id="8418:1" flag="alternateSource">ནད་རྣམས་ཀུན་གྱིས་བཏབ་ནས་དེ། །</s>
  </p>
  <p id="8419">
    <s id="8419:1" flag="alternateSource">རྣམ་པ་སྣ་ཚོགས་བརྒྱལ་ནས་ནི། །</s>
    <s id="8419:2">རྒྱལ་པོ་དེ་མྱུར་ཤི་འཕོས་ནས། །</s>
  </p>
  <p id="8420">
    <s id="8420:1" flag="alternateSource">ལྷ་རྣམས་སུ་ནི་སྐྱེ་བར་འགྱུར། །</s>
  </p>
  <p id="8421">
    <s id="8421:1" flag="alternateSource">དེ་ནི་མཐར་གྱིས་འབད་ནས་ནི། །ངེས་པར་བྱང་ཆུབ་ཐོབ་པར་འགྱུར། །</s>
  </p>
  <p id="8422">
    <s id="8422:1" flag="alternateSource">འདི་དང་གཞན་ཡང་མང་པོ་ནི། །འདས་པ་དང་ནི་མ་འོངས་པར། །རང་རྒྱལ་སྐྱོབ་པ་དག་ལ་ནི། །རྣམ་པ་སྣ་ཚོགས་བྱས་པ་ཡིས། །</s>
    <s id="8422:2">དེ་བཞིན་ལྷ་དང་མི་རྣམས་ཀྱིས། །འདོད་དང་ཁྱད་པར་ཕུན་ཚོགས་འཐོབ། །</s>
  </p>
  <p id="8423">
    <s id="8423:1" flag="alternateSource">དེ་དག་མཐར་གྱིས་འགྲོ་འགྱུར་བ། །ཞི་བ་ནད་མེད་གོ་འཕང་འཐོབ། །</s>
  </p>
  <p id="8424">
    <s id="8424:1" flag="alternateSource">རྒྱལ་པོ་མཆོག་དང་དམན་པ་དང་། །མི་ཡི་བདག་པོ་བར་མ་རྣམས། །རྒྱལ་པོ་ན་ཧུ་ཤ་ལ་སོགས། །དང་པོའི་དུས་སུ་བསྟན་པ་དག །</s>
  </p>
  <p id="8425">
    <s id="8425:1" flag="alternateSource">དེས་ཀྱང་དེ་བཞིན་གཤེགས་མཆོད་དང་། །རྗེས་ཡི་རང་བས་མཐོ་རིས་སོང་། །</s>
  </p>
  <p id="8426">
    <s id="8426:1" flag="alternateSource">ངེས་པར་དེ་དག་སངས་རྒྱས་གྱུར། །</s>
  </p>
  <p id="8427">
    <s id="8427:1" flag="alternateSource">ཁ་ཅིག་ཉན་ཐོས་ཐེག་པ་ལ། །ངེས་པར་ཁ་ཅིག་ཉན་ཐོས་ཉིད། །དེ་ཀུན་ཐར་ལ་མངོན་པར་གཞོལ། །དུས་ཀྱི་རྣམ་གཞག་རྗེས་མཐུན་པར། །ཚེ་ཡང་རྣམ་པར་བརྟག་པ་ཡིན། །</s>
  </p>
  <p id="8428">
    <s id="8428:1" flag="alternateSource">དམ་པ་ཚེ་ཡང་རིང་བ་སྟེ། །</s>
  </p>
  <p id="8429">
    <s id="8429:1" flag="alternateSource">དེ་བཞིན་བར་མ་བར་མ་ཡིན། །</s>
  </p>
  <p id="8430">
    <s id="8430:1" flag="alternateSource">ཤིན་ཏུ་དཀའ་བའི་དུས་མཐའ་ལ། །དུས་ཀྱི་ཐ་མ་རྩོད་དུས་ལ། །རྒྱལ་པོ་རྩོད་པ་ལ་དགའ་བས། །གཞན་ནི་ཐ་མར་བསྟན་པ་ཡིན། །</s>
  </p>
  <p id="8431">
    <s id="8431:1" flag="alternateSource">ཕན་ཚུན་ཁོ་ན་དུ་འཛིན་ཆགས་པས། །གཅིག་ལ་གཅིག་ནི་རྣམ་འཚེ་བྱེད། །</s>
  </p>
  <p id="8432">
    <s id="8432:1" flag="alternateSource">དམན་པའི་སྐྱེ་བ་ཐོབ་པ་དང་། །མཚོན་གྱི་རེག་པས་འཆི་བར་འགྱུར། །</s>
  </p>
  <p id="8433">
    <s id="8433:1" flag="alternateSource">མཚོན་གྱིས་འཚོ་བས་ཡང་དག་དག་དགའ། །</s>
  </p>
  <p id="8434">
    <s id="8434:1" flag="alternateSource">དེ་བཞིན་གཞན་གྱི་བུད་མེད་ཆགས། །</s>
  </p>
  <p id="8435">
    <s id="8435:1" flag="alternateSource">རྒྱལ་པོ་འཇིག་རྟེན་སྨོད་པར་ནི། །ཐེ་ཙོམ་མེད་པར་འགྱུར་བ་ཡིན། །</s>
  </p>
  <p id="8436">
    <s id="8436:1" flag="alternateSource">གཡོན་ཅན་ལས་ངན་ཅན་དང་ནི། །དེ་བཞིན་འཕགས་མིན་སེར་སྣ་ཅན། །དེ་ཡི་ཚེ་ན་འབྱུང་བར་འགྱུར། །</s>
  </p>
  <p id="8437">
    <s id="8437:1" flag="alternateSource">ཆ་གཉིས་ལྡན་དང་རྩོད་དུས་བར། །མདོར་བསྡུས་ནས་ནི་བཤད་པར་བྱ། །</s>
  </p>
  <p id="8438">
    <s id="8438:1" flag="alternateSource">གཞོན་ནུ་དེ་ནི་རྟོགས་པར་གྱིས། །དུས་གང་འབྱུང་བར་འགྱུར་བ་ན། །</s>
  </p>
  <p id="8439">
    <s id="8439:1" flag="alternateSource">ས་སྟེང་རྒྱལ་པོ་འབྱུང་བ་ཡི། །དེ་དག་གཟུགས་དང་མཚན་མ་དང་། །ཁ་དོག་ཀྱང་ནི་རྟོགས་པར་གྱིས། །<ref folio="F.320.b"/>ཀོ་སའི་རྒྱལ་པོ་གསལ་རྒྱལ་དང་། །གཟུགས་ཅན་སྙིང་པོ་དེ་བཞིན་གཞན། །རྒྱལ་རིགས་གཙོ་བོ་འཆར་བ་དང་། །དམག་བརྒྱ་པ་ནི་ཡང་དག་འབྱུང་། །</s>
  </p>
  <p id="8440">
    <s id="8440:1" flag="alternateSource">ལག་བཟང་གཞུ་བཟང་ཞེས་བྱ་དང་། །དེ་བཞིན་དབང་ཆེན་ཙ་མ་ཤ། །དེ་བཞིན་ལིཙྪ་བཱིར་སྐྱེས་པའི། །ཤཱཀྱའི་རིགས་སྐྱེས་སེང་གེ་དང་། །ཆེར་ལྡན་གསལ་དང་རབ་གསལ་དང་། །སྡེ་ཆེན་དུ་ཡང་བསྟན་པའོ། །</s>
  </p>
  <p id="8441">
    <s id="8441:1" flag="alternateSource">དེ་བཞིན་འཕགས་རྒྱལ་གཏུམ་པོ་དང་། །སེར་སྐྱའི་གྲོང་གི་རྒྱལ་པོ་ནི། །ཟས་གཙང་ཞེས་ནི་བྱ་བ་དང་། །དཔའ་བོ་ཞེས་བྱ་སྟོབས་ཆེན་དག །</s>
  </p>
  <p id="8442">
    <s id="8442:1" flag="alternateSource">འདི་དག་རྒྱལ་པོའི་རིགས་སུ་གསུངས། །</s>
  </p>
  <p id="8443">
    <s id="8443:1" flag="alternateSource">ས་སྲུང་སྟོན་པ་མཆོད་བྱེད་པའོ། །</s>
  </p>
  <p id="8444">
    <s id="8444:1" flag="alternateSource">ཤཱཀྱ་སེང་གེ་མི་ཡི་མཆོག །སངས་རྒྱས་མངོན་དུ་ལྟ་བར་འགྱུར། །</s>
  </p>
  <p id="8445">
    <s id="8445:1" flag="alternateSource">དེ་ཡང་དེ་ནས་ཆོས་ཐོས་ནས། །</s>
  </p>
  <p id="8446">
    <s id="8446:1" flag="alternateSource">ཡུན་རིང་ཕུན་སུམ་ཚོགས་པ་འཐོབ། །</s>
  </p>
  <p id="8447">
    <s id="8447:1" flag="alternateSource">ངེས་པར་བྱང་ཆུབ་འདོད་ནས་ཀྱང་། །ཤི་ནས་ཞི་བ་འཐོབ་པར་འགྱུར། །</s>
  </p>
  <p id="8448">
    <s id="8448:1" flag="alternateSource">ས་བདག་ས་ཡི་དཀྱིལ་འཁོར་དུ། །འདི་དག་འཇིག་རྟེན་རྣམ་པར་གྲགས། །</s>
  </p>
  <p id="8449">
    <s id="8449:1" flag="alternateSource">རིགས་ནི་རྒྱལ་རིགས་དག་ཏུ་བསྟན། །</s>
  </p>
  <p id="8450">
    <s id="8450:1" flag="alternateSource">འདུ་ཤེས་མིང་གིས་མཚོན་པ་ཡིན། །</s>
  </p>
  <p id="8451">
    <s id="8451:1" flag="alternateSource">ས་སྟེང་ང་ཡིས་བསྟན་པའི་ཚིག །དེ་དག་མཆོད་པ་བྱེད་པར་འགྱུར། །</s>
  </p>
  <p id="8452">
    <s id="8452:1" flag="alternateSource">གཞོན་ནུ་བྱིས་པའི་གཟུགས་ཅན་གྱིས། །ཁྱོད་ཀྱིས་འཇིག་རྟེན་ལུང་བསྟན་པ། །མ་སྐྱེས་ཞེས་བྱའི་རྒྱལ་པོ་དེ། །</s>
  </p>
  <p id="8453">
    <s id="8453:1" flag="alternateSource">ངེས་པར་བྱང་ཆུབ་གཞོལ་བར་འགྱུར། །</s>
  </p>
  <p id="8454">
    <s id="8454:1" flag="alternateSource">ང་ནི་ས་སྟེང་མྱ་ངན་འདས། །</s>
  </p>
  <p id="8455">
    <s id="8455:1" flag="alternateSource">ལོ་བརྒྱ་དག་ནི་འདས་པ་ན། །</s>
  </p>
  <p id="8456">
    <s id="8456:1" flag="alternateSource">སྣང་བ་མེད་ཅིང་ཉེས་པར་བཅས། །</s>
  </p>
  <p id="8457">
    <s id="8457:1" flag="alternateSource">མི་ཤེས་མུན་པས་རབ་ཏུ་བསྒྲིབས། །དེ་ཚེ་ས་ནི་སྟོངས་པ་སྟེ། །</s>
  </p>
  <p id="8458">
    <s id="8458:1" flag="alternateSource">རྒྱལ་བ་རྣམས་ཀྱིས་སྤངས་པ་ཡིན། །</s>
  </p>
  <p id="8459">
    <s id="8459:1" flag="alternateSource">དེ་ཚེ་མི་བཟད་ཆེན་པོ་ཡི། །གྲོང་ཁྱེར་མེ་ཏོག་ཅན་དུ་ནི། །མྱ་ངན་མེད་ཅེས་བྱ་བ་ཡི། །རྒྱལ་པོ་ས་ནི་སྐྱོང་བྱེད་པ། །ཁྲོ་བཅས་ལས་ནི་དྲག་པོ་བྱེད། །</s>
  </p>
  <p id="8460">
    <s id="8460:1" flag="alternateSource">དེ་ཚེ་དེ་ནི་སྙིང་རྗེ་མེད། །</s>
  </p>
  <p id="8461">
    <s id="8461:1" flag="alternateSource">རྫུ་འཕྲུལ་ཆེན་པོ་འདོད་ཆགས་བྲལ། །</s>
  </p>
  <p id="8462">
    <s id="8462:1" flag="alternateSource">ནད་མེད་སེར་སྣ་བྲལ་བ་དང་། །དགེ་སློང་ཚུལ་ཁྲིམས་ལྡན་པ་ཡི། །དགེ་བའི་བཤེས་གཉེན་ཐད་དུ་ལྷགས། །སྔོན་གྱི་བག་ཆགས་རྒྱུ་དང་ནི། །ས་རྡུལ་བྱིན་པའི་བྱིན་རླབས་ཀྱིས། །རིགས་ནི་ངེས་པར་འགྱུར་བ་དང་། །རྒྱལ་པོ་ནོར་ཆེན་ལྡན་པར་འགྱུར། །</s>
  </p>
  <p id="8463">
    <s id="8463:1" flag="alternateSource">ཆོས་དང་ཆོས་མིན་རྣམ་<ref folio="F.321.a"/>དཔྱོད་ཅིང་། །བརྩེ་ལྡན་སྙིང་རྗེ་ལྡན་པ་དང་། །</s>
    <s id="8463:2">ཆགས་བྲལ་རྫུ་འཕྲུལ་ཆེན་པོ་དེས། །</s>
  </p>
  <p id="8464">
    <s id="8464:1" flag="alternateSource">རྒྱུ་ནི་ཕྱེ་ཞིང་བསྟན་པར་བྱས། །</s>
  </p>
  <p id="8465">
    <s id="8465:1" flag="alternateSource">སྔོན་ནི་ཁྱོད་ཀྱང་རྒྱལ་པོ་སྟེ། །</s>
  </p>
  <p id="8466">
    <s id="8466:1" flag="alternateSource">མི་ཤེས་བྱིས་པ་གཡོ་བ་ཡི། །རྒྱལ་བ་ཤཱཀྱ་སེང་གེ་ལ། །ས་ཡི་རྡུལ་ནི་སྙིམ་གང་ཕུལ། །</s>
  </p>
  <p id="8467">
    <s id="8467:1" flag="alternateSource">ཞིང་དེ་ལ་ནི་རབ་ཕུལ་བས། །</s>
    <s id="8467:2">ལྷ་ཡུལ་ཕུན་སུམ་ཚོགས་པ་ཐོབ། །</s>
  </p>
  <p id="8468">
    <s id="8468:1" flag="alternateSource">ལྷ་ཡི་འཇིག་རྟེན་ཤི་འཕོས་ནས། །</s>
  </p>
  <p id="8469">
    <s id="8469:1" flag="alternateSource">ས་ཡི་འཇིག་རྟེན་འདིར་འོངས་གྱུར། །</s>
  </p>
  <p id="8470">
    <s id="8470:1" flag="alternateSource">འཛམ་གླིང་ནགས་ཚལ་ཕུན་སུམ་ཚོགས། །རྒྱལ་པོ་ཡི་ནི་རྒྱལ་ཐབས་སྤྱོད། །</s>
  </p>
  <p id="8471">
    <s id="8471:1" flag="alternateSource">བདག་ཉིད་ཆེན་པོ་ཛམ་བྷ་ལ། །གནོད་སྦྱིན་གྱི་ནི་སྔགས་ཀྱང་བསྒྲུབས། །</s>
  </p>
  <p id="8472">
    <s id="8472:1" flag="alternateSource">བདག་ཉིད་ཆེན་པོ་ས་ཡི་བདག །དེ་ནས་གནོད་སྦྱིན་ཤིང་རྟ་གྲུབ། །</s>
  </p>
  <p id="8473">
    <s id="8473:1" flag="alternateSource">དེ་ལ་གནོད་སྦྱིན་འདུག་པ་ནི། །བཀའ་དང་མཐུན་པར་ཡིད་ཀྱང་འཇུག །</s>
  </p>
  <p id="8474">
    <s id="8474:1" flag="alternateSource">ཀླུ་རྣམས་ཀྱང་ནི་འདུག་པ་སྟེ། །</s>
  </p>
  <p id="8475">
    <s id="8475:1" flag="alternateSource">བྲན་དང་བཀའ་བཞིན་བྱེད་པའི་རྒྱུ། །</s>
    <s id="8475:2">དེ་ལྟར་རྫུ་འཕྲུལ་ཆེ་བདག་ཉིད། །དེ་ཚེ་སྟོབས་ཀྱི་འཁོར་སྒྱུར་འབྱུང་། །</s>
  </p>
  <p id="8476">
    <s id="8476:1" flag="alternateSource">ཅི་འདོད་དེ་ནི་འགྲོ་བ་ན། །</s>
  </p>
  <p id="8477">
    <s id="8477:1" flag="alternateSource">གང་དུའང་འགོག་པ་མེད་པར་འགྱུར། །</s>
  </p>
  <p id="8478">
    <s id="8478:1" flag="alternateSource">རྒྱལ་བའི་སྐུ་གདུང་མཆོག་ས་ལ། །གང་ཡང་སྔོན་ནི་རབ་བཞག་པ། །</s>
    <s id="8478:2">རྒྱལ་པོའི་ཁབ་ཀྱི་གྲོང་ཁྱེར་གྱི། །དེ་ཚེ་འོད་མའི་ཚལ་དུའོ། །</s>
    <s id="8478:3">སྐུ་གདུང་མཆོག་ནི་བླངས་ནས་</s>
  </p>
  <p id="8479">
    <s id="8479:1" flag="alternateSource">ཀྱང་། །</s>
    <s id="8479:2">དགེ་བ་ལ་དམིགས་ཡིད་ཅན་གྱིས། །ཇི་ལྟར་སྔོན་གྱི་བྱས་པ་བཞིན། །མཆོད་རྟེན་དེ་ལ་མཆོད་པ་བྱས། །</s>
  </p>
  <p id="8480">
    <s id="8480:1" flag="alternateSource">སྐུ་གདུང་བུམ་པ་དེ་བླངས་ནས། །</s>
  </p>
  <p id="8481">
    <s id="8481:1" flag="alternateSource">དེ་ནི་དེ་བཞིན་རྣམ་བགོས་ནས། །</s>
  </p>
  <p id="8482">
    <s id="8482:1" flag="alternateSource">བློ་ལྡན་དེས་ནི་སྐད་ཅིག་གིས། །དེ་ནས་གནོད་སྦྱིན་ལ་ཡང་སྨྲས། །</s>
  </p>
  <p id="8483">
    <s id="8483:1" flag="alternateSource">འཛམ་བུའི་གླིང་འདི་མ་ལུས་པ། །མཆོད་རྟེན་རྒྱན་གྱིས་བརྒྱན་པ་དང་། །</s>
    <s id="8483:2">ས་རྣམས་སྐུ་གདུང་སྙིང་པོར་ནི། །ཁྱོད་ཀྱིས་ཀྱང་ནི་རབ་ཏུ་བྱ། །</s>
  </p>
  <p id="8484">
    <s id="8484:1" flag="alternateSource">འབད་པ་ཡིས་ནི་མཚན་ཕྱེད་དུ། །གནོད་སྦྱིན་གྱིས་ནི་བཀའ་ཡང་བླངས། །</s>
  </p>
  <p id="8485">
    <s id="8485:1" flag="alternateSource">མི་མ་ཡིན་པའི་བྱ་བ་བྱས། །</s>
  </p>
  <p id="8486">
    <s id="8486:1" flag="alternateSource">ས་སྟེང་རྡོ་ཡི་སྲོག་ཤིང་བསྒྲེང་། །ཀ་བ་སྟོང་ཕྲག་དུ་མ་ནི། །</s>
    <s id="8486:2">དེ་ཚེ་ཡོངས་སུ་བཙུགས་པར་གྱུར། །</s>
  </p>
  <p id="8487">
    <s id="8487:1" flag="alternateSource">མཆོད་རྟེན་རྣམས་ལ་མཆོད་དོན་དུ། །ལུས་ཅན་རྣམས་ལ་མཚོན་པར་གྱུར། །</s>
  </p>
  <p id="8488">
    <s id="8488:1" flag="alternateSource">འཇིག་རྟེན་མགོན་པོ་སྐྱོབ་པ་ཡིས། །མཆོད་རྟེན་སྣ་ཚོགས་བྱས་ནས་ནི། །སྐད་ཅིག་གཅིག་གིས་གནོད་སྦྱིན་རྣམས། །རྒྱལ་པོ་ཡི་ནི་དྲུང་དུ་ལྷགས། །</s>
    <s id="8488:2">དེ་ནས་གནོད་སྦྱིན་རབ་བཏུད་ནས། །</s>
  </p>
  <p id="8489">
    <s id="8489:1" flag="alternateSource">དབེན་པར་ཚིག་ནི་<ref folio="F.321.b"/>རབ་ཏུ་སྨྲས། །</s>
  </p>
  <p id="8490">
    <s id="8490:1" flag="alternateSource">ཇི་སྐད་བཀའ་སྩལ་མ་ལུས་བྱས། །</s>
  </p>
  <p id="8491">
    <s id="8491:1" flag="alternateSource">ས་བདག་ཇི་སྟེ་གཟིགས་མི་མཛད། །</s>
  </p>
  <p id="8492">
    <s id="8492:1" flag="alternateSource">དེ་ནས་མྱུར་དུ་ས་བདག་དེ། །</s>
  </p>
  <p id="8493">
    <s id="8493:1" flag="alternateSource">དེ་ཚེ་ཤིང་རྟ་དེ་ལ་ཞོན། །</s>
  </p>
  <p id="8494">
    <s id="8494:1" flag="alternateSource">རྣམ་པ་སྣ་ཚོགས་མཆོད་དོན་དུ། །རྣམ་པ་སྣ་ཚོགས་མཛེས་པའི་ཕྱིར། །</s>
    <s id="8494:2">གསེར་དང་དེ་བཞིན་དངུལ་དག་དང་། །རྣམ་པ་སྣ་ཚོགས་མཆོད་རྟེན་བརྒྱན། །</s>
  </p>
  <p id="8495">
    <s id="8495:1" flag="alternateSource">དེ་ནས་གནོད་སྦྱིན་ཤིང་རྟ་དང་། །མྱུར་དུ་རྒྱལ་པོ་རབ་ཏུ་སོང་། །</s>
  </p>
  <p id="8496">
    <s id="8496:1" flag="alternateSource">གང་ན་རྒྱལ་བའི་མཆོད་རྟེན་ཡོད། །</s>
  </p>
  <p id="8497">
    <s id="8497:1" flag="alternateSource">སྐད་ཅིག་གིས་ནི་དེ་ཡུལ་དུའོ། །རྣམ་པ་སྣ་ཚོགས་མཆོད་པ་ཡིས། །རྒྱལ་པོ་དེས་ནི་དེ་ལ་མཆོད། །</s>
  </p>
  <p id="8498">
    <s id="8498:1" flag="alternateSource">དེ་ཚེ་རྒྱལ་བའི་མཆོད་རྟེན་གྱིས། །ས་རྣམས་མ་ལུས་མཛེས་པར་བྱས། །བདག་ཉིད་ཆོས་རྒྱལ་མྱ་ངན་མེད། །</s>
  </p>
  <p id="8499">
    <s id="8499:1" flag="alternateSource">སྨོན་ལམ་དག་ནི་འདེབས་པར་བརྩོན། །</s>
  </p>
  <p id="8500">
    <s id="8500:1" flag="alternateSource">དགེ་བའི་རྩ་བ་འདི་དོན་གྱིས། །བླ་ན་མེད་པའི་སངས་རྒྱས་ཤོག །</s>
  </p>
  <p id="8501">
    <s id="8501:1" flag="alternateSource">དེ་བཞིན་དེས་ཀྱང་རིག་ནས་ནི། །རྒྱལ་པོ་ཆོས་ནི་སྟོན་པར་བྱེད། །</s>
  </p>
  <p id="8502">
    <s id="8502:1" flag="alternateSource">དེ་ནི་ཤི་ནས་ལྷ་རུ་འགྲོ། །</s>
  </p>
  <p id="8503">
    <s id="8503:1" flag="alternateSource">ངེས་པར་བྱང་ཆུབ་གཞོལ་བར་འགྱུར། །</s>
  </p>
  <p id="8504">
    <s id="8504:1" flag="alternateSource">ལོ་ནི་བརྒྱད་ཅུ་རྩ་བདུན་དུ། །ས་སྟེང་མཆོད་རྟེན་མཆོད་པར་འགྱུར། །</s>
  </p>
  <p id="8505">
    <s id="8505:1" flag="alternateSource">ལོ་ནི་བརྒྱ་དང་ལྔ་བཅུར་འཚོ། །</s>
  </p>
  <p id="8506">
    <s id="8506:1" flag="alternateSource">གནོད་པ་མེད་པའི་རྒྱལ་ཐབས་བྱེད། །</s>
  </p>
  <p id="8507">
    <s id="8507:1" flag="alternateSource">དེ་རང་ལས་ལས་བྱུང་བ་ཡི། །ལུས་ལ་ནད་ནི་ཡོངས་སུ་འབྱུང་། །</s>
  </p>
  <p id="8508">
    <s id="8508:1" flag="alternateSource">ནད་དེས་གནོད་ཅིང་སྡུག་བསྔལ་ནས། །</s>
  </p>
  <p id="8509">
    <s id="8509:1" flag="alternateSource">ཤི་ནས་མཐོ་རིས་འགྲོ་བར་འགྱུར། །</s>
  </p>
  <p id="8510">
    <s id="8510:1" flag="alternateSource">ལྷ་ཡི་ཕུན་སུམ་ཚོགས་པ་ཆེ། །</s>
  </p>
  <p id="8511">
    <s id="8511:1" flag="alternateSource">ཐོབ་ནས་རྗེས་སུ་མྱོང་བར་བྱེད། །</s>
  </p>
  <p id="8512">
    <s id="8512:1" flag="alternateSource">དེ་ནི་ཡིད་གཞུངས་རིམ་གྱིས་སུ། །རྙེད་པར་དཀའ་བའི་བྱང་ཆུབ་ཐོབ། །</s>
  </p>
  <p id="8513">
    <s id="8513:1" flag="alternateSource">རྡོ་རྗེ་པདྨའི་རིགས་དག་ནི། །སྔགས་ཀྱང་དེ་ཚེ་འགྲུབ་པར་འགྱུར། །</s>
  </p>
  <p id="8514">
    <s id="8514:1" flag="alternateSource">ཛམ་བྷ་ལ་སོགས་གནོད་སྦྱིན་ཡང་། །འདི་ཡི་བསྟན་པའི་རྗེས་སུ་འཇུག །</s>
  </p>
  <p id="8515">
    <s id="8515:1" flag="alternateSource">རྫུ་འཕྲུལ་ཆེན་པོ་འཕྲོག་མ་སོགས། །གནོད་སྦྱིན་མོ་ཡང་ཡང་དག་འགྲུབ། །</s>
  </p>
  <p id="8516">
    <s id="8516:1" flag="alternateSource">འཁོར་ལོས་སྒྱུར་བས་བསྐྱེད་པ་ཡི། །འཁོར་ལོས་སྒྱུར་བའི་སྔགས་ཀྱང་གྲུབ། །</s>
  </p>
  <p id="8517">
    <s id="8517:1" flag="alternateSource">གང་དག་རྒྱལ་བས་བསྟན་པའི་སྔགས། །</s>
  </p>
  <p id="8518">
    <s id="8518:1" flag="alternateSource">རིག་པའི་རྒྱལ་པོ་རྫུ་འཕྲུལ་ཆེ། །</s>
  </p>
  <p id="8519">
    <s id="8519:1" flag="alternateSource">གཙུག་ཏོར་ལ་སོགས་ཐམས་ཅད་དང་། །གང་གཞན་རྒྱལ་བས་གསུངས་པའང་ཡིན། །</s>
  </p>
  <p id="8520">
    <s id="8520:1" flag="alternateSource">དེ་ཡི་དུས་ནི་རབ་བཟང་ལ། །སྒྲུབ་པ་དམ་པ་དག་ཀྱང་བྱ། །</s>
  </p>
  <p id="8521">
    <s id="8521:1" flag="alternateSource">དམ་པས་ཐ་མ་བསྒྲུབ་མི་བྱ། །</s>
  </p>
  <p id="8522">
    <s id="8522:1" flag="alternateSource">དམ་པ་ཐོབ་པར་བྱ་<ref folio="F.322.a"/>ཕྱིར་རོ། །</s>
  </p>
  <p id="8523">
    <s id="8523:1" flag="alternateSource">དི་ལཱི་པ་དང་ན་ཧུ་ཤ། །ང་ལས་ནུ་དང་དུག་ཆེན་མཚོ། །</s>
    <s id="8523:2">རྒྱལ་བས་བཤད་པའི་འཁོར་ལོས་སྒྱུར། །</s>
  </p>
  <p id="8524">
    <s id="8524:1" flag="alternateSource">སྔགས་ནི་དེ་དག་སྒྲུབ་པར་བྱེད། །</s>
  </p>
  <p id="8525">
    <s id="8525:1" flag="alternateSource">བདག་ཉིད་ཆེན་པོ་ན་ཧུ་ཤ། །དེ་ཚེ་གཟི་བརྗིད་ཕུང་པོ་གྲུབ། །</s>
  </p>
  <p id="8526">
    <s id="8526:1" flag="alternateSource">རྒྱལ་པོ་ཆེན་པོ་དུག་ཆེན་པ། །གདུགས་དཀར་པོ་ཡང་གྲུབ་པ་ཡིན། །</s>
  </p>
  <p id="8527">
    <s id="8527:1" flag="alternateSource">དེ་བཞིན་རྒྱལ་པོ་དི་ལཱི་པ། །ཡི་གེ་གཅིག་པའི་སྔགས་ཀྱང་གྲུབ། །</s>
  </p>
  <p id="8528">
    <s id="8528:1" flag="alternateSource">ང་ལས་ནུ་ནི་འཇིག་རྟེན་དང་། །དེ་བཞིན་གཙུག་ཏོར་དམ་པ་གྲུབ། །</s>
  </p>
  <p id="8529">
    <s id="8529:1" flag="alternateSource">རྒྱལ་མཆོག་དྷུན་དུ་མ་ར་ནི། །དེ་བཞིན་རྒྱལ་བའི་གཙུག་ཏོར་གྲུབ། །</s>
  </p>
  <p id="8530">
    <s id="8530:1" flag="alternateSource">དེ་བཞིན་འདམ་གྱི་རྒྱལ་པོ་ནི། །རྣམ་རྒྱལ་གཙུག་ཏོར་གྲུབ་པའོ། །</s>
  </p>
  <p id="8531">
    <s id="8531:1" flag="alternateSource">དེ་བུ་སྐྱེ་དགུའི་བདག་པོ་སྟེ། །</s>
  </p>
  <p id="8532">
    <s id="8532:1" flag="alternateSource">དེ་ཡང་ས་སྟེང་སྤྱན་སྔགས་གྲུབ། །</s>
  </p>
  <p id="8533">
    <s id="8533:1" flag="alternateSource">སྐྱེ་དགུའི་བདག་པོ་སྐྱེ་བ་སྟེ། །</s>
  </p>
  <p id="8534">
    <s id="8534:1" flag="alternateSource">དེ་ཡང་མཛོད་སྤུའི་སྔགས་ཀྱང་གྲུབ། །</s>
  </p>
  <p id="8535">
    <s id="8535:1" flag="alternateSource">ལྟེ་བའི་བུ་ནི་ཁྱུ་མཆོག་སྟེ། །</s>
  </p>
  <p id="8536">
    <s id="8536:1" flag="alternateSource">དེ་ནི་ལས་གྲུབ་བརྟུལ་ཞུགས་བརྟན། །</s>
  </p>
  <p id="8537">
    <s id="8537:1" flag="alternateSource">ཁ་བ་ཅན་གྱི་རི་དག་ཏུ། །དེ་ཡང་ནོར་སྤྱོད་གནོད་སྦྱིན་གྲུབ། །</s>
  </p>
  <p id="8538">
    <s id="8538:1" flag="alternateSource">ཁྱུ་མཆོག་བུ་ནི་རྒྱས་པ་སྟེ། །</s>
  </p>
  <p id="8539">
    <s id="8539:1" flag="alternateSource">དེ་ཡང་དེ་ཚེ་སྔགས་བཟླས་བྱེད། །</s>
  </p>
  <p id="8540">
    <s id="8540:1" flag="alternateSource">དེ་ཚེ་ས་སྟེང་དེ་མཐར་གྱིས། །དཔའ་བོ་ཆེན་པོའང་རབ་ཏུ་གྲུབ། །</s>
  </p>
  <p id="8541">
    <s id="8541:1" flag="alternateSource">འདི་དག་གཞན་ཡང་མང་པོ་ཡི། །རྒྱལ་པོ་འཇིག་རྟེན་རྣམ་གྲགས་པས། །སྔགས་རྣམས་རབ་ཏུ་བསྒྲུབས་ནས་ནི། །རྒྱལ་སྲིད་བྱས་ནས་ལྷ་ཡུལ་འགྲོ། །</s>
  </p>
  <p id="8542">
    <s id="8542:1" flag="alternateSource">རིག་པའི་རྒྱལ་པོ་རྫུ་འཕྲུལ་ཆེ། །</s>
  </p>
  <p id="8543">
    <s id="8543:1" flag="alternateSource">རྒྱལ་བའི་དབང་པོས་གང་གསུངས་པ། །དེ་ཀུན་དུས་ནི་བཟང་པོ་སྟེ། །</s>
  </p>
  <p id="8544">
    <s id="8544:1" flag="alternateSource">ལོ་ནི་སྟོང་ཕྲག་བརྒྱད་ཅུ་པ། །སྔགས་དང་རྒྱུད་ཀྱི་དོན་མཁས་པས། །གྲུབ་པ་དག་ནི་སྒྲུབ་པར་འགྱུར། །</s>
  </p>
  <p id="8545">
    <s id="8545:1" flag="alternateSource">འདི་དག་གཞན་ཡང་རབ་མང་བའི། །ས་བདག་འཇིག་རྟེན་རྣམ་གྲགས་པ། །དེ་ནས་སྟོང་ཕྲག་བརྒྱད་ཅུའི་སྔགས། །</s>
  </p>
  <p id="8546">
    <s id="8546:1" flag="alternateSource">དེ་བཞིན་ཡང་དག་བསྒྲུབས་ནས་ནི། །</s>
    <s id="8546:2">རྒྱལ་སྲིད་བྱས་ནས་མཐོ་རིས་འགྲོ། །</s>
  </p>
  <p id="8547">
    <s id="8547:1" flag="alternateSource">ངེས་པར་བྱང་ཆུབ་གཞོལ་བར་འགྱུར། །</s>
  </p>
  <p id="8548">
    <s id="8548:1" flag="alternateSource">དེ་ཚེ་བར་མའི་དུས་དག་ཏུ། །ལྷ་མོ་རྫུ་འཕྲུལ་ཆེན་མོ་དང་། །ལྷ་རྣམས་ཀྱི་ནི་སྔགས་དང་ནི། །པདྨའི་རིགས་ཀྱི་སྔགས་དང་ནི། །བློན་པོ་མི་ཡི་གཙོ་བོ་དང་། །ས་བདག་ས་ཀུན་བདག་པོའོ། །</s>
  </p>
  <p id="8549">
    <s id="8549:1" flag="alternateSource">བཱ་རཱ་ཎ་སཱི་གྲོང་ཁྱེར་ན། །རྒྱལ་པོ་ཚངས་པས་བྱིན་པ་ཡང་། །འཇིག་རྟེན་འཇིག་རྟེན་དབང་ཕྱུག་གྲགས། །</s>
  </p>
  <p id="8550">
    <s id="8550:1" flag="alternateSource">ཕྱག་ན་པདྨ་རབ་ཏུ་གྲུབ། །</s>
  </p>
  <p id="8551">
    <s id="8551:1" flag="alternateSource"><ref folio="F.322.b"/>བདག་ཉིད་ཆེན་པོ་བརྩོན་འགྲུས་ཆེ། །</s>
  </p>
  <p id="8552">
    <s id="8552:1" flag="alternateSource">ལྷག་པར་སྙིང་རྗེ་ཆེན་པོ་དེ། །</s>
  </p>
  <p id="8553">
    <s id="8553:1" flag="alternateSource">སེམས་ཅན་རྣམས་ལ་སྔགས་ཚུལ་གྱིས། །ཆོས་རྣམས་སྟོན་པ་བྱིན་པ་ཡིན། །</s>
  </p>
  <p id="8554">
    <s id="8554:1" flag="alternateSource">རྒྱལ་པོ་ཡང་ནི་ཚངས་བྱིན་གྱིས། །མི་ཡི་བདེ་བ་རྗེས་མྱོང་ནས། །</s>
  </p>
  <p id="8555">
    <s id="8555:1" flag="alternateSource">དེ་ནས་དེ་ནི་སྔགས་གྲུབ་སྟེ། །</s>
  </p>
  <p id="8556">
    <s id="8556:1" flag="alternateSource">ལུས་དང་བཅས་པས་མཐོ་རིས་སོང་། །</s>
  </p>
  <p id="8557">
    <s id="8557:1" flag="alternateSource">དེ་ཡི་བུ་ཡང་བློ་ལྡན་ནི། །བསོད་ནམས་ལས་ནི་བརྟུལ་ཞུགས་བརྟན། །</s>
  </p>
  <p id="8558">
    <s id="8558:1" flag="alternateSource">བརྩོན་འགྲུས་ཆེན་པོ་རྟ་མགྲིན་ཞེས། །རྣམ་པར་གྲགས་པ་དེ་ཡང་གྲུབ། །</s>
  </p>
  <p id="8559">
    <s id="8559:1" flag="alternateSource">དེ་ཡིས་སྔགས་ཀྱི་མཐུ་ཡིས་ནི། །དེ་ཚེ་བརྒྱ་བྱིན་ལས་རྒྱལ་གྱུར། །</s>
  </p>
  <p id="8560">
    <s id="8560:1" flag="alternateSource">དེ་བུ་དཀར་པོ་ཞེས་བྱ་བའི། །རྒྱལ་པོ་ཐམས་ཅད་གཏོང་བ་འབྱུང་། །</s>
  </p>
  <p id="8561">
    <s id="8561:1" flag="alternateSource">དེ་ཡང་ནོར་ནི་སྦྱིན་པའི་སྔགས། །</s>
  </p>
  <p id="8562">
    <s id="8562:1" flag="alternateSource">དཀར་མོ་ཆེ་ཞེས་བྱ་བ་ཡང་། །</s>
    <s id="8562:2">སྔགས་ནི་རབ་ཏུ་བསྒྲུབས་པས་ཀྱང་། །ལོ་ནི་སུམ་བརྒྱ་དག་ཏུ་འཚོ། །</s>
  </p>
  <p id="8563">
    <s id="8563:1" flag="alternateSource">དེ་ཡི་སྔགས་ཀྱི་མཐུ་ཡིས་ནི། །བདེ་བ་ཅན་ཏུ་ཡང་དག་འགྲོ། །</s>
  </p>
  <p id="8564">
    <s id="8564:1" flag="alternateSource">ངེས་པར་བྱང་ཆུབ་འདི་ངེས་ཐོབ། །</s>
  </p>
  <p id="8565">
    <s id="8565:1" flag="alternateSource">དེ་བཞིན་གཞན་ཡང་ངས་ལུང་བསྟན། །</s>
    <s id="8565:2">དེ་ཚེ་བར་མའི་དུས་དག་ཏུ། །བར་མའི་སྔགས་ནི་རབ་ཏུ་འགྲུབ། །</s>
  </p>
  <p id="8566">
    <s id="8566:1" flag="alternateSource">དཀའ་བ་ཐ་མའི་དུས་དག་ཏུ། །ང་ནི་སངས་རྒྱས་ཉིད་ཐོབ་ནས། །</s>
  </p>
  <p id="8567">
    <s id="8567:1" flag="alternateSource">རྡོ་རྗེ་པདྨའི་རིགས་དག་གི། །སྔགས་ཀྱང་རབ་ཏུ་འགྲུབ་པར་འགྱུར། །</s>
  </p>
  <p id="8568">
    <s id="8568:1" flag="alternateSource">གཞོན་ནུ་ཁྱོད་ཀྱི་སྔགས་དག་ནི། །གང་ཞིག་ས་སྟེང་སྔོན་བསྟན་པ། །སྔགས་ནི་ལོངས་སྤྱོད་རྒྱུ་ཉིད་དུ། །དེ་ཡང་རབ་ཏུ་གྲུབ་པར་འགྲོ། །</s>
  </p>
  <p id="8569">
    <s id="8569:1" flag="alternateSource">འཇིག་རྟེན་རྣམ་པ་སྣ་ཚོགས་པའི། །ཕལ་པ་དག་གི་སྔགས་དག་ནི། །མི་སྡུག་གཟུགས་ཅན་རྙོག་པར་ལྡན། །</s>
  </p>
  <p id="8570">
    <s id="8570:1" flag="alternateSource">བར་སྣང་དང་ནི་ནམ་མཁར་སྤྱོད། །</s>
  </p>
  <p id="8571">
    <s id="8571:1" flag="alternateSource">ས་བླར་གནས་པའི་གནོད་སྦྱིན་མོ། །</s>
  </p>
  <p id="8572">
    <s id="8572:1" flag="alternateSource">དེ་བཞིན་སྣ་ཚོགས་ཤ་ཟ་མོ། །</s>
  </p>
  <p id="8573">
    <s id="8573:1" flag="alternateSource">མི་འམ་ཅི་དང་མཁའ་ལྡིང་དང་། །ཡི་དགས་སྲིན་པོས་བཤད་པ་རྣམས། །ཤ་ཟ་ལྟོ་འཕྱེ་གནོད་སྦྱིན་དང་། །</s>
    <s id="8573:2">རྫུ་འཕྲུལ་ཆེན་པོ་ཀླུ་རྣམས་ཀྱི། །དུས་ངན་དེ་</s>
  </p>
  <p id="8574">
    <s id="8574:1" flag="alternateSource">ཚེ་ཐ་མ་ལ། །སྔགས་ནི་རབ་ཏུ་གྲུབ་པར་འགྱུར། །</s>
  </p>
  <p id="8575">
    <s id="8575:1" flag="alternateSource">གཞོན་ནུའི་གཟུགས་ཀྱི་སྔགས་དང་ནི། །གཞོན་ནུ་མ་ཡི་གཟུགས་ཀུན་ཡང་། །དུས་ནི་འཇིགས་རུང་དེ་ཡི་ཚེ། །དེ་ཡང་གྲུབ་པར་རབ་ཏུ་འགྲོ། །</s>
  </p>
  <p id="8576">
    <s id="8576:1" flag="alternateSource">དེ་བཞིན་སྔགས་ནི་རྣམ་པ་གསུམ། །སྒྲུབ་པའང་རྣམ་པ་གསུམ་ཡིན་ནོ། །</s>
  </p>
  <p id="8577">
    <s id="8577:1" flag="alternateSource">རྣམ་གསུམ་ཉིད་ཀྱིས་དུས་ཀྱི་ནི། །<ref folio="F.323.a"/>རྣམ་གསུམ་གྲུབ་པ་འདོད་པ་ཡིན། །</s>
  </p>
  <p id="8578">
    <s id="8578:1" flag="alternateSource">རྒྱ་ཆེའི་གཏམ་དང་ལྡན་པ་དག །</s>
  </p>
  <p id="8579">
    <s id="8579:1" flag="alternateSource">མདོར་བསྡུས་ནས་ནི་བཤད་པར་བྱ། །</s>
  </p>
  <p id="8580">
    <s id="8580:1" flag="alternateSource">གཙོ་བོ་མྱ་ངན་མེད་པ་ཡི། །དེ་འོག་རྒྱལ་པོ་བྱུང་བ་ནི། །མྱ་ངན་བྲལ་ཞེས་རྣམ་པར་གྲགས། །</s>
  </p>
  <p id="8581">
    <s id="8581:1" flag="alternateSource">འཇིག་རྟེན་ཆོས་ཀྱིས་སྤྱོད་པར་ལྡན། །</s>
  </p>
  <p id="8582">
    <s id="8582:1" flag="alternateSource">ལྷ་མོ་གོས་དཀར་མོ་ཡི་ནི། །དེ་ཡི་སྔགས་འདི་ཡོངས་སུ་འགྲུབ། །</s>
  </p>
  <p id="8583">
    <s id="8583:1" flag="alternateSource">མྱ་ངན་རྣམ་བྲལ་གྱིས་བསྒྲུབས་ནས། །</s>
  </p>
  <p id="8584">
    <s id="8584:1" flag="alternateSource">ལྷ་ཡི་གནས་སུ་རབ་ཏུ་སོང་། །</s>
  </p>
  <p id="8585">
    <s id="8585:1" flag="alternateSource">ཡུན་རིང་བདེ་བ་མཐོ་རིས་སུ། །རྒྱལ་པོ་ཆེན་པོ་རྗེས་སུ་མྱོང་། །</s>
  </p>
  <p id="8586">
    <s id="8586:1" flag="alternateSource">ཕྱིར་ཡང་མི་ཡུལ་ཕྱིན་ནས་ནི། །བློ་ལྡན་ཆོས་ཀྱི་ངང་ཚུལ་ལྡན། །</s>
  </p>
  <p id="8587">
    <s id="8587:1" flag="alternateSource">རྒྱལ་ཐབས་རྣམ་པ་སྣ་ཚོགས་ལྡན། །</s>
  </p>
  <p id="8588">
    <s id="8588:1" flag="alternateSource">འོད་ཆེན་པོས་ནི་རྗེས་སུ་མྱོང་། །</s>
  </p>
  <p id="8589">
    <s id="8589:1" flag="alternateSource">ལོ་ནི་བདུན་ཅུ་རྩ་དྲུག་ཏུ། །དཔལ་ལྡན་མཆོད་རྟེན་མཆོད་པ་བྱེད། །</s>
  </p>
  <p id="8590">
    <s id="8590:1" flag="alternateSource">དེ་ནས་དེ་ནི་ནད་བཏབ་ནས། །</s>
  </p>
  <p id="8591">
    <s id="8591:1" flag="alternateSource">ལུས་ཞིག་ནས་ནི་ལྷ་རིས་འགྲོ། །</s>
  </p>
  <p id="8592">
    <s id="8592:1" flag="alternateSource">དེ་ཡི་འོག་ཏུ་རྒྱལ་པོ་ནི། །དཔའ་བོའི་སྡེ་ཞེས་རབ་ཏུ་བརྗོད། །</s>
  </p>
  <p id="8593">
    <s id="8593:1" flag="alternateSource">ཆོས་ལ་སྤྱོད་ཅིང་རྣམ་པར་གྲགས། །</s>
  </p>
  <p id="8594">
    <s id="8594:1" flag="alternateSource">བསྟན་པ་འདི་ལ་མཉམ་པར་བཞག །</s>
  </p>
  <p id="8595">
    <s id="8595:1" flag="alternateSource">ལྷ་མོ་མཆོད་རྟེན་དཔལ་ཆེན་མ། །དེ་ཡི་སྔགས་ཀྱང་རབ་ཏུ་བསྒྲུབས། །</s>
  </p>
  <p id="8596">
    <s id="8596:1" flag="alternateSource">དེས་ཀྱང་སྟོན་པའི་ཁང་ཆེན་ནི། །དེ་ཡི་ཚེ་ན་བྱས་པར་འགྱུར། །</s>
  </p>
  <p id="8597">
    <s id="8597:1" flag="alternateSource">ས་རྣམས་རྒྱལ་མཚོའི་མཐར་ཐུག་པར། །མ་ལུས་མཆོད་རྟེན་རྣམས་ཀྱིས་བརྒྱན། །</s>
  </p>
  <p id="8598">
    <s id="8598:1" flag="alternateSource">དེ་ལ་རྣམ་སྨིན་ལས་ཀྱིས་ནི། །ལུས་ལས་སྐྱེས་པའི་ནད་ཀྱང་འབྱུང་། །</s>
  </p>
  <p id="8599">
    <s id="8599:1" flag="alternateSource">ཟླ་ཕྱེད་གཅིག་ཏུ་སྡུག་བསྔལ་ནས། །</s>
  </p>
  <p id="8600">
    <s id="8600:1" flag="alternateSource">དེ་ནས་ཤི་འཕོས་ལུས་ཞིག་འགྱུར། །</s>
  </p>
  <p id="8601">
    <s id="8601:1" flag="alternateSource">ལོ་ནི་བདུན་ཅུ་དག་ཏུ་ཡང་། །མི་ཡི་ནང་དུ་རྒྱལ་ཐབས་བྱས། །</s>
  </p>
  <p id="8602">
    <s id="8602:1" flag="alternateSource">ཤི་འཕོས་དེ་ནི་མཐོ་རིས་འགྲོ། །</s>
  </p>
  <p id="8603">
    <s id="8603:1" flag="alternateSource">ངེས་པར་བྱང་ཆུབ་གཞོལ་བར་འགྱུར། །</s>
  </p>
  <p id="8604">
    <s id="8604:1" flag="alternateSource">དེ་ཡི་འོག་ཏུ་རྒྱལ་པོ་ནི། །དགའ་བོ་ཞེས་བྱ་འབྱུང་བར་འགྱུར། །</s>
  </p>
  <p id="8605">
    <s id="8605:1" flag="alternateSource">དཔལ་ལྡན་གྲོང་ཁྱེར་མེ་ཏོག་ཅེས། །སྡེ་ཆེན་སྟོབས་ནི་ཆེ་བར་གནས། །</s>
  </p>
  <p id="8606">
    <s id="8606:1" flag="alternateSource">ཤ་ཟ་པི་ལུ་ཞེས་བྱ་བའི། །སྔགས་ཀྱང་དེས་ནི་བསྒྲུབས་པ་ཡིན། །</s>
  </p>
  <p id="8607">
    <s id="8607:1" flag="alternateSource">དེ་ཡི་སྔགས་ཀྱི་མཐུ་ཡིས་ནི། །ལོངས་སྤྱོད་ཆེན་པོ་ཡོད་པར་འགྱུར། །</s>
  </p>
  <p id="8608">
    <s id="8608:1" flag="alternateSource">རྒྱ་ཡི་གཙོ་བོ་ཞེས་བྱ་བ། །འཇིག་རྟེན་འདིར་ནི་འབྱུང་བར་འགྱུར། །</s>
  </p>
  <p id="8609">
    <s id="8609:1" flag="alternateSource">དེ་ནོར་ཐོབ་པས་བློན་པོར་འགྱུར། །</s>
  </p>
  <p id="8610">
    <s id="8610:1" flag="alternateSource">འཇིག་རྟེན་རྒྱལ་པོ་ཉིད་དུའང་འགྱུར། །</s>
  </p>
  <p id="8611">
    <s id="8611:1" flag="alternateSource">དེ་ཡི་དུས་སུ་འབྱུང་བ་ནི། །<ref folio="F.323.b"/>བྲམ་ཟེ་ཚད་མ་ཤེས་པའོ། །</s>
  </p>
  <p id="8612">
    <s id="8612:1" flag="alternateSource">ལོག་པའི་ང་རྒྱལ་དག་ལ་ཞེན། །</s>
  </p>
  <p id="8613">
    <s id="8613:1" flag="alternateSource">མ་ག་དྷཱ་ཡི་གྲོང་ཁྱེར་གནས། །</s>
  </p>
  <p id="8614">
    <s id="8614:1" flag="alternateSource">ལོག་པའི་ང་རྒྱལ་གྱིས་དྲེགས་རྣམས། །འབྱུང་བ་ཉིད་དུ་ཐེ་ཚོམ་མ་མེད། །</s>
  </p>
  <p id="8615">
    <s id="8615:1" flag="alternateSource">དེ་དག་གིས་ནི་རྒྱལ་པོ་བསྐོར། །</s>
  </p>
  <p id="8616">
    <s id="8616:1" flag="alternateSource">དེ་དག་ལ་ནི་དེས་ནོར་བྱིན། །</s>
  </p>
  <p id="8617">
    <s id="8617:1" flag="alternateSource">ནོར་ནི་མང་པོ་དེ་དག་གིས། །དགེ་བའི་བཤེས་ལ་རབ་མཆོད་ནས། །</s>
  </p>
  <p id="8618">
    <s id="8618:1" flag="alternateSource">དེ་ཡི་ནོར་ནི་ཟད་པར་བྱེད། །</s>
  </p>
  <p id="8619">
    <s id="8619:1" flag="alternateSource">མ་འདྲེས་དེ་ལ་གོམས་པ་དང་། །</s>
    <s id="8619:2">སྦྱིན་ལ་ཞུམ་མེད་རྒྱུ་ཡིས་ནི། །</s>
    <s id="8619:3">བློ་ལྡན་དེ་ཡི་ལྷ་ཁང་ནི། །ཉི་ཤུ་རྩ་བཞི་བྱེད་དུ་བཅུག །</s>
  </p>
  <p id="8620">
    <s id="8620:1" flag="alternateSource">གྲོང་ཁྱེར་མེ་ཏོག་ཅེས་བྱ་བར། །བདག་ཉིད་ཆེན་པོ་བློན་པོའི་གཙོ། །བྲམ་ཟེ་བཟང་པོ་སྙིང་རྗེར་ལྡན། །</s>
  </p>
  <p id="8621">
    <s id="8621:1" flag="alternateSource">དེ་ཡི་ཚེ་ན་འབྱུང་བར་འགྱུར། །</s>
  </p>
  <p id="8622">
    <s id="8622:1" flag="alternateSource">རྒྱལ་པོ་དང་ནི་རབ་མཛའ་བའི། །ཆོས་ཀྱི་བདག་ཉིད་འབྱུང་བར་འགྱུར། །</s>
  </p>
  <p id="8623">
    <s id="8623:1" flag="alternateSource">གནོད་སྦྱིན་མ་ནི་དཔའ་མོ་ལྡན། །</s>
  </p>
  <p id="8624">
    <s id="8624:1" flag="alternateSource">ས་སྟེང་དེ་ཡི་སྔགས་ཀྱང་འགྲུབ། །</s>
  </p>
  <p id="8625">
    <s id="8625:1" flag="alternateSource">དེས་ཀྱང་ས་སྟེང་དག་ཏུ་ནི། །མཆོད་རྟེན་བཟང་པོ་བྱེད་དུ་བཅུག ། </s>
  </p>
  <p id="8626">
    <s id="8626:1" flag="alternateSource">གནོད་སྦྱིན་མ་ཡི་མཐུ་ཡིས་ནི། །ཤེས་རབ་རབ་ཏུ་ཆེ་བར་འགྱུར། །</s>
  </p>
  <p id="8627">
    <s id="8627:1" flag="alternateSource">དེ་ཡི་བག་ཆགས་ལས་ཀྱིས་ནི། །སྔོན་གྱི་བག་ཆགས་ཡོང་བསྐུལ་ནས། །</s>
  </p>
  <p id="8628">
    <s id="8628:1" flag="alternateSource">བློ་དང་ལྡན་པས་མཐར་གྱིས་ནི། །རྙེད་པར་དཀའ་བའི་བྱང་ཆུབ་འཐོབ། །</s>
  </p>
  <p id="8629">
    <s id="8629:1" flag="alternateSource">མཆོག་སྲེད་ཅེས་ནི་རྣམ་གྲགས་པའི། །དེ་ཚེ་འདོད་ཆགས་ཤས་ཆེ་འབྱུང་། །</s>
  </p>
  <p id="8630">
    <s id="8630:1" flag="alternateSource">བུད་མེད་བྱས་པའི་སྐྱོན་གྱིས་ནི། །བྲམ་ཟེའི་ཁྱེ་འུས་འཆི་བ་ཐོབ། །</s>
  </p>
  <p id="8631">
    <s id="8631:1" flag="alternateSource">དཔལ་ལྡན་རྒྱལ་པོ་དགའ་བོ་ཡང་། །སྔ་མའི་ལས་ཀྱི་ཉེས་པ་ཡིས། །མེ་ཏོག་ཅེས་བྱའི་གྲོང་ཁྱེར་གྱི། །མི་རྣམས་འཆད་པས་གནོད་པར་བྱེད། །</s>
  </p>
  <p id="8632">
    <s id="8632:1" flag="alternateSource">བློན་པོའི་ཚོགས་ཀྱང་མ་དད་གྱུར། །</s>
  </p>
  <p id="8633">
    <s id="8633:1" flag="alternateSource">སྟོབས་ཆེན་བདེན་པར་སྨྲ་བ་ཡང་། །</s>
    <s id="8633:2">སྔོན་གྱི་ལས་ཀྱི་ཉེས་པ་ཡིས། །ནད་ཆེན་དག་གིས་ཐེབས་འགྱུར་ཏེ། །</s>
  </p>
  <p id="8634">
    <s id="8634:1" flag="alternateSource">རིམས་ནད་ཆེན་པོས་སྡུག་བསྔལ་གདུང་། །ནམ་ཕྱེད་ཙམ་ན་ཤི་བར་འགྱུར། །</s>
  </p>
  <p id="8635">
    <s id="8635:1" flag="alternateSource">རྒྱལ་པོ་དེ་ཡི་ཚེ་ཚད་ནི། །དེ་བཞིན་ལྔ་བཅུ་རྩ་དྲུག་གོ །</s>
  </p>
  <p id="8636">
    <s id="8636:1" flag="alternateSource">དེ་ནི་ཉན་ཐོས་བྱང་ཆུབ་ཏུ། །རྒྱལ་པོ་ངེས་པར་འགྱུར་བ་ཡིན། །</s>
  </p>
  <p id="8637">
    <s id="8637:1" flag="alternateSource">དེ་ཡི་གྲོགས་པོ་གཞན་གྱུར་པ། །བྲམ་ཟེའི་ཁྱེའུ་པ་ཎི་ནི། །ངེས་པར་ཉན་ཐོས་བྱང་ཆུབ་ཏུ། །ང་ཡིས་ལུང་བསྟན་བྱས་པ་ཡིན། །</s>
  </p>
  <p id="8638">
    <s id="8638:1" flag="alternateSource">འཇིག་རྟེན་དབང་ཕྱུག་བདག་ཉིད་ཆེ། །</s>
  </p>
  <p id="8639">
    <s id="8639:1" flag="alternateSource">དེ་ཡང་དེ་ཡི་སྔགས་གྲུབ་པའོ། །</s>
  </p>
  <p id="8640">
    <s id="8640:1" flag="alternateSource">བྲམ་ཟེ་ཤེས་རབ་འདོད་པས་<ref folio="F.324.a"/>ཀྱང་། །ཁྲོ་བོ་ཧ་ལ་ཧ་ལ་བསྒྲུབས། །</s>
  </p>
  <p id="8641">
    <s id="8641:1" flag="alternateSource">རྒྱལ་པོ་དེ་ལས་གཞན་པ་ཡང་། །ཟླ་བ་སྦས་ཞེས་བྱ་བ་འབྱུང་། །</s>
  </p>
  <p id="8642">
    <s id="8642:1" flag="alternateSource">གནོད་སྦྱིན་ཆུ་དབང་གྲུབ་པ་སྟེ། །</s>
  </p>
  <p id="8643">
    <s id="8643:1" flag="alternateSource">རྒྱལ་སྲིད་གནོད་པ་མེད་པར་བྱེད། །</s>
  </p>
  <p id="8644">
    <s id="8644:1" flag="alternateSource">ལོངས་སྤྱོད་ཆེ་ཞིང་བདེན་པར་སྨྲ། །</s>
  </p>
  <p id="8645">
    <s id="8645:1" flag="alternateSource">ཆོས་ཀྱི་བདག་ཉིད་ས་ཡི་བདག །</s>
    <s id="8645:2">མི་དགེའི་བཤེས་གཉེན་རབ་བརྟེན་ནས། །</s>
  </p>
  <p id="8646">
    <s id="8646:1" flag="alternateSource">སྲོག་ཆགས་མང་པོ་གསོད་པར་བྱེད། །</s>
  </p>
  <p id="8647">
    <s id="8647:1" flag="alternateSource">ལས་ཀྱི་རྣམ་སྨིན་དེ་ཡིས་ནི། །འབྲུམ་བུའི་ནད་འབྱུང་རབ་ཏུ་བརྒྱལ། །</s>
    <s id="8647:2">དེ་ནི་མཚན་ཕྱེད་སད་ནས་</s>
  </p>
  <p id="8648">
    <s id="8648:1" flag="alternateSource">ནི། །རྒྱལ་སྲིད་ལ་ནི་བུ་བཞག་པ། །སྙིང་པོ་ཐིག་ལེ་ཞེས་བྱ་བ། །བློན་པོ་ལ་སྡང་བྱིས་པ་དེ། །</s>
  </p>
  <p id="8649">
    <s id="8649:1" flag="alternateSource">དེ་ནས་ཟླ་བ་སྦས་པ་དེ། །</s>
  </p>
  <p id="8650">
    <s id="8650:1" flag="alternateSource">ཤི་འཕོས་ས་སྟེང་དུས་ལས་འདས། །</s>
  </p>
  <p id="8651">
    <s id="8651:1" flag="alternateSource">མི་ཡི་འགྲོ་བ་སྤངས་པ་ཡི། །དེ་ཚེ་ཡི་དགས་འཇིག་རྟེན་སོང་། །</s>
  </p>
  <p id="8652">
    <s id="8652:1" flag="alternateSource">འགྲོ་བ་ལས་གྲོལ་སྔགས་གོམས་པས། །དེ་ནས་ལྷ་ཡི་གནས་སུ་སོང་། །</s>
  </p>
  <p id="8653">
    <s id="8653:1" flag="alternateSource">དགེ་བའི་སེམས་ཀྱིས་དམིགས་ནས་ནི། །སྔགས་ཀྱི་རྒྱུས་ནི་ཡང་དག་བསྐྱེད། །</s>
  </p>
  <p id="8654">
    <s id="8654:1" flag="alternateSource">རྒྱལ་པོ་དེས་ནི་མཐར་གྱིས་ཀྱང་། །ཉན་ཐོས་ཀྱི་ནི་བྱང་ཆུབ་འགྲོ། །</s>
  </p>
  <p id="8655">
    <s id="8655:1" flag="alternateSource">སྙིང་པོ་ཐིག་ལེ་རྒྱལ་པོ་ཡིས། །བྱིས་པ་མི་གསལ་བློ་ཡིས་ནི། །བྱེ་མ་ལས་བྱས་སྲིད་གཞན་དུ། །སྔོན་ནི་མཆོད་རྟེན་དག་ཀྱང་བྱས། །</s>
  </p>
  <p id="8656">
    <s id="8656:1" flag="alternateSource">དེ་ཡི་རྣམ་སྨིན་མཐུ་ཡིས་ནི། །མ་སྨད་ལྷ་ཡི་གནས་སུ་སོང་། །</s>
  </p>
  <p id="8657">
    <s id="8657:1" flag="alternateSource">སྐྱེ་བ་སྟོང་ཕྲག་ལྔ་བརྒྱར་ནི། །ལྷ་ཡི་ནང་དུ་བདེ་བ་མྱོང་། །</s>
  </p>
  <p id="8658">
    <s id="8658:1" flag="alternateSource">མཐོ་རིས་འཇིག་རྟེན་ཤི་འཕོས་ནས། །</s>
  </p>
  <p id="8659">
    <s id="8659:1" flag="alternateSource">མི་ཡི་ནང་དུ་རབ་སྐྱེས་པ། །བློ་ལྡན་ཟླ་བ་སྦས་པ་ཡི། །རྒྱལ་པོ་དགའ་བའི་རིགས་སུ་སྐྱེས། །</s>
  </p>
  <p id="8660">
    <s id="8660:1" flag="alternateSource">བྱིས་པ་ཉིད་ནས་རྒྱལ་པོར་འགྱུར། །</s>
  </p>
  <p id="8661">
    <s id="8661:1" flag="alternateSource">ཡུན་མི་ཐུང་བར་བདེ་བ་མྱོང་། </s>
  </p>
  <p id="8662">
    <s id="8662:1" flag="alternateSource">འཇིགས་མེད་བསྟན་དང་ཡང་དག་རིག །</s>
  </p>
  <p id="8663">
    <s id="8663:1" flag="alternateSource">སྤྱི་བརྩན་པ་དང་སྙན་པར་སྨྲ། །</s>
  </p>
  <p id="8664">
    <s id="8664:1" flag="alternateSource">དེ་ཉིད་རང་དབང་རྒྱལ་སྲིད་ནི། །ལོ་ནི་བདུན་ཅུར་ཡོངས་སུ་བྱས། །</s>
  </p>
  <p id="8665">
    <s id="8665:1" flag="alternateSource">སྐྲ་ཅན་ཞེས་བྱའི་སྔགས་དག་ཀྱང་། །རྒྱལ་པོ་དེ་ལ་རབ་ཏུ་གྲུབ། །</s>
  </p>
  <p id="8666">
    <s id="8666:1" flag="alternateSource">ཁྱོད་ཉིད་ཀྱི་ནི་སྔགས་ཉིད་ཀྱང་། །དེ་ཚེ་གྲུབ་པར་བྱེད་པར་འགྱུར། །</s>
  </p>
  <p id="8667">
    <s id="8667:1" flag="alternateSource">ཁྱོད་ཉིད་ཀྱིས་བཤད་སྔགས་དག་ཀྱང་། །དེ་ཡི་ཚེ་ན་གྲུབ་པར་འགྱུར། །</s>
  </p>
  <p id="8668">
    <s id="8668:1" flag="alternateSource">བྱིས་པའི་ཚུལ་ཅན་སྣ་ཚོགས་གཟུགས། །བྱིས་པ་རྣམས་ལ་མཐུ་དང་ལྡན། །</s>
  </p>
  <p id="8669">
    <s id="8669:1" flag="alternateSource">སྔགས་ཀྱི་གཟུགས་ཀྱིས་ལུས་ཅན་ལ། །ཐེ་ཚོམ་མེད་པར་འབྱུང་བར་འགྱུར། །</s>
  </p>
  <p id="8670">
    <s id="8670:1" flag="alternateSource">སེམས་ཅན་རྣམས་ལ་ཕན་འདོད་<ref folio="F.324.b"/>པས། །གང་ཞིག་ཁྱོད་ཀྱིས་བསྟན་པའི་སྔགས། །</s>
  </p>
  <p id="8671">
    <s id="8671:1" flag="alternateSource">དེ་ཚེ་དེ་ཡི་དུས་དག་ཏུ། །བརྗོད་པ་ཙམ་གྱིས་འགྲུབ་པར་འགྱུར། །</s>
  </p>
  <p id="8672">
    <s id="8672:1" flag="alternateSource">བློ་ལྡན་སྙིང་པོ་ཐིག་ལེ་ཡི། །རྒྱལ་པོ་དེ་ཡི་བློན་པོ་ནི། །ཙ་ནག་ཀྱ་ཞེས་རྣམ་བསྒྲགས་པ། །བྲམ་ཟེའི་ཁྱེ་འུས་ཁྲོ་བོ་འགྲུབ། །</s>
  </p>
  <p id="8673">
    <s id="8673:1" flag="alternateSource">གཤིན་རྗེ་གཤེད་ཅེས་བྱ་བ་ནི། །བློ་ངན་དེས་ནི་དེ་ཡང་འགྲུབ། །</s>
  </p>
  <p id="8674">
    <s id="8674:1" flag="alternateSource">དེས་ནི་ཁྲོ་བས་ཟིལ་ནོན་ནས། །</s>
  </p>
  <p id="8675">
    <s id="8675:1" flag="alternateSource">སྲོག་ཆགས་དག་གི་འཚོ་བ་བཅད། །</s>
  </p>
  <p id="8676">
    <s id="8676:1" flag="alternateSource">དེ་ཚེ་རྒྱལ་པོ་གསུམ་གྱི་བར། །ཤིན་ཏུ་མི་བཟད་སྡིག་པ་བྱས། །</s>
  </p>
  <p id="8677">
    <s id="8677:1" flag="alternateSource">དེ་ནི་དུས་རིང་འཚོ་བ་ཡི། །བྲམ་ཟེ་ངན་པ་འབྱུང་བར་འགྱུར། །</s>
  </p>
  <p id="8678">
    <s id="8678:1" flag="alternateSource">དེ་ཡི་སྔགས་ཀྱི་མཐུ་ཡིས་ནི། །ལུས་དེས་ལྷ་མིན་བརྟེན་པར་བྱེད། །</s>
  </p>
  <p id="8679">
    <s id="8679:1" flag="alternateSource">ལྷ་མིན་ལུས་ལ་ཞུགས་ནས་ནི། །དེ་ནི་དུས་རིང་འཚོ་བར་བྱེད། །</s>
  </p>
  <p id="8680">
    <s id="8680:1" flag="alternateSource">དེ་ནས་ལུས་དེ་ཞིག་ནས་ཀྱང་། །མནར་མེད་དམྱལ་བར་ཡང་དག་འགྲོ། །</s>
  </p>
  <p id="8681">
    <s id="8681:1" flag="alternateSource">དེ་ནས་དམྱལ་བའི་སྡུག་བསྔལ་དེ། །</s>
  </p>
  <p id="8682">
    <s id="8682:1" flag="alternateSource">བློ་ངན་དེས་ནི་རྗེས་སུ་མྱོང་། །</s>
  </p>
  <p id="8683">
    <s id="8683:1" flag="alternateSource">དམྱལ་བའི་སྡུག་བསྔལ་སྣ་ཚོགས་པ། །མི་འདོད་དེ་ཚེ་ལས་ལས་བྱུང་། །</s>
  </p>
  <p id="8684">
    <s id="8684:1" flag="alternateSource">ལས་གཅིག་སྡུག་བསྔལ་དེས་ཟད་ནས། །</s>
  </p>
  <p id="8685">
    <s id="8685:1" flag="alternateSource">ཁྲོ་བོའི་སྔགས་ཀྱིས་རབ་བསྐུལ་ཏེ། །</s>
  </p>
  <p id="8686">
    <s id="8686:1" flag="alternateSource">དམྱལ་བ་ལས་ནི་དེ་འཆི་འཕོས། །</s>
  </p>
  <p id="8687">
    <s id="8687:1" flag="alternateSource">དུད་འགྲོ་དག་ཏུ་ཉེ་བར་སྐྱེས། །</s>
  </p>
  <p id="8688">
    <s id="8688:1" flag="alternateSource">ཀླུ་ཡི་སྐྱེ་གནས་བརྟེན་ནས་ནི། །འཇིགས་པའི་གཟུགས་ཅན་དག་ཏུ་འགྱུར། །</s>
  </p>
  <p id="8689">
    <s id="8689:1" flag="alternateSource">ཁྲོ་ལྡན་ཆེན་པོ་ཀླུ་ཡི་རྒྱལ། །</s>
  </p>
  <p id="8690">
    <s id="8690:1" flag="alternateSource">གདེངས་ཅན་དུག་གིས་དྲེགས་བྱེད་དང་། །</s>
    <s id="8690:2">མི་བཟད་ལས་ནི་རབ་བྱེད་པས། །མ་རུངས་ལས་ལས་དེ་འཆི་འཕོས། །</s>
  </p>
  <p id="8691">
    <s id="8691:1" flag="alternateSource">རྫུ་འཕྲུལ་ཆེན་པོ་ཡི་དགས་ཀྱི། །</s>
    <s id="8691:2">གཤིན་རྗེའི་རྒྱལ་པོར་རབ་ཏུ་འགྱུར། །</s>
  </p>
  <p id="8692">
    <s id="8692:1" flag="alternateSource">དེ་ལྟར་སྡུག་བསྔལ་སྟོང་ཕྲག་ནི། །ཡང་དང་ཡང་དུ་རྗེས་སུ་མྱོང་། །</s>
  </p>
  <p id="8693">
    <s id="8693:1" flag="alternateSource">བློ་ངན་དེ་ནི་མཐར་གྱིས་སུ། །བྲམ་ཟེའི་ཁྱེའུར་ས་སྟེང་འོང་འོངས། །</s>
  </p>
  <p id="8694">
    <s id="8694:1" flag="alternateSource">མི་ཡི་སྐྱེ་བར་འོངས་ནས་ནི། །འཇིགས་པ་ཡི་ནི་གཟུགས་ཅན་འགྱུར། །</s>
  </p>
  <p id="8695">
    <s id="8695:1" flag="alternateSource">ཁྲོ་བ་དང་ནི་དབུལ་བ་ཉིད། །གྲགས་པ་ཆུང་བ་ཉིད་དུ་འགྱུར། །</s>
  </p>
  <p id="8696">
    <s id="8696:1" flag="alternateSource">གང་ཡང་འཇིག་རྟེན་རང་སངས་རྒྱས། །འདོད་མེད་བསེ་རུ་ལྟ་བུར་སྤྱོད། །</s>
  </p>
  <p id="8697">
    <s id="8697:1" flag="alternateSource">དམན་པ་ལ་ནི་རྗེས་བརྩེ་བ། །ས་ཡི་སྟེང་ན་རྣམ་པར་རྒྱུ། །</s>
    <s id="8697:2">སེམས་ཅན་རྣམས་ལ་ཕན་འདོད་ཕྱིར། །བསོད་སྙོམས་སྤྱོད་ལ་རབ་ཏུ་ཞུགས། །</s>
  </p>
  <p id="8698">
    <s id="8698:1" flag="alternateSource">དེ་ཚེ་གཞན་སེམས་རིག་<ref folio="F.325.a"/>པ་དེས། །</s>
  </p>
  <p id="8699">
    <s id="8699:1" flag="alternateSource">བློ་ངན་དེ་ནི་རབ་ཏུ་མཐོང་། །</s>
  </p>
  <p id="8700">
    <s id="8700:1" flag="alternateSource">སྙིང་རྗེས་ཡིན་གྱིས་གཞན་མིན་དེས། །</s>
  </p>
  <p id="8701">
    <s id="8701:1" flag="alternateSource">དེ་ཡི་ཐད་དུ་བྱོན་པར་འགྱུར། །</s>
  </p>
  <p id="8702">
    <s id="8702:1" flag="alternateSource">དེས་ནི་ཟན་དྲོན་གསོལ་ཆེད་དུ། །བསེ་རུ་ལྟ་བུ་ལ་ནི་ཁྱེར། །</s>
  </p>
  <p id="8703">
    <s id="8703:1" flag="alternateSource">དེས་ནི་སྔགས་ལ་རབ་བརྙས་ནས། །</s>
  </p>
  <p id="8704">
    <s id="8704:1" flag="alternateSource">དེ་ཚེ་རྒྱུ་ནི་ཡང་དག་བསྟན། །</s>
  </p>
  <p id="8705">
    <s id="8705:1" flag="alternateSource">དེ་ལས་གཅིག་གི་བདག་ཉིད་ལ། །བསོད་སྙོམས་དེ་ནི་ཡང་དག་བསྟབས། །ཀྱེ་འདི་རབ་བྱུང་མ་ལུས་པ། །</s>
    <s id="8705:2">ཇི་ལྟར་བདེ་བ་བཞིན་དུ་གསོལ། །</s>
  </p>
  <p id="8706">
    <s id="8706:1" flag="alternateSource">དེ་ལ་རྗེས་བརྩེ་རང་སངས་རྒྱས། །དེ་ཚེ་རྫུ་འཕྲུལ་བསྟན་པར་འགྱུར། །</s>
  </p>
  <p id="8707">
    <s id="8707:1" flag="alternateSource">དེ་ཡི་མཐུ་ཡིས་ཡིད་བསྐྱོད་ནས། །</s>
  </p>
  <p id="8708">
    <s id="8708:1" flag="alternateSource">དེ་ནས་ངོ་མཚར་རབ་སྐྱེས་ཏེ། །</s>
  </p>
  <p id="8709">
    <s id="8709:1" flag="alternateSource">སངས་རྒྱས་བསེ་རུ་ལྟ་བུ་ལ། །སྤྱི་བོས་ཀུན་ལ་རབ་ཏུ་བཏུད། །ཇི་ལྟར་འདོད་པར་ཉེས་བྲལ་རྣམས། །དགེ་བའི་རྩ་བ་དེ་ཡི་མཐུས། །</s>
    <s id="8709:2">རང་རྒྱལ་བྱང་ཆུབ་སྨོན་ལམ་བཏབ། །</s>
  </p>
  <p id="8710">
    <s id="8710:1" flag="alternateSource">བདག་ཉིད་ཆེན་པོ་ཅི་འདྲ་བ། །རྫུ་འཕྲུལ་ཆེན་པོ་ཞི་བའི་གཟུགས། །</s>
    <s id="8710:2">སྡུག་བསྔལ་བློ་ངན་མི་འགྱུར་བར། །དེ་འདྲ་བདག་ནི་འཇིག་རྟེན་ཤོག །</s>
  </p>
  <p id="8711">
    <s id="8711:1" flag="alternateSource">ལས་ཀྱི་ལྷག་མ་ཟད་པ་དང་། །འཆི་འཕོས་དེ་ཚེ་མཐོ་རིས་སོང་། །</s>
  </p>
  <p id="8712">
    <s id="8712:1" flag="alternateSource">ཆོས་ཀྱི་བདག་ཉིད་དེ་མཐར་གྱིས། །ཉན་ཐོས་དེ་ནི་བྱང་ཆུབ་ཐོབ། །</s>
  </p>
  <p id="8713">
    <s id="8713:1" flag="alternateSource">དེ་བས་སྔགས་ཀྱི་སྒྲུབ་པ་ནི། །མངོན་སྤྱོད་དག་ནི་ཡོང་མི་བྱ། །</s>
  </p>
  <p id="8714">
    <s id="8714:1" flag="alternateSource">སངས་རྒྱས་བྱང་ཆུབ་སེམས་དཔའ་ཡིས། །མངོན་སྤྱོད་རབ་ཏུ་བཀག་པ་ཡིན། །</s>
  </p>
  <p id="8715">
    <s id="8715:1" flag="alternateSource">སྙིང་རྗེ་མཆོག་ལྡན་སངས་རྒྱས་དང་། །བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="8716">
    <s id="8716:1" flag="alternateSource">སྔགས་རྣམས་མཐུ་བསྟན་དོན་དུ་ནི། །ལས་རྣམས་ཐམས་ཅད་བསྟན་པ་ཡིན། །</s>
  </p>
  <p id="8717">
    <s id="8717:1" flag="alternateSource">དེ་བཞིན་ནོར་བུ་ལྟ་བུའི་སྔགས། །</s>
  </p>
  <p id="8718">
    <s id="8718:1" flag="alternateSource">གང་ཞིག་དེ་བཞིན་གཤེགས་པས་གསུངས། །</s>
  </p>
  <p id="8719">
    <s id="8719:1" flag="alternateSource">ཁྲོ་དང་ཆགས་པས་ཟིལ་མནན་པའི། །བྱིས་པ་རྨོངས་པའི་སེམས་དག་གིས། །དེ་དག་སྔགས་ནི་མངོན་སྤྱོད་ལ། །ཕན་ཚུན་རབ་ཏུ་སྦྱོར་བར་བྱེད། །</s>
  </p>
  <p id="8720">
    <s id="8720:1" flag="alternateSource">སངས་རྒྱས་བྱང་ཆུབ་སེམས་དཔའ་ནི། །བློ་དང་ལྡན་པས་དེ་བཞིན་བཀག །</s>
  </p>
  <p id="8721">
    <s id="8721:1" flag="alternateSource">རྣམ་པ་ཐམས་ཅད་སྔགས་རྣམས་ནི། །སེམས་ཅན་ལོངས་སྤྱོད་འཕེལ་བ་དང་། །</s>
    <s id="8721:2">དེ་ནས་རྒྱལ་པོ་དམ་པ་དང་། །སྲུང་བ་ཆེ་དང་དབང་ཕྱིར་དང་། །སྐྱེ་གནས་སྣ་ཚོགས་ལ་གནས་པའི། །སེམས་ཅན་རྣམས་ནི་དགུག་དོན་དུ། །</s>
    <s id="8721:3">སྔགས་ཀྱང་བསྒྲུབ་པར་བྱ་བ་སྟེ། །</s>
  </p>
  <p id="8722">
    <s id="8722:1" flag="alternateSource">འཚོ་བ་དགག་ཕྱིར་མ་ཡིན་ནོ། །</s>
  </p>
  <p id="8723">
    <s id="8723:1" flag="alternateSource">དགེ་སློང་<ref folio="F.325.b"/>མང་དུ་ཐོས་པ་ནི། །དེ་ཡི་ཚེ་ན་འབྱུང་འགྱུར་བ། །</s>
    <s id="8723:2">མ་ཁོལ་ཞེས་ཀྱང་བྱ་བ་སྟེ། །</s>
  </p>
  <p id="8724">
    <s id="8724:1" flag="alternateSource">ང་ཉིད་ཀྱི་ནི་སྟོད་བྱེད་པ། །ཇི་བཞིན་ཡོན་ཏན་བཟང་པོ་ནི། །ཇི་ལྟ་བཞིན་དུ་བརྗོད་པར་འགྱུར། །</s>
  </p>
  <p id="8725">
    <s id="8725:1" flag="alternateSource">ཀུན་ནས་སེམས་ནི་རབ་དང་ཞིང་། །སངས་རྒྱས་རྣམས་ཀྱི་བསྟན་ལ་དད། །</s>
  </p>
  <p id="8726">
    <s id="8726:1" flag="alternateSource">སྒྲུབ་དཀའི་སྔགས་ནི་རབ་བསྒྲུབ་ཅིང་། །འཇམ་པའི་དབྱངས་ཀྱི་དེ་བཞིན་ནོ། །</s>
  </p>
  <p id="8727">
    <s id="8727:1" flag="alternateSource">ཡོན་ཏན་ལྡན་ཞིང་ཚུལ་ཁྲིམས་ལྡན། །</s>
  </p>
  <p id="8728">
    <s id="8728:1" flag="alternateSource">མང་དུ་ཐོས་ཤིང་ཆོས་ཀྱང་སྨྲ། །</s>
  </p>
  <p id="8729">
    <s id="8729:1" flag="alternateSource">དུད་འགྲོར་སྔོན་ནི་གྱུར་པ་ན། །</s>
  </p>
  <p id="8730">
    <s id="8730:1" flag="alternateSource">ང་ཡི་བསྟོད་པ་ཡོངས་སུ་སྨྲ། །</s>
  </p>
  <p id="8731">
    <s id="8731:1" flag="alternateSource">ཉམས་དགའ་གྲོང་ཁྱེར་རྒྱལ་པོའི་ཁབ། །འོད་མའི་ཚལ་གྱི་ས་སྟེང་དུ། །སློབ་མའི་ཚོགས་དང་ལྷན་ཅིག་ཏུ། །ཇི་ལྟར་བདེ་བར་བཞུགས་པ་ན། །</s>
  </p>
  <p id="8732">
    <s id="8732:1" flag="alternateSource">དེར་ནི་བྱ་རོག་ཅིག་ཡོད་པས། །ང་ལ་སེམས་ནི་རབ་དད་བྱས། །</s>
  </p>
  <p id="8733">
    <s id="8733:1" flag="alternateSource">སེམས་ནི་ང་ལ་དད་བྱས་པས། །ལུས་ཞིག་ནས་ནི་མཐོ་རིས་སོང་། །</s>
  </p>
  <p id="8734">
    <s id="8734:1" flag="alternateSource">ལྷ་རྣམས་ལས་ནི་ཤི་འཕོས་ནས། །</s>
  </p>
  <p id="8735">
    <s id="8735:1" flag="alternateSource">མི་རྣམས་ནང་དུ་ཉེ་བར་སྐྱེས། །</s>
  </p>
  <p id="8736">
    <s id="8736:1" flag="alternateSource">མི་ཡི་ནང་དུ་སྐྱེས་ནས་ཀྱང་། །ང་ཡི་བསྟན་ལ་རབ་ཏུ་འབྱུང་། །</s>
  </p>
  <p id="8737">
    <s id="8737:1" flag="alternateSource">རབ་བྱུང་བདག་ཉིད་ཆེན་པོ་དེ། །</s>
  </p>
  <p id="8738">
    <s id="8738:1" flag="alternateSource">ཇི་བཞིན་དེ་ཚེ་འབྱུང་བར་འགྱུར། །</s>
  </p>
  <p id="8739">
    <s id="8739:1" flag="alternateSource">མ་ཁོལ་ཞེས་བྱའི་བརྟུལ་ཞུགས་ཅན། །དེ་ནི་དེ་ཚེ་འབྱུང་བར་འགྱུར། །</s>
  </p>
  <p id="8740">
    <s id="8740:1" flag="alternateSource">ཇི་བཞིན་དོན་ནི་བསྟོད་པས་མཆོད། །</s>
  </p>
  <p id="8741">
    <s id="8741:1" flag="alternateSource">རྣམ་པ་སྣ་ཚོགས་དཔེ་དག་གིས། །འབྱུང་པོ་ཀུན་ལ་ཕན་པའི་ཕྱིར། །ལེགས་པར་སྤྱོད་པ་རབ་བྱེད་པའོ། །</s>
  </p>
  <p id="8742">
    <s id="8742:1" flag="alternateSource">སེམས་ཅན་རྗེས་སུ་གཟུང་བའི་ཕྱིར། །བསྟོད་པ་བརྗོད་པ་དེ་གཙོར་བྱེད། །</s>
  </p>
  <p id="8743">
    <s id="8743:1" flag="alternateSource">དུས་མཐའི་འཇིག་རྟེན་སྨད་པ་ལ། །དེ་ཡི་ཚེ་ན་འབྱུང་བར་འགྱུར། །</s>
  </p>
  <p id="8744">
    <s id="8744:1" flag="alternateSource">རྣམ་པར་སྨིན་པ་དེ་ཡིས་ནི། །ལུས་ཞིག་ནས་ནི་བདེ་འགྲོར་འགྲོ། །</s>
  </p>
  <p id="8745">
    <s id="8745:1" flag="alternateSource">བློ་ལྡན་དེ་ནི་མཐར་གྱིས་ཀྱང་། །རྣམ་པ་སྣ་ཚོགས་བདེ་མྱོང་ནས། །</s>
  </p>
  <p id="8746">
    <s id="8746:1" flag="alternateSource">བསམ་གྱིས་མི་ཁྱབ་མཆོག་གསུངས་པའི། །ཐམས་ཅད་མཁྱེན་པའི་བྱང་ཆུབ་ཐོབ། །</s>
  </p>
  <p id="8747">
    <s id="8747:1" flag="alternateSource">དེ་བཞིན་གཤེགས་པ་ང་འདས་ནས། །</s>
  </p>
  <p id="8748">
    <s id="8748:1" flag="alternateSource">ལོ་ནི་བཞི་བརྒྱ་ལོན་པ་ན། །</s>
  </p>
  <p id="8749">
    <s id="8749:1" flag="alternateSource">དགེ་སློང་ཀླུ་ཞེས་དེ་འབོད་འབྱུང་། །</s>
  </p>
  <p id="8750">
    <s id="8750:1" flag="alternateSource">བསྟན་པ་ལ་ནི་དད་ཅིང་ཕན། །</s>
  </p>
  <p id="8751">
    <s id="8751:1" flag="alternateSource">རབ་ཏུ་དགའ་བའི་ས་ཐོབ་པ། །ལོ་ནི་དྲུག་བརྒྱ་དག་ཏུ་འཚོ། །</s>
  </p>
  <p id="8752">
    <s id="8752:1" flag="alternateSource">རིག་པ་རྨ་བྱ་ཆེན་མོ་ནི། །བདག་ཉིད་ཆེན་པོ་དེས་ཀྱང་གྲུབ། །</s>
  </p>
  <p id="8753">
    <s id="8753:1" flag="alternateSource">བསྟན་བཅོས་སྣ་ཚོགས་དོན་དང་ནི། །དངོས་པོ་མེད་པའི་དོན་<ref folio="F.326.a"/>དེ་རིགས། །</s>
  </p>
  <p id="8754">
    <s id="8754:1" flag="alternateSource">གང་ཚེ་ལུས་དེ་བོར་བ་ན། །</s>
  </p>
  <p id="8755">
    <s id="8755:1" flag="alternateSource">བདེ་བ་ཅན་དུའང་སྐྱེ་བར་འགྱུར། །</s>
  </p>
  <p id="8756">
    <s id="8756:1" flag="alternateSource">དེ་ནས་མཐར་གྱིས་སངས་རྒྱས་ཉིད། །ངེས་པ་ཁོ་ནར་ཡང་དག་འཐོབ། །</s>
  </p>
  <p id="8757">
    <s id="8757:1" flag="alternateSource">ཐོགས་མེད་ཅེས་བྱའི་དགེ་སློང་ནི། །བསྟན་བཅོས་དེ་ནི་དོན་ལ་མཁས། །</s>
  </p>
  <p id="8758">
    <s id="8758:1" flag="alternateSource">མདོ་སྡེ་དེས་དོན་དྲང་བའི་དོན། །རྣམ་པ་མང་པོའང་རབ་ཏུ་འབྱེད། །</s>
  </p>
  <p id="8759">
    <s id="8759:1" flag="alternateSource">འཇིག་རྟེན་རིག་པ་སྟོན་བདག་ཉིད། །གཞུང་བྱེད་ངང་ཚུལ་ཅན་དུ་འགྱུར། །</s>
  </p>
  <p id="8760">
    <s id="8760:1" flag="alternateSource">དེ་ཡི་རིག་པ་གྲུབ་པ་འདི། །སཱ་ལའི་ཕོ་ཉ་མོ་ཞེས་རྗོད། །</s>
  </p>
  <p id="8761">
    <s id="8761:1" flag="alternateSource">དེ་ཡི་སྔགས་ཀྱི་མཐུ་ཡིས་ནི། །བློ་ནི་བཟང་པོ་སྐྱེ་བར་འགྱུར། །</s>
  </p>
  <p id="8762">
    <s id="8762:1" flag="alternateSource">བསྟན་པ་ཡུན་རིང་གནས་པའི་ཕྱིར། །མདོ་ཡི་དེ་ཉིད་དོན་སྡུད་བྱེད། །</s>
  </p>
  <p id="8763">
    <s id="8763:1" flag="alternateSource">ལོ་ནི་བརྒྱ་དང་ལྔ་བཅུར་འཚོ། །</s>
  </p>
  <p id="8764">
    <s id="8764:1" flag="alternateSource">དེ་ལུས་ཞིག་ནས་ལྷ་ཡུལ་འགྲོ། །</s>
  </p>
  <p id="8765">
    <s id="8765:1" flag="alternateSource">འཁོར་བ་རྣམས་སུ་འཁོར་བ་ན། །</s>
  </p>
  <p id="8766">
    <s id="8766:1" flag="alternateSource">ཡུན་རིང་བདེ་བ་རྗེས་མྱོང་ནས། །</s>
  </p>
  <p id="8767">
    <s id="8767:1" flag="alternateSource">བདག་ཉིད་ཆེན་པོ་མཐར་གྱིས་དེ། །</s>
  </p>
  <p id="8768">
    <s id="8768:1" flag="alternateSource">བྱང་ཆུབ་ཐོབ་པར་འགྱུར་བ་ཡིན། །</s>
  </p>
  <p id="8769">
    <s id="8769:1" flag="alternateSource">དེ་ལྟར་རྣམ་པ་མང་པོ་ཡི། །ང་ཡི་བསྟན་ལ་དགེ་སློང་རྣམས། །ཤེས་རབ་ལྡན་ཉིད་ཆོས་ཀྱང་སྤྱོད། །</s>
  </p>
  <p id="8770">
    <s id="8770:1" flag="alternateSource">དུས་ཀྱི་མཐའ་ལ་དེ་ཚེ་འབྱུང་། །</s>
  </p>
  <p id="8771">
    <s id="8771:1" flag="alternateSource">ཕྱི་མ་དེ་ཚེ་དུས་དག་ཏུ། །དགེ་སློང་དགྲ་བཅོམ་ཞེས་བྱ་བ། །དེ་ནི་སྔགས་དོན་བདག་ཉིད་ལྡན། །</s>
  </p>
  <p id="8772">
    <s id="8772:1" flag="alternateSource">རྒྱུད་ཤེས་དེ་བཞིན་མང་དུ་ཐོས། །</s>
  </p>
  <p id="8773">
    <s id="8773:1" flag="alternateSource">གནོད་སྦྱིན་སྔགས་ནི་རབ་བརྗོད་པས། །དེ་ལ་བུམ་པ་བཟང་པོ་འགྲུབ། །</s>
  </p>
  <p id="8774">
    <s id="8774:1" flag="alternateSource">སྔོན་ནི་ངས་ནི་གང་བཤད་པའི། །ཐེག་པ་ཆེན་པོའི་མདོ་སྡེ་ཡང་། །དེ་ཡི་ཚེ་ན་བུམ་པ་ལས། །དཀའ་ཐུབ་ཆེན་པོ་འདྲེན་པར་བྱེད། །</s>
  </p>
  <p id="8775">
    <s id="8775:1" flag="alternateSource">གླེགས་བམ་དེ་ལ་དེས་བལྟས་ནས། །</s>
  </p>
  <p id="8776">
    <s id="8776:1" flag="alternateSource">དེ་ལ་སྔགས་ནི་ཟློས་པ་ན། །</s>
  </p>
  <p id="8777">
    <s id="8777:1" flag="alternateSource">གནོད་སྦྱིན་བསྒྲུབ་པའི་བུམ་པ་ལ། །དེར་ནི་བསྲུང་བ་མ་བྱས་པའི། །བག་མེད་དྲན་པ་ཉམས་པ་ཡིས། །གཙུག་སྤྱོད་ཀྱིས་ནི་བུམ་པ་ཕྲོགས། །</s>
  </p>
  <p id="8778">
    <s id="8778:1" flag="alternateSource">དེ་ནི་དེ་ནས་སྔགས་གྲུབ་པའི། །དགེ་སློང་སྔགས་ནི་ཟློས་བྱེད་པའི། །</s>
    <s id="8778:2">བུམ་པ་དག་ནི་བལྟས་པ་ན། །</s>
  </p>
  <p id="8779">
    <s id="8779:1" flag="alternateSource">དེར་ནི་མངོན་པར་མཐོང་མ་གྱུར། །</s>
  </p>
  <p id="8780">
    <s id="8780:1" flag="alternateSource">དེ་ནས་ཁྲོ་བས་མིག་དམར་ཞིང་། །རྣམ་གཡོ་ཚིག་ཏུ་སྨྲ་བ་ནི། །</s>
    <s id="8780:2">ཚངས་པ་དཀའ་བའི་མཐར་གྱུར་པར། །བརྒྱ་བྱིན་སོགས་བཅས་དབང་ཕྱུག་ཆེ། །</s>
  </p>
  <p id="8781">
    <s id="8781:1" flag="alternateSource">སྔགས་ཀྱིས་མ་བཀུག་མ་འོངས་ན། །</s>
  </p>
  <p id="8782">
    <s id="8782:1" flag="alternateSource">སྔགས་པ་བདག་མིན་སྔགས་རྒྱལ་མིན། །</s>
  </p>
  <p id="8783">
    <s id="8783:1" flag="alternateSource">གང་ཞིག་སངས་རྒྱས་སྲས་སྔགས་དང་། །རྒྱལ་བ་མཆོག་གིས་<ref folio="F.326.b"/>སྔགས་དག་ནི། །ཚར་གཅོད་དོན་དུ་གང་གསུངས་པའམ། །གདུལ་དཀའ་འདུལ་བར་བྱེད་པའང་རུང་། །</s>
  </p>
  <p id="8784">
    <s id="8784:1" flag="alternateSource">གལ་ཏེ་ཀུན་རྣམས་མ་བཀུག་ན། །</s>
  </p>
  <p id="8785">
    <s id="8785:1" flag="alternateSource">ས་སྟེང་མ་ལུས་དེ་དག་མེད། །</s>
  </p>
  <p id="8786">
    <s id="8786:1" flag="alternateSource">དེ་ནས་སྔགས་པ་ཆེན་པོ་ལངས། །</s>
  </p>
  <p id="8787">
    <s id="8787:1" flag="alternateSource">བརྟུལ་ཞུགས་བརྟན་ཞིང་ལས་རྣམས་གྲུབ། །</s>
  </p>
  <p id="8788">
    <s id="8788:1" flag="alternateSource">ཇི་ལྟར་སྔགས་ནི་བྱས་པ་ཡི། །སྦྱོར་བ་མཐོང་བས་རྒྱུད་དག་ཀྱང་། །རྐུན་མ་དགུག་པ་དེ་དོན་གཙོར། །སྦྱོར་བ་རབ་ཏུ་བྱས་པར་གྱུར། །</s>
  </p>
  <p id="8789">
    <s id="8789:1" flag="alternateSource">སྐད་ཅིག་དྲན་པ་ཙམ་གྱིས་ནི། །སྡོམ་བརྩོན་དེ་ནི་ལས་མྱུར་བྱེད། །</s>
    <s id="8789:2">ཡི་གེ་ཧཱུྃ་གི་སྔགས་གཅིག་གིས། །ཚངས་སོགས་ས་ས་སྟེང་འདྲེན་པར་བྱེད། །</s>
  </p>
  <p id="8790">
    <s id="8790:1" flag="alternateSource">ལྷ་རྣམས་མ་ལུས་རབ་བཀུག་པ། །ཚངས་སོགས་བརྒྱ་བྱིན་དང་ཡང་བཅས། །</s>
  </p>
  <p id="8791">
    <s id="8791:1" flag="alternateSource">ཧ་ཧ་ཞེས་བྱའི་སྒྲ་འདོན་ཅིང་། །ཉམ་ཐག་འཇིགས་པའི་སྒྲ་ཡང་སྒྲོགས། །</s>
  </p>
  <p id="8792">
    <s id="8792:1" flag="alternateSource">ཅི་བགྱི་ཞེས་བྱའི་བློ་བྱེད་ཅིང་། །བདག་ཅག་འདིར་ནི་ཉེས་མེད་སྨྲ། །</s>
  </p>
  <p id="8793">
    <s id="8793:1" flag="alternateSource">མྱུར་ཞིང་རབ་ཏུ་རིངས་པར་ཡངས། །</s>
  </p>
  <p id="8794">
    <s id="8794:1" flag="alternateSource">བློ་ལྡན་དགེ་སློང་འཇིགས་མེད་པས། །ལྷ་རྣམས་ལ་ནི་རབ་སྨྲས་པ། །</s>
    <s id="8794:2">འདིར་ནི་བུམ་པ་སླར་བྱིན་ཞེས། །</s>
    <s id="8794:3">ལྷ་རྣམས་ཕན་ཚུན་ཐམས་ཅད་ལ། །དགེ་སློང་དེས་ནི་རབ་ཏུ་སྨྲས། །</s>
  </p>
  <p id="8795">
    <s id="8795:1" flag="alternateSource">གང་གིས་བུམ་པ་བཟང་པོ་ཁྱེར། །</s>
  </p>
  <p id="8796">
    <s id="8796:1" flag="alternateSource">ཁྱོད་ཀྱིས་མྱུར་དུ་རབ་ཏུ་སྨྲོས། །</s>
  </p>
  <p id="8797">
    <s id="8797:1" flag="alternateSource">ལྷ་རྣམས་ཀུན་གྱིས་བལྟས་པ་ན། །</s>
  </p>
  <p id="8798">
    <s id="8798:1" flag="alternateSource">ཀུན་ཏུ་ཡང་ནི་མ་མཐོང་གྱུར། །</s>
  </p>
  <p id="8799">
    <s id="8799:1" flag="alternateSource">བུམ་པ་འདི་ནི་སུ་ཡིས་ཁྱེར། །</s>
  </p>
  <p id="8800">
    <s id="8800:1" flag="alternateSource">ལྷ་ཡི་དབང་པོས་ཡང་དག་དགོངས། །</s>
  </p>
  <p id="8801">
    <s id="8801:1" flag="alternateSource">བྱང་ཆུབ་སེམས་དཔའ་འོད་ཆེན་པོ། །དཔལ་ལྡན་ལག་ན་རྡོ་རྗེ་ཅན། །</s>
    <s id="8801:2">དེ་ཡི་བུ་ནི་མི་བཟད་ཡོད། །</s>
  </p>
  <p id="8802">
    <s id="8802:1" flag="alternateSource">ཁྲོ་བ་ཆེ་ཞིང་ཤིན་ཏུ་གདུག །བགེགས་ཀྱི་གཟུགས་ཀྱིས་སྔགས་པ་ལ། །འགྲོ་བ་ཀུན་ལ་རྣམ་པར་རྒྱུ། །</s>
    <s id="8802:2">བུམ་པ་དེ་ནི་དེས་ཁྱེར་མཐོང་། །</s>
  </p>
  <p id="8803">
    <s id="8803:1" flag="alternateSource">ལྷ་ཡི་བདག་པོས་དེ་ཡང་སྨྲས། །</s>
  </p>
  <p id="8804">
    <s id="8804:1" flag="alternateSource">རྡོ་རྗེའི་རིགས་ཀྱི་བགེགས་ཡོད་པ། །</s>
    <s id="8804:2">ས་སྟེང་རྩེ་ཞིང་རོལ་པར་བྱེད། །</s>
  </p>
  <p id="8805">
    <s id="8805:1" flag="alternateSource">འདིས་ནི་བདག་ལ་མ་མཆོད་པས། །དེས་ནི་བུམ་པ་དེ་འདིར་ཁྱེར། །</s>
  </p>
  <p id="8806">
    <s id="8806:1" flag="alternateSource">ལྷ་ཡི་བདག་པོས་དེ་སྨྲས་ནས། །</s>
  </p>
  <p id="8807">
    <s id="8807:1" flag="alternateSource">ཕྱིར་ཡང་ལྷ་ཡི་གནས་སུ་སོང་། །</s>
  </p>
  <p id="8808">
    <s id="8808:1" flag="alternateSource">དེ་ཚེ་རང་ཉིད་སྔགས་ཀྱིས་ནི། །ལྷ་རྣམས་མ་ལུས་སླར་གཤེགས་གས་གསོལ། །</s>
  </p>
  <p id="8809">
    <s id="8809:1" flag="alternateSource">སྐད་ཅིག་ཡུད་ཙམ་ཉིད་ཀྱིས་ནི། །ཤིན་ཏུ་ལེགས་པར་ཡང་དག་བཀུག །</s>
  </p>
  <p id="8810">
    <s id="8810:1" flag="alternateSource">དེ་ཚེ་དབང་མེད་བུམ་པར་བཅས། །</s>
  </p>
  <p id="8811">
    <s id="8811:1" flag="alternateSource">བགེགས་དེ་ཉིད་དང་བཅས་པར་འོངས། །</s>
  </p>
  <p id="8812">
    <s id="8812:1" flag="alternateSource">དེ་ནས་<ref folio="F.327.a"/>དེ་ནི་བགེགས་དེ་ཡིས། །ཡི་དགས་རྣམས་ལ་བུམ་པ་བྱིན། །</s>
  </p>
  <p id="8813">
    <s id="8813:1" flag="alternateSource">དེ་ནས་དེ་ཡི་བགེགས་དེས་ནི། །ཚིག་འདི་དག་ནི་རབ་ཏུ་སྨྲས། །</s>
  </p>
  <p id="8814">
    <s id="8814:1" flag="alternateSource">ཡི་དགས་འཇིག་རྟེན་བུམ་པ་ཁྱེར། །</s>
  </p>
  <p id="8815">
    <s id="8815:1" flag="alternateSource">ང་ནི་དེ་ལ་དགའ་བ་མེད། །</s>
  </p>
  <p id="8816">
    <s id="8816:1" flag="alternateSource">སྔགས་པ་དེས་ནི་དཀའ་བ་དང་། །དཀའ་བས་བཏུད་དེ་བགེགས་ལ་སྨྲས། །</s>
  </p>
  <p id="8817">
    <s id="8817:1" flag="alternateSource">སོང་ཤིག་སོང་ཤིག་བགེགས་ཆེན་པོ། །ཕྱིན་ཅད་འདི་ལྟར་མ་བྱེད་ཅིག །</s>
  </p>
  <p id="8818">
    <s id="8818:1" flag="alternateSource">དེ་ནས་དེས་ནི་ཡི་དགས་དག །</s>
  </p>
  <p id="8819">
    <s id="8819:1" flag="alternateSource">དེ་ཡི་མོད་ལ་བཀུག་པར་གྱུར། །</s>
  </p>
  <p id="8820">
    <s id="8820:1" flag="alternateSource">ལྟོགས་ཤིང་ངལ་བའི་སེམས་དང་ནི། །དམན་ཞིང་དེ་དག་ཁབ་ཙམ་ཁ། །</s>
    <s id="8820:2">ཤིན་ཏུ་མི་བཟད་ཆེན་པོ་དེ། །</s>
  </p>
  <p id="8821">
    <s id="8821:1" flag="alternateSource">ཉམ་ཐག་སྐད་ཀྱང་རབ་ཏུ་འདོན། །</s>
  </p>
  <p id="8822">
    <s id="8822:1" flag="alternateSource">སྙིང་རྗེའི་ཚིག་ཏུ་སྨྲ་བ་ནི། །</s>
    <s id="8822:2">བདག་ཉིད་ཆེན་པོ་ཡོངས་སུ་སྐྱོ་བས། །ཁྱོད་ཀྱི་བུམ་པ་འདིར་འོངས་ཀྱིས། །ཇི་ལྟར་འདོད་བཞིན་བདག་ལ་བྱོས། །</s>
  </p>
  <p id="8823">
    <s id="8823:1" flag="alternateSource">སྔགས་པ་སྙིང་རྗེ་ཆེར་ལྡན་པས། །ཡང་དག་འདར་བ་རབ་ཏུ་སྐྱེས། །</s>
  </p>
  <p id="8824">
    <s id="8824:1" flag="alternateSource">སྙིང་རྗེས་བརླན་པའི་སེམས་ཀྱིས་ནི། །ཚིག་ནི་འདི་དག་རབ་ཏུ་སྨྲས། །</s>
  </p>
  <p id="8825">
    <s id="8825:1" flag="alternateSource">ཁྱོད་ཀྱི་འཇིག་རྟེན་སྡུག་བསྔལ་ཅི། །ཡུན་མི་རིང་པར་རབ་ཏུ་སྨོན། །</s>
  </p>
  <p id="8826">
    <s id="8826:1" flag="alternateSource">དམན་པའི་ཡིད་ཀྱིས་དེ་སྨྲས་པ། །</s>
    <s id="8826:2">བཀྲེས་པས་ཡང་དག་གདུངས་པར་གྱུར། །</s>
  </p>
  <p id="8827">
    <s id="8827:1" flag="alternateSource">ཡི་དགས་འཇིག་རྟེན་སྐོམ་པ་ཡིས། །བདག་ཉིད་ཆེན་པོ་ཡིན་ཡང་རུང་། །</s>
  </p>
  <p id="8828">
    <s id="8828:1" flag="alternateSource">དགེ་སློང་སྙིང་རྗེ་ཆེན་པོས་ནི། །དེ་དག་ལ་ནི་བུམ་པ་བྱིན། །</s>
  </p>
  <p id="8829">
    <s id="8829:1" flag="alternateSource">དེ་ནས་དེ་དག་ཡིད་དགའ་ནས། །</s>
  </p>
  <p id="8830">
    <s id="8830:1" flag="alternateSource">མྱུར་བར་རང་གི་གནས་སུ་སོང་། །</s>
  </p>
  <p id="8831">
    <s id="8831:1" flag="alternateSource">དེ་དག་བསམ་པ་ཙམ་གྱིས་ནི། །བུམ་པ་ལས་ནི་བཟའ་བཏུང་བྱུང་། །</s>
  </p>
  <p id="8832">
    <s id="8832:1" flag="alternateSource">དགེ་སློང་དགའ་བོའི་འོག་ཏུ་ནི། །ཙནྡན་སྐྱོང་ནི་འབྱུང་བར་འགྱུར། །</s>
  </p>
  <p id="8833">
    <s id="8833:1" flag="alternateSource">དེ་ཚེ་དུས་ནི་ཐ་མ་ལ། །ལོ་ནི་སུམ་བརྒྱ་དག་ཏུ་འཚོ། །</s>
  </p>
  <p id="8834">
    <s id="8834:1" flag="alternateSource">བདག་ཉིད་ཆེན་པོ་བྱང་ཆུབ་ནི། །བགེགས་མེད་མྱུར་དུ་རྙེད་དཀའ་ཐོབ། །</s>
  </p>
  <p id="8835">
    <s id="8835:1" flag="alternateSource">རྒྱལ་པོ་བཙུན་པ་ཞེས་བྱ་བ། །ང་ཡི་བསྟན་པ་ནུབ་བྱེད་པ། །དུས་ཀྱི་ཐ་མ་དེ་ཡི་ཚེ། །ཐེ་ཚོམ་མེད་པར་འབྱུང་བར་འགྱུར། །</s>
  </p>
  <p id="8836">
    <s id="8836:1" flag="alternateSource">ཤར་ཕྱོགས་ནས་ནི་བརྩམས་ནས་སུ། །ཁ་ཆེའི་ཡུལ་གྱི་བར་དག་ཏུ། །རྨོངས་པས་ལྷ་ཁང་མཆོད་རྟེན་རྣམས། །དེ་ཚེ་དེ་བཞིན་འཇིག་པར་འགྱུར། །</s>
  </p>
  <p id="8837">
    <s id="8837:1" flag="alternateSource">དགེ་སློང་ཚུལ་ཁྲིམས་ལྡན་པ་རྣམས། །བློ་ངན་དེས་ནི་གསོད་པར་བྱེད། །</s>
  </p>
  <p id="8838">
    <s id="8838:1" flag="alternateSource">བྱང་གི་ཕྱོགས་<ref folio="F.327.b"/>སུ་བརྟེན་ནས་ནི། །དེ་ནི་འཆི་བར་འགྱུར་བ་ཡིན། །</s>
  </p>
  <p id="8839">
    <s id="8839:1" flag="alternateSource">མི་མ་ཡིན་པ་ཉིད་འཁྲུགས་ནས། །</s>
  </p>
  <p id="8840">
    <s id="8840:1" flag="alternateSource">ཡུལ་འཁོར་ཕྱུགས་དང་གཉེན་རྣམས་དང་། །རི་ཡི་དུམ་བུས་བཅོམ་པར་འགྱུར། །</s>
  </p>
  <p id="8841">
    <s id="8841:1" flag="alternateSource">བློ་ངན་དེ་ནི་ས་འོག་འགྲོ། །</s>
  </p>
  <p id="8842">
    <s id="8842:1" flag="alternateSource">དེ་ནི་འོག་ནས་འོག་ཏུ་འགྲོ། །</s>
  </p>
  <p id="8843">
    <s id="8843:1" flag="alternateSource">དམྱལ་ལས་དམྱལ་བ་རབ་དྲག་པར། །སྡུག་བསྔལ་སྡུག་བསྔལ་དྲག་པར་ནི། །མི་བཟད་པར་ནི་ཡང་དག་ལྟུང་། །</s>
  </p>
  <p id="8844">
    <s id="8844:1" flag="alternateSource">མནར་མེད་ཞེས་ནི་བྱ་བ་ཡི། །སྡིག་པའི་ལས་ཀྱིས་དམྱལ་བ་ནི། །དེ་ནས་བསྐལ་བ་ཆེར་འཚེད་པ། །བདག་ཉིད་ངན་པ་གོ་མི་ཤན། །</s>
    <s id="8844:2">མི་དགེའི་བཤེས་གཉེན་ལ་བརྟེན་ནས། །</s>
  </p>
  <p id="8845">
    <s id="8845:1" flag="alternateSource">སྡིག་པ་ཤིན་ཏུ་མི་བཟད་བྱས། །</s>
  </p>
  <p id="8846">
    <s id="8846:1" flag="alternateSource">དེ་ནི་ང་ཡི་བསྟན་པ་ལ། །རྣམ་པ་ཀུན་གྱིས་འབད་ནས་ནི། །སེམས་ནི་མ་ལུས་རབ་བཏང་ནས། །</s>
  </p>
  <p id="8847">
    <s id="8847:1" flag="alternateSource">ཕུན་སུམ་ཚོགས་དང་དེ་ནས་སྤྱོད། །</s>
  </p>
  <p id="8848">
    <s id="8848:1" flag="alternateSource">ངེས་པར་སངས་རྒྱས་ཉིད་ལམ་ནི། །ཡན་ལག་བརྒྱད་ཀྱི་ཐེག་པས་ནི། །དེ་ཚེ་དེ་ནི་རབ་འགྲོ་ཞིང་། །མྱ་ངན་ནད་མེད་དམ་པ་ཐོབ། །</s>
  </p>
  <p id="8849">
    <s id="8849:1" flag="alternateSource">དེ་ཡི་འོག་ཏུ་ས་སྲུང་བ། །སངས་རྒྱས་ཕྱོགས་ཞེས་རྣམ་པར་གྲགས། །</s>
  </p>
  <p id="8850">
    <s id="8850:1" flag="alternateSource">ཕྱོགས་ཆེ་གཏོང་བ་ཆེ་བ་དང་། །སངས་རྒྱས་རྣམས་ཀྱི་བསྟན་ལ་དད། །</s>
  </p>
  <p id="8851">
    <s id="8851:1" flag="alternateSource">དེ་ཚེ་དུས་ཀྱི་ཐ་མ་ལ། །འབྱུང་བར་འགྱུར་བར་ཐེ་ཚོམ་མེད། །</s>
  </p>
  <p id="8852">
    <s id="8852:1" flag="alternateSource">ཐམས་ཅད་མངོན་དགའི་རྒྱལ་པོ་སྟེ། །</s>
  </p>
  <p id="8853">
    <s id="8853:1" flag="alternateSource">སྟོན་པའི་བསྟན་པ་དེ་གཙོར་བྱེད། །</s>
  </p>
  <p id="8854">
    <s id="8854:1" flag="alternateSource">ཀུན་དགའ་ར་བ་མཆོད་རྟེན་གནས། །</s>
  </p>
  <p id="8855">
    <s id="8855:1" flag="alternateSource">སྟོན་པའི་གཟུགས་བརྙན་བླ་ན་མེད། །</s>
  </p>
  <p id="8856">
    <s id="8856:1" flag="alternateSource">མཚེའུ་རྫིང་དང་ཁྲོན་པ་དང་། །མཚོ་རྣམས་དག་ནི་དུ་མ་དག །</s>
  </p>
  <p id="8857">
    <s id="8857:1" flag="alternateSource">རྒྱལ་པོ་ཆེན་པོས་བྱས་ནས་ནི། །ཚེ་ཟད་ལྷ་ཡི་གནས་སུ་སོང་། །</s>
  </p>
  <p id="8858">
    <s id="8858:1" flag="alternateSource">དེས་ཀྱང་ས་སྟེང་གྲུབ་པ་ནི། །པདྨ་འཆང་བ་བརྩོན་འགྲུས་ཆེ། །</s>
  </p>
  <p id="8859">
    <s id="8859:1" flag="alternateSource">བདག་ཉིད་ཆེན་པོ་སེམས་དཔའ་ལ། །ས་ཡི་བདག་པོར་དོན་དུ་གཉེར། །</s>
  </p>
  <p id="8860">
    <s id="8860:1" flag="alternateSource">དེ་ཡི་སྔགས་ཀྱི་མཐུ་ཡིས་ནི། །ལོ་ནི་སུམ་བརྒྱ་དག་ཏུ་འཚོ། །</s>
  </p>
  <p id="8861">
    <s id="8861:1" flag="alternateSource">དེ་ཡི་ལས་ཀྱི་ལྷག་མ་ཡིས། །མྱུར་དུ་བྱང་ཆུབ་འཐོབ་པར་འགྱུར། །</s>
  </p>
  <p id="8862">
    <s id="8862:1" flag="alternateSource">དེ་ཡི་བུ་ནི་རྒྱལ་པོ་ཡང་། །སྡེ་ཆེན་སྟོབས་ནི་ཆེ་བ་ཡི། །</s>
    <s id="8862:2">ཟབ་མོའི་ཕྱོགས་ཞེས་རྣམ་པར་གྲགས། །</s>
  </p>
  <p id="8863">
    <s id="8863:1" flag="alternateSource">གྲོང་ཁྱེར་ས་ནི་ལྔ་ལེན་འབྱུང་། །</s>
  </p>
  <p id="8864">
    <s id="8864:1" flag="alternateSource">རིག་པའི་བདག་ཉིད་རྒྱལ་པོ་དེའང་། །དེ་ཡི་ཚེ་ན་འབྱུང་བར་འགྱུར། །</s>
  </p>
  <p id="8865">
    <s id="8865:1" flag="alternateSource">གཙུག་ལག་ཁང་དང་གནས་ཁང་དང་། །མཆོད་རྟེན་རྫིང་དང་ཁྲོན་པ་ནི། །</s>
    <s id="8865:2">འོད་ཆེན་<ref folio="F.328.a"/>ས་ཡི་བདག་པོ་དེ། །</s>
  </p>
  <p id="8866">
    <s id="8866:1" flag="alternateSource">དུ་མ་བྱེད་པར་ཐེ་ཚོམ་མེད། །</s>
  </p>
  <p id="8867">
    <s id="8867:1" flag="alternateSource">བློ་དང་ལྡན་པ་འཇམ་དབྱངས་ཀྱི། །སྔགས་ཀྱང་དེས་ནི་རབ་བསྒྲུབས་པ། །དེ་དག་ཡི་གེ་དྲུག་ཅེས་བྱ། །</s>
  </p>
  <p id="8868">
    <s id="8868:1" flag="alternateSource">དོན་ཆེན་ལོངས་སྤྱོད་འཕེལ་བྱེད་པའོ། །</s>
  </p>
  <p id="8869">
    <s id="8869:1" flag="alternateSource">དེ་ཡི་སྔགས་ཀྱི་མཐུ་ཡིས་ནི། །དེ་ནི་ལོངས་སྤྱོད་ཆེ་བར་འགྱུར། །</s>
  </p>
  <p id="8870">
    <s id="8870:1" flag="alternateSource">བློ་དང་ལྡན་པ་མཐར་གྱིས་ནི། །མྱུར་དུ་བྱང་ཆུབ་གཞོལ་བར་འགྱུར། །</s>
  </p>
  <p id="8871">
    <s id="8871:1" flag="alternateSource">དེ་བཞིན་གཤེགས་པའི་བསྟན་འདི་ལ། །རྣམ་པ་སྣ་ཚོགས་བྱ་བ་བྱེད། །</s>
  </p>
  <p id="8872">
    <s id="8872:1" flag="alternateSource">བྱང་གི་ཕྱོགས་ལ་བརྟེན་ནས་ནི། །དེ་ཡི་ཚེ་ན་འབྱུང་བར་འགྱུར། །</s>
  </p>
  <p id="8873">
    <s id="8873:1" flag="alternateSource">ལྷ་ལྡན་ཡུལ་ཞེས་བྱ་བ་ཡི། །གངས་ཅན་རི་ཡི་ནང་གནས་པའི། །རྒྱལ་པོ་མི་ཡི་ལྷ་ཞེས་པ། །ལིཙྪ་བཱི་རྣམས་རིགས་སུ་བྱུང་། །</s>
  </p>
  <p id="8874">
    <s id="8874:1" flag="alternateSource">དེ་ཡང་སྔགས་ཀྱི་དོན་བསྒྲུབས་ཏེ། །</s>
  </p>
  <p id="8875">
    <s id="8875:1" flag="alternateSource">ལོངས་སྤྱོད་ཆེ་དང་ལྡན་པར་འགྱུར། །</s>
  </p>
  <p id="8876">
    <s id="8876:1" flag="alternateSource">རིག་པ་ལོངས་སྤྱོད་ལྡན་ཞེས་བྱ། །</s>
  </p>
  <p id="8877">
    <s id="8877:1" flag="alternateSource">མི་ཡི་བདག་པོས་དེ་ཡང་གྲུབ། །</s>
  </p>
  <p id="8878">
    <s id="8878:1" flag="alternateSource">ལོ་ནི་བརྒྱད་ཅུར་རྒྱལ་སྲིད་བྱས། །</s>
  </p>
  <p id="8879">
    <s id="8879:1" flag="alternateSource">དེས་ནི་རྐུན་མ་རྣམ་པར་སྤངས། །</s>
  </p>
  <p id="8880">
    <s id="8880:1" flag="alternateSource">རྒྱལ་པོ་དེ་ནི་སྲོག་སྤངས་ནས། །</s>
  </p>
  <p id="8881">
    <s id="8881:1" flag="alternateSource">དེར་ཡང་སྔགས་ནི་མྱུར་འགྲུབ་སྟེ། །</s>
  </p>
  <p id="8882">
    <s id="8882:1" flag="alternateSource">ཞི་དང་རྒྱས་པ་བསིལ་བྱེད་པའོ། །</s>
  </p>
  <p id="8883">
    <s id="8883:1" flag="alternateSource">འཇིག་རྟེན་སྒྲོལ་མ་ཞེས་གྲགས་དང་། །ལྷ་མོ་གོས་དཀར་མ་དང་ནི། །དཀར་མོ་ཆེན་མོ་གཞན་ཕན་བརྩོན། །</s>
  </p>
  <p id="8884">
    <s id="8884:1" flag="alternateSource">རྟག་ཏུ་ཡིད་ནི་མི་སྐྱོ་བའོ། །</s>
  </p>
  <p id="8885">
    <s id="8885:1" flag="alternateSource">དེ་ལ་སོགས་པ་གསུངས་པ་ཡི། །དེ་བཞིན་རྒྱལ་པོ་མང་པོ་ནི། །</s>
    <s id="8885:2">རྣམ་པ་དུ་མ་མང་པོ་དག །</s>
  </p>
  <p id="8886">
    <s id="8886:1" flag="alternateSource">ཁ་དོག་སྣ་ཚོགས་སྣ་ཚོགས་གཟུགས། །</s>
    <s id="8886:2">ཁ་བ་ཅན་གནས་ཀླ་ཀློའི་རྒྱལ། །</s>
  </p>
  <p id="8887">
    <s id="8887:1" flag="alternateSource">དེ་ཡང་སྟོན་པ་མཆོད་བྱེད་པའོ། །</s>
  </p>
  <p id="8888">
    <s id="8888:1" flag="alternateSource">ཁྱུ་མཆོག་ཁྱུ་མཆོག་བཟང་པོ་དང་། །ས་འོད་དེ་བཞིན་ས་འོད་བཟང་། །</s>
  </p>
  <p id="8889">
    <s id="8889:1" flag="alternateSource">དེ་བཞིན་ཕ་རོལ་གནོན་ཉིད་དང་། །རྐང་པའི་འགྲོས་ཞེས་བསྟན་པ་ཡིན། །</s>
  </p>
  <p id="8890">
    <s id="8890:1" flag="alternateSource">ས་སྲུང་དང་ནི་བེའུ་དང་། །འོད་ལྡན་ཉིད་ནི་ཕྱི་མ་ཡིན། །</s>
  </p>
  <p id="8891">
    <s id="8891:1" flag="alternateSource">ཐ་མར་ཆར་རྒྱལ་ངང་ཚུལ་ཏེ། །</s>
  </p>
  <p id="8892">
    <s id="8892:1" flag="alternateSource">ཀླ་ཀློ་རྣམ་པ་སྣ་ཚོགས་ཡིན། །</s>
  </p>
  <p id="8893">
    <s id="8893:1" flag="alternateSource">དེ་འོག་ལུགས་ནི་རྣམ་ཞིག་ཅིང་། །ཕྱི་རོལ་སྐྱེ་དགུས་ཉེ་བར་སྤྱོད། །</s>
  </p>
  <p id="8894">
    <s id="8894:1" flag="alternateSource">དེ་ཚེ་བལ་ཡུལ་བདག་པོ་ནི། །མཚོན་གྱིས་འཐབ་པས་རྣམ་པར་འཇིག །</s>
  </p>
  <p id="8895">
    <s id="8895:1" flag="alternateSource">ཀླ་ཀློའི་རྐུན་པོ་བསྟེན་པ་ཡི། །དེར་ནི་རྒྱལ་པོ་རྣམ་པར་འཇིག །</s>
  </p>
  <p id="8896">
    <s id="8896:1" flag="alternateSource">ས་བདག་དུ་མ་གསུངས་པ་རྣམས། །སྣ་ཚོགས་ལྷ་དང་བྲམ་ཟེ་དག །</s>
  </p>
  <p id="8897">
    <s id="8897:1" flag="alternateSource">དེ་ཡི་ཚེ་ན་འབྱུང་བར་<ref folio="F.328.b"/>འགྱུར། །</s>
  </p>
  <p id="8898">
    <s id="8898:1" flag="alternateSource">རྒྱ་ཡུལ་ཀུན་ལ་བརྟེན་པ་ཡི། །རྒྱལ་པོ་དབྱིག་གི་སྙིང་ཞེས་བྱ། །</s>
  </p>
  <p id="8899">
    <s id="8899:1" flag="alternateSource">སྡེ་ཆེན་སྟོབས་ཀྱང་ཆེ་བ་དང་། །བློན་པོ་རྒྱ་ཆེ་ཉིད་དང་ནི། །སྐྱེ་བོ་རྩ་ལག་རབ་ཏུ་མང་། །</s>
  </p>
  <p id="8900">
    <s id="8900:1" flag="alternateSource">ཀླ་ཀློས་བཏུད་དང་རྣམ་པར་རྒྱལ། །</s>
  </p>
  <p id="8901">
    <s id="8901:1" flag="alternateSource">སྟོན་པའི་བསྟན་པ་དེ་གཙོར་བྱེད། །</s>
  </p>
  <p id="8902">
    <s id="8902:1" flag="alternateSource">གཞོན་ནུ་བདག་ཉིད་ཆེན་པོ་ཉིད། །དེ་ཡི་སྔགས་ནི་རབ་བསྒྲུབས་པ། །</s>
    <s id="8902:2">མཐུ་ནི་ཆེན་པོ་དང་ལྡན་པའི། །རིག་པའི་རྒྱལ་པོ་ཡི་གེ་བརྒྱད། །དཔའ་བོ་ཆེ་ཞེས་རྣམ་པར་གྲགས། །</s>
  </p>
  <p id="8903">
    <s id="8903:1" flag="alternateSource">ཕུན་སུམ་ཚོགས་པའི་གནས་ཆེན་ཡིན། །</s>
  </p>
  <p id="8904">
    <s id="8904:1" flag="alternateSource">དེ་ཡི་བྱིས་པའི་བློ་ཡིས་ནི། །རྒྱལ་སྲིད་ཕྱིར་ནི་རབ་སྨོན་བྱས། །</s>
  </p>
  <p id="8905">
    <s id="8905:1" flag="alternateSource">གང་གིས་དྲན་པ་ཙམ་གྱིས་ནི། །སངས་རྒྱས་ཉིད་དུ་ངེས་འགྱུར་བ། །</s>
    <s id="8905:2">མི་བདག་རྒྱལ་ཐབས་ཉིད་ཀྱི་ཕྱིར། །དེ་ནི་སྐལ་བ་མི་ཉུང་འགྱུར། །</s>
  </p>
  <p id="8906">
    <s id="8906:1" flag="alternateSource">མཆོག་གི་སྦྱིན་པ་བླ་ན་མེད། །</s>
  </p>
  <p id="8907">
    <s id="8907:1" flag="alternateSource">བསམ་པ་ཙམ་གྱིས་ཐོབ་པ་ཉིད། །ཚངས་སོགས་ལྷ་རྣམས་ཐམས་ཅད་ལ། །མ་ལུས་ལུང་ནི་རྩོལ་བྱེད་ན། །</s>
  </p>
  <p id="8908">
    <s id="8908:1" flag="alternateSource">ལྷ་ངན་ཕལ་པ་དག་དང་ནི། །མི་ཡི་འཇིག་རྟེན་སྨོས་ཅི་དགོས། །</s>
  </p>
  <p id="8909">
    <s id="8909:1" flag="alternateSource">ལོ་ནི་བརྒྱ་དང་ལྔ་བཅུར་འཚོ། །</s>
  </p>
  <p id="8910">
    <s id="8910:1" flag="alternateSource">གྲགས་ཆེན་ལྷ་ཡི་གནས་སུ་འགྲོ། །</s>
  </p>
  <p id="8911">
    <s id="8911:1" flag="alternateSource">ཆོས་ཀྱི་བདག་ཉིད་དེ་མཐར་གྱིས། །བྱང་ཆུབ་དམ་པ་ཐོབ་པར་འགྱུར། །</s>
  </p>
  <p id="8912">
    <s id="8912:1" flag="alternateSource">གཞོན་ནུས་ཡོངས་སུ་བཤད་པ་ཡི། །རིག་པ་འདི་ནི་དེ་ཡུལ་དུ། །</s>
    <s id="8912:2">དེ་ནི་མྱུར་དུ་འགྲུབ་འགྱུར་གྱིས། །རིག་པ་གཞན་ནི་ནམ་ཡང་མིན། །</s>
  </p>
  <p id="8913">
    <s id="8913:1" flag="alternateSource">བྱང་ཆུབ་སེམས་དཔའ་དཔའ་བོ་ཆེ། །</s>
  </p>
  <p id="8914">
    <s id="8914:1" flag="alternateSource">འཇམ་པའི་དབྱངས་ནི་འོད་ཆེན་པོ། །མངོན་སུམ་དེ་ཡི་ཡུལ་དག་ན། །</s>
  </p>
  <p id="8915">
    <s id="8915:1" flag="alternateSource">བྱིས་པའི་གཟུགས་ཀྱིས་བཞུགས་པ་ཡིན། །</s>
  </p>
  <p id="8916">
    <s id="8916:1" flag="alternateSource">གྲུབ་པའི་ཞིང་མཆོག་དམ་པ་ལ། །མི་ནི་ཡོངས་སུ་སྒྲུབ་པར་འགྱུར། །</s>
  </p>
  <p id="8917">
    <s id="8917:1" flag="alternateSource">རྒྱལ་པོ་ཏུ་རུཥྐ་ཞེས་བྱ། །</s>
  </p>
  <p id="8918">
    <s id="8918:1" flag="alternateSource">བྱང་ཕྱོགས་ལ་ནི་ཡང་དག་བརྟེན། །</s>
  </p>
  <p id="8919">
    <s id="8919:1" flag="alternateSource">སྡེ་ཆེན་བརྩོན་འགྲུས་ཆེ་བ་སྟེ། །</s>
  </p>
  <p id="8920">
    <s id="8920:1" flag="alternateSource">དེ་ཡི་གནས་སུ་འབྱུང་བར་འགྱུར། །</s>
  </p>
  <p id="8921">
    <s id="8921:1" flag="alternateSource">ཤིང་ཤུན་གྱོན་ཡུལ་མ་གཏོགས་པ། །ཁ་ཆེའི་མཐར་ཐུག་ཀ་ཤིར་བཅས། །</s>
  </p>
  <p id="8922">
    <s id="8922:1" flag="alternateSource">དེ་ནི་དཔག་ཚད་བདུན་བརྒྱ་དང་། །འབུམ་ཕྲག་གཉིས་ཀྱི་ས་བདག་ཏུ། །</s>
    <s id="8922:2">དེ་ཚེ་དུས་ཀྱི་ཐ་མ་ལ། །དེ་ཚེ་ཐེ་ཚོམ་མེད་པར་འགྱུར། །</s>
  </p>
  <p id="8923">
    <s id="8923:1" flag="alternateSource">དེ་ཡང་སྔགས་ནི་གྲུབ་པས་ན། །</s>
  </p>
  <p id="8924">
    <s id="8924:1" flag="alternateSource">ལོ་ནི་སུམ་བརྒྱ་དག་ཏུ་འཚོ། །</s>
  </p>
  <p id="8925">
    <s id="8925:1" flag="alternateSource">བློ་ལྡན་མི་ཡི་སྤྱན་གྱུར་པས། །<ref folio="F.329.a"/>སྐྲ་ཅན་མ་ཡི་རིག་པ་བསྒྲུབས། །</s>
  </p>
  <p id="8926">
    <s id="8926:1" flag="alternateSource">བདག་ཉིད་དགེ་བར་བྱ་བའི་ཕྱིར། །ལྷ་ཁང་དག་ནི་མང་པོ་བྱས། །</s>
  </p>
  <p id="8927">
    <s id="8927:1" flag="alternateSource">སྟོང་ཕྲག་བརྒྱད་ཅུ་རྩ་གཅིག་གི། །མཆོད་རྟེན་མཆོག་ནི་དེ་བཞིན་བྱས། །</s>
  </p>
  <p id="8928">
    <s id="8928:1" flag="alternateSource">ཐེག་པ་ཆེན་པོ་མཆོག་ཆོས་དང་། །དེ་བཞིན་སངས་རྒྱས་རྣམས་ཀྱི་ཡུམ། །འཇིག་རྟེན་ཤེས་རབ་ཕ་རོལ་ཕྱིན། །</s>
  </p>
  <p id="8929">
    <s id="8929:1" flag="alternateSource">དེ་ཡི་ཡུལ་དུ་རབ་གནས་བྱས། །</s>
  </p>
  <p id="8930">
    <s id="8930:1" flag="alternateSource">རྒྱལ་པོ་དེ་ནི་ལུས་ཞིག་ནས། །</s>
  </p>
  <p id="8931">
    <s id="8931:1" flag="alternateSource">མཐོ་རིས་འཇིག་རྟེན་འགྲོ་བར་འགྱུར། །</s>
  </p>
  <p id="8932">
    <s id="8932:1" flag="alternateSource">ས་བདག་དེ་ནི་མཐར་གྱིས་སུ། །རྫོགས་པའི་བྱང་ཆུབ་བླ་མེད་འཐོབ། །</s>
  </p>
  <p id="8933">
    <s id="8933:1" flag="alternateSource">དེ་འོག་ས་བདག་རྒྱལ་པོ་ནི། །ཆེན་པོ་ཏུ་རུཥྐ་ཞེས་བྱ། །</s>
  </p>
  <p id="8934">
    <s id="8934:1" flag="alternateSource">བློ་ལྡན་མང་པོས་བཀུར་ཞེས་བྱ། །</s>
  </p>
  <p id="8935">
    <s id="8935:1" flag="alternateSource">རྟག་ཏུ་དགེ་ཞིང་མཆོད་ལ་དགའ། །</s>
  </p>
  <p id="8936">
    <s id="8936:1" flag="alternateSource">ལྷ་མོ་སྒྲོལ་མ་རྫུ་འཕྲུལ་ཆེ། །</s>
  </p>
  <p id="8937">
    <s id="8937:1" flag="alternateSource">དེ་ཡི་སྔགས་ཀྱང་རབ་ཏུ་བསྒྲུབས། །</s>
  </p>
  <p id="8938">
    <s id="8938:1" flag="alternateSource">དེས་ཀྱང་སྔགས་ནི་རབ་བསྒྲུབས་པ། །ས་སྟེང་རྒྱལ་པོའི་ཆེད་དུའོ། །</s>
    <s id="8938:2">ཕྱོགས་ཆེ་དཔུང་ནི་ཆེན་པོ་དང་། །རྒྱལ་པོ་གྲགས་པ་ཆེན་པོ་སྟེ། །</s>
  </p>
  <p id="8939">
    <s id="8939:1" flag="alternateSource">གཉེན་དང་རིགས་དང་རྒྱལ་པོས་ཀྱང་། །དེ་ནི་བཀུར་བ་ཉིད་དུ་འགྱུར། །</s>
  </p>
  <p id="8940">
    <s id="8940:1" flag="alternateSource">རྩ་བརྒྱད་སྟོང་གི་གཙུག་ལག་ཁང་། །དེ་ཡི་དུས་སུ་ཡོད་པར་འགྱུར། །</s>
  </p>
  <p id="8941">
    <s id="8941:1" flag="alternateSource">དེ་ཡི་སྔགས་ཀྱི་མཐུས་ཡིས་ནི། །ལོ་ནི་ཉིས་བརྒྱ་དག་ཏུ་འཚོ། །</s>
  </p>
  <p id="8942">
    <s id="8942:1" flag="alternateSource">གང་ཚེ་དེ་ལུས་ཞིག་པ་ན། །</s>
  </p>
  <p id="8943">
    <s id="8943:1" flag="alternateSource">དགའ་ལྡན་དུ་ནི་སྐྱེ་བར་འགྱུར། །</s>
  </p>
  <p id="8944">
    <s id="8944:1" flag="alternateSource">བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="8945">
    <s id="8945:1" flag="alternateSource">ལྷ་ཡི་བུས་ཀྱང་བཀུར་བར་འགྱུར། །</s>
  </p>
  <p id="8946">
    <s id="8946:1" flag="alternateSource">ཆོས་ཀྱི་བདག་ཉིད་དེ་མཐར་གྱིས། །བྱང་ཆུབ་ཡན་ལག་མངོན་རྫོགས་ནས། །</s>
  </p>
  <p id="8947">
    <s id="8947:1" flag="alternateSource">འབད་པས་དེ་ནི་མཐར་གྱིས་ཀྱང་། །མཉམ་མེད་བྱང་ཆུབ་ཐོབ་པར་འགྱུར། །</s>
  </p>
  <p id="8948">
    <s id="8948:1" flag="alternateSource">དུས་ཀུན་དེ་ཡི་ཡུལ་དུ་ནི། །གསུང་རབ་མང་པོ་གནས་འགྱུར་བ། །སྔོན་གྱི་རྒྱལ་བ་དག་གིས་གསུངས། །</s>
  </p>
  <p id="8949">
    <s id="8949:1" flag="alternateSource">ད་ལྟར་ངས་ཀྱང་གསུངས་པ་ཡིན། །</s>
  </p>
  <p id="8950">
    <s id="8950:1" flag="alternateSource">རྫུ་འཕྲུལ་ཆེན་པོ་ཀླུ་དང་ནི། །འདོད་ཆགས་བྲལ་བས་རྣམ་པར་གནས། །</s>
  </p>
  <p id="8951">
    <s id="8951:1" flag="alternateSource">དེ་བཞིན་འཇིག་རྟེན་སྐྱོང་བ་དང་། །གནོད་སྦྱིན་བསྟན་པ་སྲུང་བྱེད་དང་། །ས་སྟེང་དམ་ཆོས་སྲུང་བྱེད་པ། །དེ་ཡི་ཚེ་ན་འབྱུང་བར་འགྱུར། །</s>
  </p>
  <p id="8952">
    <s id="8952:1" flag="alternateSource">དེ་ལྟར་རྣམ་པ་མང་པོ་བསྟན། །</s>
  </p>
  <p id="8953">
    <s id="8953:1" flag="alternateSource">ས་བདག་འཇིག་རྟེན་རྣམ་གྲགས་པ། །</s>
    <s id="8953:2">བསྟན་དང་སྟོན་པར་འགྱུར་བ་ཡིན། །</s>
  </p>
  <p id="8954">
    <s id="8954:1" flag="alternateSource">ནུབ་ཕྱོགས་ཡུལ་ནི་མཐའ་ཡས་པ། །འཕགས་རྒྱལ་<ref folio="F.329.b"/>ཞེས་བྱའི་ཕ་རོལ་ཏུ། །ལ་དའི་ཡུལ་གྱི་སྐྱེ་བོ་ནི། །</s>
    <s id="8954:2">ངང་ཚུལ་ཞེས་བྱའི་རྒྱལ་པོ་ཡོད། །</s>
  </p>
  <p id="8955">
    <s id="8955:1" flag="alternateSource">སངས་རྒྱས་རྣམས་ཀྱི་བསྟན་ལ་དད། །</s>
  </p>
  <p id="8956">
    <s id="8956:1" flag="alternateSource">གྲོང་ཁྱེར་ཕྱིན་ནས་ཡང་དག་ཞུགས། །</s>
  </p>
  <p id="8957">
    <s id="8957:1" flag="alternateSource">ཆོས་ཀྱི་རྒྱལ་པོར་འགྱུར་བ་སྟེ། །</s>
  </p>
  <p id="8958">
    <s id="8958:1" flag="alternateSource">མཆོད་རྟེན་སྣ་ཚོགས་གཙུག་ལག་ཁང་། །དེ་བཞིན་སྲོག་ཆགས་དགེ་བར་ནི། །ས་བདག་ཆོས་ལ་མཉེས་གཤིན་པས། །རིག་པའི་བདག་ཉིད་བྱེད་པར་འགྱུར། །</s>
  </p>
  <p id="8959">
    <s id="8959:1" flag="alternateSource">རྒྱལ་བའི་གཟུགས་བརྙན་ཡིད་འོང་ལ། །རྣམ་པ་སྣ་ཚོགས་མཆོད་པ་བྱེད། །</s>
  </p>
  <p id="8960">
    <s id="8960:1" flag="alternateSource">འཇིག་རྟེན་མགོན་པོ་གྲགས་ཆེན་གྱི། །མཆོད་རྟེན་མཆོག་ལའང་མཆོད་པ་བྱེད། །</s>
  </p>
  <p id="8961">
    <s id="8961:1" flag="alternateSource">དེས་ན་དེ་ནི་སྔགས་ཀྱང་གྲུབ། །</s>
  </p>
  <p id="8962">
    <s id="8962:1" flag="alternateSource">རྒྱལ་པོ་ལས་སྐྱེས་ཁོ་ན་ནི། །</s>
    <s id="8962:2">དེ་ཡི་ཡུལ་དུ་ཡང་དག་གྲགས། །</s>
  </p>
  <p id="8963">
    <s id="8963:1" flag="alternateSource">དགེ་སློང་བསོད་སྙོམས་བྱེད་པ་ནི། །</s>
    <s id="8963:2">ཚུལ་ཁྲིམས་ལྡན་ཞིང་བློ་དང་ལྡན། །</s>
  </p>
  <p id="8964">
    <s id="8964:1" flag="alternateSource">སངས་རྒྱས་རྣམས་ཀྱི་བསྟན་ལ་དད། །</s>
  </p>
  <p id="8965">
    <s id="8965:1" flag="alternateSource">བདག་ཉིད་ཆེན་པོ་དུས་སུ་རྒྱུ། །དེ་ནི་བསོད་སྙོམས་རབ་ཞུགས་རྒྱུ། །</s>
    <s id="8965:2">རྒྱལ་པོའི་ཁབ་བཟང་རབ་མཐོང་བ། །རྒྱ་ཆེ་སྐྱེ་བོས་གང་བ་ལ། །</s>
    <s id="8965:3">བསླང་བའི་དོན་དུ་དེར་ཡང་ཞུགས། །</s>
  </p>
  <p id="8966">
    <s id="8966:1" flag="alternateSource">བཀྲེས་པ་དང་ཡང་ཡང་དག་ལྡན། །</s>
  </p>
  <p id="8967">
    <s id="8967:1" flag="alternateSource">ངལ་ཞིང་ལྟོགས་པའི་ཡིད་གྱུར་ཀྱང་། །དེ་ཚེ་བསོད་སྙོམས་རྙེད་མ་གྱུར། །</s>
  </p>
  <p id="8968">
    <s id="8968:1" flag="alternateSource">རྒྱལ་པོའི་སྐྱེས་བུས་དེ་མྱུར་བཟུང་། །ཁྱིམ་དེ་ལས་ནི་ཕྱུང་བར་འགྱུར། །</s>
  </p>
  <p id="8969">
    <s id="8969:1" flag="alternateSource">དེ་ནས་དེ་ནི་ཡིད་བྱུང་ནས། །</s>
  </p>
  <p id="8970">
    <s id="8970:1" flag="alternateSource">རྒྱལ་པོའི་མི་ལ་རབ་ཁྲོས་ཏེ། །</s>
  </p>
  <p id="8971">
    <s id="8971:1" flag="alternateSource">གྲོང་ཁྱེར་དེ་ལས་ངེས་བྱུང་ནས། །</s>
  </p>
  <p id="8972">
    <s id="8972:1" flag="alternateSource">མོད་ལ་དེ་ཡི་རང་གནས་ཕྱིན། །</s>
  </p>
  <p id="8973">
    <s id="8973:1" flag="alternateSource">ལྟོགས་ཤིང་སྐོམ་པ་ཉིད་གྱུར་པས། །</s>
    <s id="8973:2">སྡུག་བསྔལ་ཡིད་མི་བདེ་བར་གྱུར། །</s>
  </p>
  <p id="8974">
    <s id="8974:1" flag="alternateSource">དེ་ནས་དེ་ནི་ཟས་ཆད་ནས། །</s>
  </p>
  <p id="8975">
    <s id="8975:1" flag="alternateSource">མཚན་ཕྱེད་དུ་ནི་ལངས་གྱུར་ནས། །</s>
  </p>
  <p id="8976">
    <s id="8976:1" flag="alternateSource">སྡོམ་བརྩོན་དེ་ནི་སེམས་ཆུད་པས། །དེ་ཚེ་སྲོག་ནི་གཏང་བར་རྩོམ། །</s>
  </p>
  <p id="8977">
    <s id="8977:1" flag="alternateSource">དེ་ཚེ་སྨོན་ལམ་བྱེད་པ་ནི། །ལ་དའི་ཡུལ་གྱི་བདག་པོར་ཤོག །</s>
  </p>
  <p id="8978">
    <s id="8978:1" flag="alternateSource">དེ་ནས་དགེ་སློང་དུས་ལས་འདས། །</s>
  </p>
  <p id="8979">
    <s id="8979:1" flag="alternateSource">སྤུ་གྲི་ཞེས་བྱའི་རྒྱལ་རིགས་སུ། །བདག་ཉིད་ཆེན་པོ་དེ་སྐྱེས་གྱུར། །</s>
  </p>
  <p id="8980">
    <s id="8980:1" flag="alternateSource">སྟོན་པའི་བསྟན་པ་མཆོད་པར་བྱེད། །</s>
  </p>
  <p id="8981">
    <s id="8981:1" flag="alternateSource">ལོ་ནི་སུམ་ཅུ་དག་ཏུ་ཡང་། །རྒྱལ་སྲིད་གནོད་པ་མེད་པར་བྱས། །</s>
  </p>
  <p id="8982">
    <s id="8982:1" flag="alternateSource">བརྐམ་ཆགས་རང་མིའི་སྦྱོར་བ་ཡིས། །<ref folio="F.330.a"/>མ་ཞུའི་ནད་ཀྱིས་བཏབ་པར་གྱུར། །</s>
  </p>
  <p id="8983">
    <s id="8983:1" flag="alternateSource">དེ་ཚེ་རྒྱལ་པོ་ལུས་ཞིག་ནས། །</s>
  </p>
  <p id="8984">
    <s id="8984:1" flag="alternateSource">དུས་བྱས་ལྷ་ཡི་གནས་སོང་བ། །</s>
    <s id="8984:2">བྱམས་པ་གང་དུ་བཞུགས་པ་ཡི། །དགའ་ལྡན་ལྷ་ཡི་གནས་མཆོག་ཏུ། །བདག་ཉིད་ཆེན་པོས་ཆོས་འཆད་པར། །</s>
    <s id="8984:3">དེ་ཉིད་དུ་ནི་སྐྱེ་བར་འགྱུར། །</s>
  </p>
  <p id="8985">
    <s id="8985:1" flag="alternateSource">འོད་ཆེན་བྱམས་པ་ཆེན་པོ་ལ། །བསྙེན་བཀུར་བྱེད་ཅིང་ཆོས་ཀྱང་ཉན། །</s>
  </p>
  <p id="8986">
    <s id="8986:1" flag="alternateSource">བདག་ཉིད་ཆེན་པོ་དེ་མཐར་གྱིས། །རྙེད་པར་དཀའ་བའི་བྱང་ཆུབ་ཐོབ། །</s>
  </p>
  <p id="8987">
    <s id="8987:1" flag="alternateSource">ཚུལ་ཁྲིམས་ཞེས་བྱའི་རྒྱལ་པོའི་འོག །གཡོ་བ་ཞེས་བྱ་འབྱུང་བར་འགྱུར། །</s>
  </p>
  <p id="8988">
    <s id="8988:1" flag="alternateSource">ལོ་ནི་ལྔ་བཅུ་རྩ་ལྔ་དང་། །དེ་བཞིན་ཟླ་བ་ལྔ་རུ་འཚོ། །</s>
  </p>
  <p id="8989">
    <s id="8989:1" flag="alternateSource">དེ་སྲིད་རྒྱལ་སྲིད་དེས་བྱས་ནས། །</s>
  </p>
  <p id="8990">
    <s id="8990:1" flag="alternateSource">མཚོན་ཆས་འཚོ་བས་རབ་བསད་པ། །</s>
    <s id="8990:2">བུད་མེད་བྱས་པའི་སྐྱོན་ཉིད་ཀྱིས། །</s>
    <s id="8990:3">དེ་ནི་མཚོན་ཆས་བསད་པར་འགྱུར། །</s>
  </p>
  <p id="8991">
    <s id="8991:1" flag="alternateSource">དེ་ཡི་ནུ་བོ་བརྟན་ཞེས་བྱ། །</s>
  </p>
  <p id="8992">
    <s id="8992:1" flag="alternateSource">བརྟན་པ་ཆོས་ནི་བརྟན་པར་འགྱུར། །</s>
  </p>
  <p id="8993">
    <s id="8993:1" flag="alternateSource">སྔོན་ནི་བཀྲེན་པ་ཞམ་རིང་གྱུར། །</s>
  </p>
  <p id="8994">
    <s id="8994:1" flag="alternateSource">ཡུལ་ནི་ལ་དའི་བདག་པོར་གྱུར། །</s>
  </p>
  <p id="8995">
    <s id="8995:1" flag="alternateSource">ལྷག་མ་རྒྱལ་པོ་ཐམས་ཅད་དང་། །སྐྱེ་དགུ་ཀུན་ཀྱང་ཞམ་རིང་པའོ། །</s>
  </p>
  <p id="8996">
    <s id="8996:1" flag="alternateSource">ཚུལ་ཁྲིམས་ཞེས་བྱ་རབ་འདས་ནས། །</s>
  </p>
  <p id="8997">
    <s id="8997:1" flag="alternateSource">དེ་ནི་དེ་དག་ཀུན་གྱི་སྔར། །ས་བདག་ཐམས་ཅད་འབྱུང་འགྱུར་བ། །དཔའ་བོ་རྒྱ་མཚོའི་ཕ་རོལ་འགྲོ། །</s>
  </p>
  <p id="8998">
    <s id="8998:1" flag="alternateSource">རྒྱལ་པོ་དབང་པོ་ཟླ་མཛེས་དང་། །དེ་བཞིན་དུ་ནི་གཞུ་དང་ཏོག །མེ་ཏོག་གཞུ་དང་རྒྱལ་པོའི་བུ། །རེས་ལྡན་གྲོང་ལས་བྱུང་བ་ཡིན། །</s>
  </p>
  <p id="8999">
    <s id="8999:1" flag="alternateSource">དང་པོའི་དང་པོ་སྔ་མ་དག །</s>
  </p>
  <p id="9000">
    <s id="9000:1" flag="alternateSource">བ་ལའི་གྲོང་དུ་འབྱུང་བ་ཡིན། །</s>
  </p>
  <p id="9001">
    <s id="9001:1" flag="alternateSource">འོད་ཅེས་བྱ་བ་སྟོད་རྣམས་དང་། །དེ་བཞིན་ཁྱབ་འཇུག་ཅེས་བྱ་བ། །</s>
    <s id="9001:2">རྒྱལ་པོ་མཐའ་ཡས་གསུངས་པ་ནི། །ཡ་ང་བ་ཡི་རིགས་སུ་འབྱུང་། །</s>
  </p>
  <p id="9002">
    <s id="9002:1" flag="alternateSource">དེ་དག་ཕྱི་མའི་རྒྱལ་པོ་ནི། །ཁྱབ་འཇུག་ཅེས་ནི་བྱ་བ་འབྱུང་། །</s>
  </p>
  <p id="9003">
    <s id="9003:1" flag="alternateSource">གྲོང་དང་སྐྱེ་བོ་གཉེན་དང་བཅས། །</s>
  </p>
  <p id="9004">
    <s id="9004:1" flag="alternateSource">དྲང་སྲོང་དམོད་པས་གནོད་གྱུར་པས། །བློ་ལྡན་རྒྱལ་པོ་མེད་པར་འགྱུར། །</s>
  </p>
  <p id="9005">
    <s id="9005:1" flag="alternateSource">གྲོང་ཁྱེར་ཆུ་ཡིས་རབ་ཏུ་གང་། །</s>
    <s id="9005:2">དེ་ཚེ་དེ་ཡི་རེས་ལྡན་གྲོང་། །རྒྱ་མཚོ་ཆེན་པོས་རབ་ཏུ་གང་། །</s>
    <s id="9005:3">བྱང་གི་ཕྱོགས་ནི་ཐམས་ཅད་དུ། །རྩོམ་པ་སྣ་ཚོགས་རི་ཞོལ་བརྟན། །</s>
  </p>
  <p id="9006">
    <s id="9006:1" flag="alternateSource">སྣ་ཚོགས་རིགས་ལ་གནས་པ་ཡི། །རྒྱལ་པོ་རྣམས་ནི་མཐའ་ཡས་གསུངས། །</s>
  </p>
  <p id="9007">
    <s id="9007:1" flag="alternateSource">ཉི་ཤུ་གཅིག་དང་སུམ་ཅུ་<ref folio="F.330.b"/>ཡི། །མི་ཡི་རྒྱལ་པོར་ཤེས་པར་བྱ། །</s>
  </p>
  <p id="9008">
    <s id="9008:1" flag="alternateSource">བཅྭ་བརྒྱད་ས་ཡི་བདག་པོ་ཞེས། །བར་མའི་ས་ཀུན་བདག་པོ་ཡིན། །</s>
  </p>
  <p id="9009">
    <s id="9009:1" flag="alternateSource">མཐའ་ཡས་ཀླུ་ཡི་སྡེ་ལ་སོགས། །དེ་ལས་ཐ་མ་རྣམ་པར་ཞིག །</s>
    <s id="9009:2">དེ་ནས་ཁྱབ་འཇུག་འཕྲོག་བྱེད་དང་། །མདུང་ཞེས་བྱ་བ་འཕྲོག་བྱེད་གཞན། །དབང་ལྡན་དང་ནི་ཕྲེང་ཀུན་དང་། །བཟའ་དང་བརྟུལ་ཞུགས་བཟང་པོ་གཞན། །དུས་ཀུན་ཆོས་ལུགས་རྣམ་པར་ཉམས། །</s>
  </p>
  <p id="9010">
    <s id="9010:1" flag="alternateSource">རྒྱལ་པོ་དེ་དག་དུས་ལས་འདས། །</s>
  </p>
  <p id="9011">
    <s id="9011:1" flag="alternateSource">དེས་ནི་བྲམ་ཟེ་རིགས་བྱུང་བ། །དེ་ཚེ་ལོངས་སྤྱོད་ཆེ་ནོར་དང་། །བར་མཐར་ཡི་གེ་དང་པོ་བྷ། །དེ་ཚེ་བློན་པོ་གཉི་ག་གཙོ། །གཉི་ག་ནོར་ལྡན་དཔལ་ལྡན་གྲགས། །</s>
  </p>
  <p id="9012">
    <s id="9012:1" flag="alternateSource">བསྟན་པ་ལ་ནི་ཕན་པར་དགའ། །</s>
  </p>
  <p id="9013">
    <s id="9013:1" flag="alternateSource">གཞོན་ནུ་ཁྱོད་ཀྱི་སྔགས་རྒྱལ་པོ། །བློན་པོས་དེ་ཚེ་སྔགས་ཀྱང་བཟླས། །དེ་ནས་བཟུང་ནས་ས་ཡི་བདག །གཉི་ག་མི་ཡི་དབང་ཕྱུག་གྱུར། །</s>
  </p>
  <p id="9014">
    <s id="9014:1" flag="alternateSource">བདུན་དང་བརྒྱད་དང་དེ་བཞིན་གསུམ། །དེ་ཚེ་དཔལ་མགྲིན་གནས་ན་འདུག །</s>
  </p>
  <p id="9015">
    <s id="9015:1" flag="alternateSource">སྟོན་པ་ཉི་མ་ཞེས་བྱ་བའི། །གནས་ན་དབང་ཕྱུག་རབ་ཏུ་གནས། །</s>
  </p>
  <p id="9016">
    <s id="9016:1" flag="alternateSource">ཐམས་ཅད་གནས་སུ་ས་ཡི་བདག །འབྱུང་བར་འགྱུར་བར་ཐེ་ཚོམ་མ་མེད། །</s>
  </p>
  <p id="9017">
    <s id="9017:1" flag="alternateSource">ཡི་གེ་ཧ་ཞེས་རབ་གསུངས་པ། །ས་རྣམས་ཀུན་ལ་མི་ཡི་བདག །</s>
    <s id="9017:2">དེ་ཡི་ཡུལ་དུ་སྔགས་འདི་དག །དེ་ཚེ་གྲུབ་པར་འགྲོ་བ་ཡིན། །</s>
  </p>
  <p id="9018">
    <s id="9018:1" flag="alternateSource">ཞི་དང་རྒྱས་པའི་རིག་པ་རྣམས། །གང་ཞིག་ཆོས་རྒྱལ་གྱིས་གསུངས་པ། །</s>
    <s id="9018:2">ལོངས་སྤྱོད་རྣམ་པ་སྣ་ཚོགས་ཚོགས། །དེ་བཞིན་རྣམ་པ་སྣ་ཚོགས་ལྡན། །</s>
  </p>
  <p id="9019">
    <s id="9019:1" flag="alternateSource">སྣ་ཚོགས་གཟུགས་ཀྱི་གཟུངས་དང་ནི། །རྫུ་འཕྲུལ་ཆེན་པོ་གནོད་སྦྱིན་མོ། །</s>
  </p>
  <p id="9020">
    <s id="9020:1" flag="alternateSource">དེ་ཚེ་དུས་ཀྱི་ཐ་མ་ལ། །དེར་ནི་གྲུབ་པར་འགྱུར་བ་ཡིན། །</s>
  </p>
  <p id="9021">
    <s id="9021:1" flag="alternateSource">ལྷོ་ཡི་ཕྱོགས་ལ་ཡང་དག་བསྟན། །</s>
  </p>
  <p id="9022">
    <s id="9022:1" flag="alternateSource">རྒྱ་མཚོའི་འགྲམ་གྱི་ས་དག་ལ། །རྒྱལ་པོ་དཀར་དང་ཟླ་མཛེས་དང་། །ས་ལ་ཡི་ནི་བཞོན་པ་དང་། །</s>
    <s id="9022:2">དབང་ཆེན་དང་ནི་བདེ་བྱེད་དང་། །ས་བདག་དེ་བཞིན་ཡིད་དུ་འོང་། །</s>
  </p>
  <p id="9023">
    <s id="9023:1" flag="alternateSource">ལོངས་སྤྱོད་སྐྲ་བཟང་སྐྲ་ཞེས་སུ། །ལྷོ་ཡི་ཕྱོགས་སུ་རྣམ་པར་གྲགས། །</s>
  </p>
  <p id="9024">
    <s id="9024:1" flag="alternateSource">བཀྲ་ཤིས་དང་ནི་རྙེད་སླ་དང་། །བ་ལང་རྙེད་དང་ཁྱུ་ཉིད་དང་། །གྲུ་བཟང་དེ་བཞིན་གྲུ་དག་དང་། །དབང་ཆེན་དང་ནི་ཟླ་བ་ཉིད། །བ་ལང་སྲུང་དབང་ཟླ་བའི་སྡེ། །འདོད་ལྷ་དེ་བཞིན་མ་ག་དྷཱ། །</s>
    <s id="9024:2">གྲོང་<ref folio="F.331.a"/>བྱེད་བདེ་བྱེད་ཉིད་དང་ནི། །སྟག་དང་སེང་གེ་གཟའ་ལྷག་དང་། །</s>
    <s id="9024:3">སངས་རྒྱས་དག་པ་བུམ་པ་དང་། །བུམ་པ་མ་ལུས་ཉིད་དུ་བརྗོད། །</s>
  </p>
  <p id="9025">
    <s id="9025:1" flag="alternateSource">མཉམ་དང་ལེགས་པར་འཇམ་པ་དང་། །སྐྲ་བཟང་སྐྲ་ནི་ལྡན་པ་དང་། །</s>
    <s id="9025:2">ལྷོ་ཡི་ཕྱོགས་སུ་ས་ཡི་བདག །མཐའ་ཡས་མང་པོར་བསྟན་པ་ཡིན། །</s>
  </p>
  <p id="9026">
    <s id="9026:1" flag="alternateSource">འདས་དང་མ་འོངས་པ་དག་དང་། །ད་ལྟར་དག་ཏུ་རྟོགས་པར་གྱིས། །</s>
    <s id="9026:2">རྣམ་པ་སྣ་ཚོགས་ནད་བཏབ་ནས། །</s>
  </p>
  <p id="9027">
    <s id="9027:1" flag="alternateSource">འདི་དག་རྣམ་པ་སྣ་ཚོགས་འཆི། །</s>
  </p>
  <p id="9028">
    <s id="9028:1" flag="alternateSource">མཚོན་གྱིས་འདེབས་དང་མུ་གེ་ཡིས། །འཆི་ཞིང་ཁ་ཅིག་ཕྱོགས་གཞན་འགྲོ། །</s>
  </p>
  <p id="9029">
    <s id="9029:1" flag="alternateSource">དེ་ལྟར་འདི་དག་རྒྱལ་པོ་རྣམས། །ཀན་ཙི་པུ་རར་གནས་པར་བསྟན། །</s>
  </p>
  <p id="9030">
    <s id="9030:1" flag="alternateSource">དེ་བཞིན་སྟོང་ཕྲག་རྣམ་གྲགས་པ། །དེ་ཚེ་འབྱུང་བར་འགྱུར་བ་ཡིན། །</s>
  </p>
  <p id="9031">
    <s id="9031:1" flag="alternateSource">དེ་དུས་དེ་ཚེ་ཕྱོགས་དག་ཏུ། །སྔགས་རྣམས་གྲུབ་པར་འདོད་ན་ནི། །</s>
    <s id="9031:2">ཁྲོ་བོ་རྡོ་རྗེའི་རིགས་བསྟན་པའི། །སྔགས་འདི་དག་ནི་བསྒྲུབ་པར་བྱ། །</s>
  </p>
  <p id="9032">
    <s id="9032:1" flag="alternateSource">མངོན་པར་སྤྱོད་པའི་ལས་དག་དང་། །དེ་བཞིན་དབང་གི་དོན་ཡང་འགྲུབ། །</s>
  </p>
  <p id="9033">
    <s id="9033:1" flag="alternateSource">གཞོན་ནུ་བྱིས་པའི་གཟུགས་ཅན་ནི། །འཇམ་པའི་དབྱངས་ནི་བདག་ཉིད་ཆེ། །</s>
  </p>
  <p id="9034">
    <s id="9034:1" flag="alternateSource">དེ་ཚེ་དུས་མཐར་ཕྱིན་པ་ན། །</s>
  </p>
  <p id="9035">
    <s id="9035:1" flag="alternateSource">དེ་ཚེ་ཡུལ་དེར་འགྲུབ་པར་འགྱུར། །</s>
  </p>
  <p id="9036">
    <s id="9036:1" flag="alternateSource">རི་བོ་འབིགས་བྱེད་ལ་བརྟེན་ནས། །</s>
  </p>
  <p id="9037">
    <s id="9037:1" flag="alternateSource">རྒྱ་མཚོ་བ་ཚྭ་ཅན་འགྲམ་དུ། །གདོང་དྲུག་ཅེས་ནི་ཡང་དག་བསྒྲགས། །སེམས་ཅན་རྣམས་ལ་མཆོག་སྦྱིན་བྱེད། །</s>
  </p>
  <p id="9038">
    <s id="9038:1" flag="alternateSource">འཇམ་པའི་དབྱངས་ནི་བློ་དང་ལྡན། །</s>
  </p>
  <p id="9039">
    <s id="9039:1" flag="alternateSource">བྱང་ཆུབ་སེམས་དཔས་བཀའ་སྩལ་པ། །སེམས་ཅན་རྣམས་ལ་ཕན་འདོད་ཕྱིར། །</s>
    <s id="9039:2">ལྷོ་ཡི་ཕྱོགས་སུ་གནས་པར་གྱིས། །</s>
    <s id="9039:3">གདོང་དྲུག་གང་གི་སྔགས་དག་ནི། །འཇམ་པའི་དབྱངས་ཀྱིས་རབ་བསྟན་པ། །</s>
    <s id="9039:4">དེ་ཚེ་དེ་ཕྱོགས་དེ་དུས་སུ། །གྲུབ་པར་འགྱུར་བར་ཐེ་ཚོམ་མེད། །</s>
  </p>
  <p id="9040">
    <s id="9040:1" flag="alternateSource">དེ་ཚེ་དཔལ་གྱི་རི་བོའི་ཕྱོགས། །</s>
  </p>
  <p id="9041">
    <s id="9041:1" flag="alternateSource">འབིགས་བྱེད་ནང་དང་རི་ཞོལ་དང་། །</s>
    <s id="9041:2">གླིང་ཉིད་རྣམ་པ་ཐམས་ཅད་དང་། །ཀ་ལིང་ཀ་ཞེས་རབ་བསྒྲགས་དང་། །ཡོན་ཏན་གསུམ་དང་ཀླ་ཀློ་དང་། །ཁོ་ར་འཁོར་ཡུག་ཀོ་ས་ལ། །རྒྱ་མཚོའི་ནང་དང་འགྲམ་དག་ཏུ། །རྒྱལ་པོ་དག་ནི་མཐའ་ཡས་ཡོད། །</s>
  </p>
  <p id="9042">
    <s id="9042:1" flag="alternateSource">ཆ་ཤས་ཀཱ་མ་རཱུ་ཞེས་པ། །ཁ་བ་ཅན་གྱི་ནང་ན་གནས། །</s>
  </p>
  <p id="9043">
    <s id="9043:1" flag="alternateSource">ཨོ་ཌ་ཡུལ་གྱི་མཚམས་ཀུན་ན། །</s>
  </p>
  <p id="9044">
    <s id="9044:1" flag="alternateSource">རྒྱལ་པོ་རྣམས་ནི་མང་པོ་གསུངས། །</s>
  </p>
  <p id="9045">
    <s id="9045:1" flag="alternateSource">སྣ་ཚོགས་ཀླ་ཀློའི་<ref folio="F.331.b"/>རྒྱལ་པོ་ནི། །སྟོན་པ་མཆོད་བྱེད་དེ་གཙོ་བྱེད། །</s>
  </p>
  <p id="9046">
    <s id="9046:1" flag="alternateSource">དབང་པོ་ཟླ་བ་དགའ་བ་ཡི། །རྒྱལ་པོ་ཀླ་ཀློའི་གནས་ན་གནས། །</s>
  </p>
  <p id="9047">
    <s id="9047:1" flag="alternateSource">དེ་ལས་རྒྱལ་པོ་གཉིས་དག་ནི། །བསྟན་པ་ལ་ནི་ལོ་བརྒྱད་དང་། །སྟོན་པའི་སྐུ་གཟུགས་མཆོད་བྱེད་པའོ། །</s>
  </p>
  <p id="9048">
    <s id="9048:1" flag="alternateSource">དེ་ལས་སྐྱེས་པ་ཐམས་ཅད་ནི། །</s>
    <s id="9048:2">རྒྱལ་བའི་བསྟན་ལ་རབ་དད་པར། །ཐེ་ཚོམ་མེད་པར་འབྱུང་བར་འགྱུར། །</s>
  </p>
  <p id="9049">
    <s id="9049:1" flag="alternateSource">ཤར་གྱི་ཕྱོགས་ལ་བརྟེན་པ་ཡི། །རྒྱལ་པོའི་མཆོག་ནི་མང་པོ་གསུངས། །</s>
  </p>
  <p id="9050">
    <s id="9050:1" flag="alternateSource">གང་ཞིག་འདས་དང་མ་འོངས་དང་། །ད་ལྟར་བྱུང་བ་ཐམས་ཅད་དུའོ། །</s>
    <s id="9050:2">དང་པོའི་རྒྱལ་པོ་མཆོག་བཤད་བྱ། །</s>
  </p>
  <p id="9051">
    <s id="9051:1" flag="alternateSource">གོ་ཌཱའི་རྒྱུད་དུ་ས་སྟེང་སྐྱེས། །</s>
  </p>
  <p id="9052">
    <s id="9052:1" flag="alternateSource">གྲོང་ཁྱེར་འཕེལ་བྱེད་ཉམས་དགའ་བར། །གྲགས་ལྡན་དེ་ནི་རབ་ཏུ་སྐྱེ། །</s>
  </p>
  <p id="9053">
    <s id="9053:1" flag="alternateSource">དེ་མིང་འཇིག་རྟེན་ཞེས་བྱ་བ། །རྒྱལ་པོ་གོ་ཌཱ་འཕེལ་བྱེད་བྱུང་། །</s>
  </p>
  <p id="9054">
    <s id="9054:1" flag="alternateSource">ང་ནི་འཇིག་རྟེན་སྐྱེས་མེད་འདིར། །དེ་ནི་ཆོས་ལ་སེམས་པ་བྱུང་། །</s>
  </p>
  <p id="9055">
    <s id="9055:1" flag="alternateSource">ས་བདག་མང་པོ་རྣམས་མནན་ནས། །</s>
  </p>
  <p id="9056">
    <s id="9056:1" flag="alternateSource">ཞོ་ཤས་འཚོ་བ་དག་ཏུ་བྱས། །</s>
  </p>
  <p id="9057">
    <s id="9057:1" flag="alternateSource">བར་མའི་དུས་སུ་འདི་དག་མཉམ། །</s>
  </p>
  <p id="9058">
    <s id="9058:1" flag="alternateSource">བར་མ་བར་མའི་ཆོས་དང་ལྡན། །</s>
  </p>
  <p id="9059">
    <s id="9059:1" flag="alternateSource">རྩོད་པའི་དུས་ཀྱི་ཐ་མ་ལ། །མི་ཡི་དབང་པོ་དེ་ཉིད་ཉོན། །</s>
  </p>
  <p id="9060">
    <s id="9060:1" flag="alternateSource">རྒྱལ་པོ་རྒྱ་མཚོ་ཞེས་བྱ་དང་། །རྣམ་པར་གནོན་པ་ཉིད་དང་ནི། །རྒྱལ་མཆོག་གཙོ་བོ་དབང་ཆེན་དང་། །དེ་འོག་ཡི་གེ་ས་ཞེས་བྱ། །</s>
  </p>
  <p id="9061">
    <s id="9061:1" flag="alternateSource">ལྷ་ཡི་རྒྱལ་པོ་ཞེས་བྱ་སྟེ། །</s>
  </p>
  <p id="9062">
    <s id="9062:1" flag="alternateSource">ཐ་མའི་དུས་ལ་འབྱུང་བར་འགྱུར། །</s>
  </p>
  <p id="9063">
    <s id="9063:1" flag="alternateSource">རྒྱལ་པོའི་གཙོ་བོ་སྣ་ཚོགས་ཞེས། །</s>
    <s id="9063:2">བློ་ལྡན་ཆོས་ནི་འཕེལ་བྱེད་པའོ། །</s>
  </p>
  <p id="9064">
    <s id="9064:1" flag="alternateSource">དེ་ཡི་ནུ་བོ་བྱིས་ཞེས་བྱ། །</s>
  </p>
  <p id="9065">
    <s id="9065:1" flag="alternateSource">བསྟན་པ་འདི་ལ་ཕན་ཞིང་དགའ། །</s>
  </p>
  <p id="9066">
    <s id="9066:1" flag="alternateSource">ཤར་ཕྱོགས་རྒྱ་མཚོའི་མཐར་ཐུག་པར། །མཆོད་རྟེན་གྱིས་བརྒྱན་མཛེས་པ་ནི། །</s>
    <s id="9066:2">དེ་ཚེ་ས་རྣམས་མ་ལུས་པར། །བྱེད་པར་འགྱུར་བར་ཐེ་ཚོམ་མེད། །</s>
  </p>
  <p id="9067">
    <s id="9067:1" flag="alternateSource">ལྷ་ཁང་ཀུན་དགའ་ར་བ་རྫིང་། །སྐྱེད་མོས་ཚལ་དང་བཀད་ས་ནི། །</s>
    <s id="9067:2">དེ་ཚེ་དཔལ་ལྡན་བྱེད་འགྱུར་ཞིང་། །གཟིངས་དང་ཟམ་པ་བྱེད་པ་པོ། །དེ་ཚེ་སྟོན་པའི་གཟུགས་བརྙན་མཆོད། །</s>
  </p>
  <p id="9068">
    <s id="9068:1" flag="alternateSource">དེ་ལ་ཞུགས་པའང་མཆོད་པར་བྱེད། །</s>
  </p>
  <p id="9069">
    <s id="9069:1" flag="alternateSource">རྒྱལ་སྲིད་ས་ཡི་བདག་པོ་བྱེད། །</s>
  </p>
  <p id="9070">
    <s id="9070:1" flag="alternateSource">གནོད་པ་མེད་ཅིང་འགྲན་ཟླ་མེད། །</s>
  </p>
  <p id="9071">
    <s id="9071:1" flag="alternateSource">ལོ་ནི་སུམ་བརྒྱ་དག་ཏུའང་འཚོ། །</s>
  </p>
  <p id="9072">
    <s id="9072:1" flag="alternateSource">ཞག་ནི་སུམ་ཅུར་རབ་བྱུང་ནས། །</s>
  </p>
  <p id="9073">
    <s id="9073:1" flag="alternateSource">ཕ་རོལ་རྒོལ་བས་ཕམ་བྱས་ཏེ། །</s>
  </p>
  <p id="9074">
    <s id="9074:1" flag="alternateSource">དེ་ནས་རྒྱལ་པོས་རང་སྲོག་བཅད། །</s>
  </p>
  <p id="9075">
    <s id="9075:1" flag="alternateSource">དེ་འོག་དེ་ནས་ལུས་ཞིག་ནས། །</s>
  </p>
  <p id="9076">
    <s id="9076:1" flag="alternateSource"><ref folio="F.332.a"/>དམྱལ་བ་དག་ཏུ་རབ་སྐྱེས་ཏེ། །</s>
  </p>
  <p id="9077">
    <s id="9077:1" flag="alternateSource">ཞག་གསུམ་དང་ནི་གཅིག་དག་ཏུ། །དམྱལ་བ་དག་གི་འགྲོ་བར་གནས། །</s>
  </p>
  <p id="9078">
    <s id="9078:1" flag="alternateSource">དེ་ནས་དམྱལ་བའི་ལུས་བོར་ནས། །</s>
  </p>
  <p id="9079">
    <s id="9079:1" flag="alternateSource">རྟག་ཏུ་རྒྱལ་པོ་ལྷ་གནས་འགྲོ། །</s>
  </p>
  <p id="9080">
    <s id="9080:1" flag="alternateSource">ལྷ་རྣམས་ལེགས་ས་སྤྱད་འཇིག་རྟེན་དུ། །གཙང་མའི་གནས་ཞེས་རབ་ཏུ་དྲན། །</s>
  </p>
  <p id="9081">
    <s id="9081:1" flag="alternateSource">དེར་ནི་ལྷ་རྒྱལ་ཞེས་བྱར་འགྱུར། །</s>
  </p>
  <p id="9082">
    <s id="9082:1" flag="alternateSource">དག་པའི་བདག་ཉིད་བྱང་ཆུབ་གཞོལ། །</s>
    <s id="9082:2">བརྒྱ་ཕྲག་དང་ནི་སྟོང་ཕྲག་ཏུ། །ལྷ་ཡི་བདེ་བ་རྗེས་སུ་མྱོང་། །</s>
  </p>
  <p id="9083">
    <s id="9083:1" flag="alternateSource">ཕྱིར་ཡང་མི་ལུས་ཐོབ་ནས་ནི། །སྲིད་པ་གཞན་ལ་སངས་རྒྱས་འགྱུར། །</s>
  </p>
  <p id="9084">
    <s id="9084:1" flag="alternateSource">སྐྱེ་བ་གཞན་དུ་སེམས་ཅན་ལ། །དེ་ཉིད་ཀྱིས་ནི་ལས་ཀྱང་བྱས། །</s>
  </p>
  <p id="9085">
    <s id="9085:1" flag="alternateSource">གྲོང་ཁྱེར་འཕགས་རྒྱལ་ཞེས་བྱ་བ། །དེ་ཚེ་མ་ལ་བར་སྐྱེའོ། །</s>
  </p>
  <p id="9086">
    <s id="9086:1" flag="alternateSource">དེ་ནི་ཚོང་དཔོན་མཆོག་གྱུར་པ། །མ་ལ་བར་སྐྱེས་ནོར་ཆེན་ལྡན། །</s>
  </p>
  <p id="9087">
    <s id="9087:1" flag="alternateSource">འཇིག་རྟེན་སྟོང་ཞིང་གནས་མེད་པ། །སངས་རྒྱས་འབྱུང་བ་མེད་དུས་སུ། །རང་སངས་རྒྱས་ནི་འཇིག་རྟེན་དུ། །རྫུ་འཕྲུལ་ཆེན་པོ་རྣམ་པར་རྒྱུ། །</s>
    <s id="9087:2">སེམས་ཅན་རྣམས་ལ་ཕན་དོན་དུ། །ས་ཡི་སྟེང་དུ་རྣམ་སྤྱོད་དེ</s>
  </p>
  <p id="9088">
    <s id="9088:1" flag="alternateSource">གྲོང་ཁྱེར་འཕགས་རྒྱལ་ཕྱིན་ནས་ནི། །བསོད་སྙོམས་སྤྱོད་ལ་རབ་ཏུ་ཞུགས། །</s>
  </p>
  <p id="9089">
    <s id="9089:1" flag="alternateSource">བདག་ཉིད་ཆེན་པོ་ཚོགས་སྤྱོད་པས། །དེ་ཚེ་ལམ་ཆེན་གྲོང་བར་རུ། །དེ་ཚེ་ཚོང་པ་དེ་ཉིད་ཀྱིས། །ཐུབ་པ་མངོན་དུ་མཐོང་བར་གྱུར། །</s>
  </p>
  <p id="9090">
    <s id="9090:1" flag="alternateSource">འབྲས་ཆན་ལ་ནི་མགྲོན་བོས་ནས། །</s>
  </p>
  <p id="9091">
    <s id="9091:1" flag="alternateSource">དེ་ཚེ་རང་གི་ཁྱིམ་དུ་ཁྱེར། །</s>
  </p>
  <p id="9092">
    <s id="9092:1" flag="alternateSource">དེ་ནས་ཐུབ་མཆོག་མྱུར་ཁྱེར་ནས། །</s>
  </p>
  <p id="9093">
    <s id="9093:1" flag="alternateSource">སྟན་དག་ལ་ནི་བཞུགས་སུ་གསོལ། །</s>
  </p>
  <p id="9094">
    <s id="9094:1" flag="alternateSource">ཟས་ཀྱི་དུས་ནི་ཉེར་གནས་པས། །བཅོམ་ལྡན་དེ་ནི་དགོངས་སུ་གསོལ། །</s>
  </p>
  <p id="9095">
    <s id="9095:1" flag="alternateSource">བདག་ཉིད་ཆེན་པོ་དེ་དག་ཀྱང་། །དེ་ཚེ་ཅང་མི་སྨྲ་བར་གྱུར། །</s>
  </p>
  <p id="9096">
    <s id="9096:1" flag="alternateSource">དེ་ཚེ་ཚོང་པ་དེ་ལ་ནི། །ལྷུང་བཟེད་དག་ནི་ཟེད་པར་གྱུར། །</s>
  </p>
  <p id="9097">
    <s id="9097:1" flag="alternateSource">ཚོང་པ་ཟུར་གྱིས་གོ་བ་དང་། །དེ་ཚེ་བློ་དང་ལྡན་གྱུར་པས། །རྣམ་པ་སྣ་ཚོགས་བཟའ་བ་ཡིས། །ལྷུང་བཟེད་རྣམས་ནི་ཡོངས་སུ་བཀང་། །</s>
  </p>
  <p id="9098">
    <s id="9098:1" flag="alternateSource">དེ་ནས་དེས་ནི་རང་ལག་གིས། །དེ་དག་ལ་ནི་འབད་པས་བྱིན། །</s>
  </p>
  <p id="9099">
    <s id="9099:1" flag="alternateSource">ཐོགས་ནས་དེ་དག་ཐམས་ཅད་ནི། །མར་མེའི་ཕྲེང་བ་བཞིན་དུ་མཐོང་། །</s>
  </p>
  <p id="9100">
    <s id="9100:1" flag="alternateSource">ནམ་མཁའ་ལ་ནི་ལུས་བརྟེན་ནས། །</s>
  </p>
  <p id="9101">
    <s id="9101:1" flag="alternateSource">དེ་དག་དེ་ཡི་མོད་ལ་སོང་། །</s>
  </p>
  <p id="9102">
    <s id="9102:1" flag="alternateSource">དེ་ནས་བ་སྤུ་ལངས་ནས་ནི། །དེ་ཚེ་སྐྱོ་བ་མང་པོ་གྱུར། །</s>
  </p>
  <p id="9103">
    <s id="9103:1" flag="alternateSource">ཡིད་ནི་རྫུ་འཕྲུལ་ལ་དད་<ref folio="F.332.b"/>ནས། །</s>
  </p>
  <p id="9104">
    <s id="9104:1" flag="alternateSource">ས་དེ་ལ་ནི་རབ་ཏུ་འགྱེལ། །</s>
    <s id="9104:2">སྨོན་ལམ་དེ་ཚེ་བྱེད་པ་ཡང་། །ཇི་ལྟར་ཚིག་ཏུ་སྨྲ་བ་ནི། །</s>
    <s id="9104:3">དགེ་བའི་རྩ་བ་འདི་ཡིས་ནི། །དེ་རིང་བདག་གིས་གང་ཐོབ་པ། །དེས་ནི་ཐུབ་པ་རབ་མཆོག་ནི། །འཇིག་རྟེན་བློ་ཡི་མཆོག་འགྱུར་ཤོག །</s>
  </p>
  <p id="9105">
    <s id="9105:1" flag="alternateSource">དེ་ཚེ་ས་སྟེང་འཁོར་ལོས་སྒྱུར། །</s>
  </p>
  <p id="9106">
    <s id="9106:1" flag="alternateSource">སྐྱེ་བ་སྟོང་ཕྲག་བཅུ་རུ་འགྱུར། །</s>
  </p>
  <p id="9107">
    <s id="9107:1" flag="alternateSource">དེ་ནས་དེ་ཡི་ལུས་སྤངས་ནས། །</s>
  </p>
  <p id="9108">
    <s id="9108:1" flag="alternateSource">བྱེ་བ་དྲུག་ཅུར་ལྷ་གནས་འགྲོ། །</s>
  </p>
  <p id="9109">
    <s id="9109:1" flag="alternateSource">དེར་ནི་ཡུན་རིང་བདེ་མྱོང་ནས། །</s>
  </p>
  <p id="9110">
    <s id="9110:1" flag="alternateSource">ལྷ་གནས་སྐྱེ་བ་ཡོངས་བོར་ཏེ། །</s>
  </p>
  <p id="9111">
    <s id="9111:1" flag="alternateSource">དེ་ཚེ་མི་ཡི་སྐྱེ་བ་ནི། །གཞན་གྱི་དབང་གིས་འདིར་ཡང་ཕྱིན། །</s>
  </p>
  <p id="9112">
    <s id="9112:1" flag="alternateSource">དེ་ནི་རྒྱལ་པོའི་རིགས་སྐྱེས་པ། །ཐམས་ཅད་དུ་ནི་འདིར་ཡང་འགྱུར། །</s>
  </p>
  <p id="9113">
    <s id="9113:1" flag="alternateSource">རྒྱལ་པོ་བྱིས་པ་ཞེས་བྱ་དེ། །</s>
  </p>
  <p id="9114">
    <s id="9114:1" flag="alternateSource">ཤར་གྱི་ཕྱོགས་སུ་འབྱུང་བར་འགྱུར། །</s>
  </p>
  <p id="9115">
    <s id="9115:1" flag="alternateSource">སྐྱེ་བ་སྟོང་ཕྲག་བརྒྱད་དུ་ནི། །བདེ་བ་སྒྲིབ་མེད་ཐོབ་འགྱུར་བ། །དཔལ་ལྡན་རྒྱལ་པོས་ཐོབ་པའོ། །</s>
  </p>
  <p id="9116">
    <s id="9116:1" flag="alternateSource">ཐམས་ཅད་མཁྱེན་ཉིད་མཐར་ཐོབ་འགྱུར། །</s>
  </p>
  <p id="9117">
    <s id="9117:1" flag="alternateSource">དེ་ལྟར་རྣམ་མང་སེམས་ཅན་དང་། །དེ་བཞིན་ཕུན་ཚོགས་རྒྱ་ཆེ་བ། །དེ་ཚེ་མཆོད་དང་སྐུལ་བྱེད་པ། །སྟོན་པ་ལ་ནི་སུ་མི་བྱེད། །</s>
  </p>
  <p id="9118">
    <s id="9118:1" flag="alternateSource">རིག་པ་དགེ་བ་བྱེད་པ་ཡི། །བྱང་ཆུབ་ལམ་ལ་ངེས་པར་སྦྱོར། །</s>
  </p>
  <p id="9119">
    <s id="9119:1" flag="alternateSource">དེ་ལས་གཞན་པའི་རྒྱལ་པོ་ནི། །གོ་ཌཱ་ནུས་པའི་ངང་ཚུལ་ཅན། །གཞོན་ནུ་ཞེས་བྱའི་རྒྱལ་པོར་གསུངས། །</s>
  </p>
  <p id="9120">
    <s id="9120:1" flag="alternateSource">དེ་ཡང་ཤིན་ཏུ་ཆོས་དང་ལྡན། །</s>
  </p>
  <p id="9121">
    <s id="9121:1" flag="alternateSource">དེ་ནས་གཞན་པ་དཔལ་ལྡན་བཅས། །</s>
  </p>
  <p id="9122">
    <s id="9122:1" flag="alternateSource">ཡི་གེ་ཨུ་ཞེས་རྣམ་པར་གྲགས། །</s>
  </p>
  <p id="9123">
    <s id="9123:1" flag="alternateSource">དེ་ལས་གཞན་ནི་རྣམ་འབྱེད་ཅིང་། །དེ་བཞིན་ཕན་ཚུན་འཇིགས་པར་བྱེད། །</s>
  </p>
  <p id="9124">
    <s id="9124:1" flag="alternateSource">དེ་དག་གོ་ཌཱ་དྲག་སེམས་ཀྱིས། །འདི་དག་འབྱེད་པ་ཆེན་པོར་བྱེད། །</s>
  </p>
  <p id="9125">
    <s id="9125:1" flag="alternateSource">དེ་ནས་ལྷ་ཞེས་བྱ་བ་ཡི། །རྒྱལ་པོ་ལམ་ནི་བྱེད་པར་ཤེས། །</s>
  </p>
  <p id="9126">
    <s id="9126:1" flag="alternateSource">དགྲ་རྣམས་ཀུན་གྱིས་ཡོངས་ཁྱབ་ནས། །</s>
  </p>
  <p id="9127">
    <s id="9127:1" flag="alternateSource">དེ་ནི་དགྲ་ཡིས་བསྣུན་ནས་ཤི། །</s>
  </p>
  <p id="9128">
    <s id="9128:1" flag="alternateSource">དེའི་འོག་ཟླ་བ་ཞེས་ནི་བྱ། །</s>
  </p>
  <p id="9129">
    <s id="9129:1" flag="alternateSource">དེས་ནི་རྒྱལ་པོ་ཉིད་ཀྱང་བྱས། །</s>
  </p>
  <p id="9130">
    <s id="9130:1" flag="alternateSource">སྔོན་གྱི་ལས་ཀྱིས་བསྐུལ་ནས་ནི། །དེ་ནས་མཚོན་གྱིས་རྨས་ནས་ཤི། །</s>
  </p>
  <p id="9131">
    <s id="9131:1" flag="alternateSource">དེ་ཡི་བུ་ནི་བཅུ་གཉིས་གྲངས། །</s>
  </p>
  <p id="9132">
    <s id="9132:1" flag="alternateSource">ལོ་བརྒྱད་བཅས་པ་དག་ཏུ་འཚོ། །</s>
  </p>
  <p id="9133">
    <s id="9133:1" flag="alternateSource">དེ་ཡང་མཚོན་གྱིས་རབ་བཏབ་ནས། །</s>
  </p>
  <p id="9134">
    <s id="9134:1" flag="alternateSource">དེ་ཚེ་བྱིས་པ་ཉིད་དུ་ཤི། །</s>
  </p>
  <p id="9135">
    <s id="9135:1" flag="alternateSource">དེ་དག་གཅིག་ལ་གཅིག་སེམས་ཤིང་། །དྲག་པོ་ཕན་པ་མེད་ལ་དགའ། །</s>
  </p>
  <p id="9136">
    <s id="9136:1" flag="alternateSource">རྒྱལ་མཆོག་ཡི་གེ་ཏ་<ref folio="F.333.a"/>ཞེས་བྱ། །</s>
  </p>
  <p id="9137">
    <s id="9137:1" flag="alternateSource">དེ་ཡི་ཚེ་ན་འབྱུང་བར་འགྱུར། །</s>
  </p>
  <p id="9138">
    <s id="9138:1" flag="alternateSource">གོ་ཌཱའི་འཇིག་རྟེན་རྣམས་ཀྱི་གཙོ། །ཆེན་པོའི་ནད་ཀྱིས་ཡང་དག་བཏབ། །</s>
  </p>
  <p id="9139">
    <s id="9139:1" flag="alternateSource">ནད་དེ་ཉིད་ཀྱིས་ཉམ་ཐག་ནས། །</s>
  </p>
  <p id="9140">
    <s id="9140:1" flag="alternateSource">དུས་བྱས་ནས་ནི་འོག་ཏུ་སོང་། །</s>
  </p>
  <p id="9141">
    <s id="9141:1" flag="alternateSource">དེ་འོག་ཡི་གེ་ད་ཞེས་བྱ། །</s>
  </p>
  <p id="9142">
    <s id="9142:1" flag="alternateSource">ཉིན་ཞག་ཅུང་ཟད་རྒྱལ་པོ་བྱེད། །</s>
  </p>
  <p id="9143">
    <s id="9143:1" flag="alternateSource">གོ་ཌཱའི་ཡུལ་དུ་བྱུང་གྱུར་པ། །གང་གཱའི་འགྲམ་དུ་ཡང་དག་གནས། །</s>
  </p>
  <p id="9144">
    <s id="9144:1" flag="alternateSource">དེ་འོག་ཡི་གེ་བྷ་ཞེས་བྱ། །</s>
  </p>
  <p id="9145">
    <s id="9145:1" flag="alternateSource">ཞག་གསུམ་དུ་ནི་རྒྱལ་པོ་བྱས། །</s>
  </p>
  <p id="9146">
    <s id="9146:1" flag="alternateSource">དེ་ནས་ས་སྲུང་རྒྱལ་པོ་ནི། །ཐམས་ཅད་དུ་ནི་དེ་ཚེ་འབྱུང་། །</s>
  </p>
  <p id="9147">
    <s id="9147:1" flag="alternateSource">རྒྱལ་པོ་དེ་ནི་སྙན་པར་སྨྲ། །</s>
  </p>
  <p id="9148">
    <s id="9148:1" flag="alternateSource">བྱས་པ་གཟོ་ཞིང་སྟོབས་ཀྱང་ཆེ། །</s>
  </p>
  <p id="9149">
    <s id="9149:1" flag="alternateSource">བུད་མེད་དབང་འགྱུར་བཀྲེན་ཞིང་གླེན། །</s>
  </p>
  <p id="9150">
    <s id="9150:1" flag="alternateSource">དགྲ་ལས་རྒྱལ་ཞིང་མི་ཕྱེད་འགྱུར། །</s>
  </p>
  <p id="9151">
    <s id="9151:1" flag="alternateSource">དགེ་བའི་བཤེས་གཉེན་ལ་བརྟེན་ནས། །</s>
  </p>
  <p id="9152">
    <s id="9152:1" flag="alternateSource">དེ་ཚེ་གཏོང་བ་ཆེན་པོར་འགྱུར། །</s>
  </p>
  <p id="9153">
    <s id="9153:1" flag="alternateSource">མཆོད་རྟེན་ཉམས་དགའ་གཙུག་ལག་ཁང་། །ཀུན་དགའ་ར་བ་རྣམ་མང་པོ། །རྫིང་ཡང་ཆུ་ནི་ཕུན་སུམ་ཚོགས། །བསོད་ནམས་གང་ནི་ལེགས་མཛེས་པ། །</s>
    <s id="9153:2">དེ་དག་མང་པོ་སྟོན་བྱེད་ཅིང་། །གྲགས་དང་སྙན་པའི་དོན་ལ་བརྩོན། །</s>
  </p>
  <p id="9154">
    <s id="9154:1" flag="alternateSource">ལྷ་ཡི་སྟེགས་ནི་ཉམས་དགའ་དང་། །ཕུག་དང་གནས་ཁང་དག་ཀྱང་བྱས། །</s>
  </p>
  <p id="9155">
    <s id="9155:1" flag="alternateSource">ཡ་མཚན་ཅན་གྱིས་ཡང་དག་གནོན། །</s>
  </p>
  <p id="9156">
    <s id="9156:1" flag="alternateSource">སྣ་ཚོགས་མུ་སྟེགས་གནས་ཀྱིས་ནི། །</s>
    <s id="9156:2">རྒྱ་མཚོའི་འགྲམ་གྱི་མཐར་ཐུག་པར། །ཕྱོགས་དེ་ཐམས་ཅད་རྣམ་པར་གནོན། །</s>
  </p>
  <p id="9157">
    <s id="9157:1" flag="alternateSource">བརྩེ་ལྡན་ལོངས་སྤྱོད་ལྡན་དཔག་མེད། །</s>
  </p>
  <p id="9158">
    <s id="9158:1" flag="alternateSource">རྒྱལ་པོ་དེ་ནི་ཆོས་ལ་དགའ། །</s>
  </p>
  <p id="9159">
    <s id="9159:1" flag="alternateSource">ཤར་གྱི་ཕྱོགས་སུ་རྒྱས་པར་ནི། །ཐེ་ཚོམ་མེད་པར་འབྱུང་བར་འགྱུར། །</s>
  </p>
  <p id="9160">
    <s id="9160:1" flag="alternateSource">རྟག་ཏུ་ཆོ་གར་ཡང་དག་ལྡན། །</s>
  </p>
  <p id="9161">
    <s id="9161:1" flag="alternateSource">ཀ་བ་ཉེ་བར་གནས་གྱུར་ཚེ། །</s>
    <s id="9161:2">གང་གཱའི་འགྲམ་ལ་ཡང་དག་བརྟེན། །</s>
  </p>
  <p id="9162">
    <s id="9162:1" flag="alternateSource">དེ་ཚེ་རྒྱལ་ཐབས་བྱས་པ་ནི། །ལོ་ནི་སུམ་ཅུ་དག་དང་བདུན། །ལོ་ནི་བརྒྱད་ཅུ་དག་ནི་འཆི། །</s>
  </p>
  <p id="9163">
    <s id="9163:1" flag="alternateSource">དེ་ནས་དེ་ཡི་ལུས་ཞིག་ནས། །</s>
  </p>
  <p id="9164">
    <s id="9164:1" flag="alternateSource">ལྷ་རྣམས་དག་ཏུ་ཉེ་བར་སྐྱེ། །</s>
  </p>
  <p id="9165">
    <s id="9165:1" flag="alternateSource">དེ་ནས་དཔལ་ལྡན་ཀླུ་ཡི་རྒྱལ། །</s>
  </p>
  <p id="9166">
    <s id="9166:1" flag="alternateSource">ཆོས་ཀྱི་བདག་ཉིད་ཆོས་ལ་དགའ། །</s>
  </p>
  <p id="9167">
    <s id="9167:1" flag="alternateSource">མཆོད་རྟེན་གང་ཞིག་འདི་བྱས་དང་། །སྟོན་པའི་གཟུགས་བརྙན་ཡིད་དུ་འོང་། །</s>
  </p>
  <p id="9168">
    <s id="9168:1" flag="alternateSource">དེ་ཚེ་ས་སྟེང་དགེ་འདུན་ཆེད། །ལོགས་སུ་གཙུག་ལག་ཁང་དག་བྱས། །</s>
  </p>
  <p id="9169">
    <s id="9169:1" flag="alternateSource">རྣམ་པར་སྨིན་པ་དེ་ཡིས་ནི། །སྲིད་པ་ཐ་མ་ལ་བརྟེན་ནས། །</s>
  </p>
  <p id="9170">
    <s id="9170:1" flag="alternateSource">ངེས་པར་སངས་རྒྱས་ཉིད་ལམ་དང་། །མི་གཡོ་གོ་<ref folio="F.333.b"/>འཕང་ཐོབ་པར་འགྱུར། །</s>
  </p>
  <p id="9171">
    <s id="9171:1" flag="alternateSource">དེ་ཡི་འོག་ཏུ་གོ་ཌཱར་ནི། །དེ་དག་གཙོར་ནི་མུ་སྟེགས་གནོན། །</s>
  </p>
  <p id="9172">
    <s id="9172:1" flag="alternateSource">ཤར་གྱི་ཕྱོགས་སུ་འབྱུང་བ་ནི། །གྲོང་ཁྱེར་དུ་ནི་མུ་སྟེགས་གནས། །</s>
  </p>
  <p id="9173">
    <s id="9173:1" flag="alternateSource">རྒྱལ་པོའི་མིང་ནི་བཅོམ་ལྡན་ཞེས། །གོ་ཌཱའི་ནང་ན་མཐུ་དང་ལྡན། །</s>
  </p>
  <p id="9174">
    <s id="9174:1" flag="alternateSource">བརྟུལ་ཞུགས་ཅན་ནི་མཐུར་ལྡན་པ། །སྦྱིན་གནས་ཞེས་པས་དབང་ཡང་བསྐུར། །</s>
    <s id="9174:2">དེར་ནི་རྒྱལ་སྲིད་བྱས་ནས་སུ། །ནུབ་ཀྱི་ཕྱོགས་སུ་ཡང་དག་སོང་། །</s>
  </p>
  <p id="9175">
    <s id="9175:1" flag="alternateSource">ཅི་འདོད་སྒྲུབ་པ་ཞེས་བྱ་བའི། །གྲོང་ཁྱེར་ཉམས་དགར་རབ་ཏུ་ཞུགས། །</s>
  </p>
  <p id="9176">
    <s id="9176:1" flag="alternateSource">མ་ཞུ་པས་ནི་རབ་བཏབ་ནས། །</s>
  </p>
  <p id="9177">
    <s id="9177:1" flag="alternateSource">ཕྱིར་ཡང་རབ་ཏུ་ལོག་པར་འགྱུར། །</s>
  </p>
  <p id="9178">
    <s id="9178:1" flag="alternateSource">ཤར་ཕྱོགས་རྒྱ་མཚོའི་མཐར་ཐུག་བར། །རྐུན་མ་རྣམས་ཀྱིས་ཡང་དག་ཁྱབ། །</s>
  </p>
  <p id="9179">
    <s id="9179:1" flag="alternateSource">མཚོན་གྱི་གནོད་པས་རབ་བཤིག་ནས། །</s>
  </p>
  <p id="9180">
    <s id="9180:1" flag="alternateSource">ཤི་ནས་ཡི་དགས་འགྲོ་བར་སོང་། །</s>
  </p>
  <p id="9181">
    <s id="9181:1" flag="alternateSource">ས་བདག་རྒྱལ་པོ་མི་མང་བ། །དེས་ནི་ལོ་གསུམ་བར་དུ་བྱས། །</s>
  </p>
  <p id="9182">
    <s id="9182:1" flag="alternateSource">དེ་ནས་དེ་ནི་རྐུན་པོས་བས་བསད། །རྫུ་འཕྲུལ་ཆེ་བའི་ཡི་དགས་སོང་། །</s>
  </p>
  <p id="9183">
    <s id="9183:1" flag="alternateSource">དེ་ཉིད་དུ་ནི་ལོ་གསུམ་བར། །ཡི་དགས་རྒྱལ་ཐབས་ཡོངས་སུ་བྱས། །</s>
  </p>
  <p id="9184">
    <s id="9184:1" flag="alternateSource">ཡི་དགས་འཇིག་རྟེན་མི་བཟད་པ། །དེ་ནས་དེ་ནི་ལུས་ཀྱང་བཏང་། །</s>
  </p>
  <p id="9185">
    <s id="9185:1" flag="alternateSource">སྐྱེ་བ་དེ་ལས་རྣམ་གྲོལ་ནས། །</s>
  </p>
  <p id="9186">
    <s id="9186:1" flag="alternateSource">རྟག་ཏུ་མཐོ་རིས་འཇིག་རྟེན་སོང་། །</s>
  </p>
  <p id="9187">
    <s id="9187:1" flag="alternateSource">དེ་ཡི་འོག་ཏུ་རྒྱལ་པོ་ནི། །རྒྱ་མཚོ་ཞེས་ནི་བྱ་བར་གྲགས། །</s>
  </p>
  <p id="9188">
    <s id="9188:1" flag="alternateSource">བློ་ངན་ལོ་ནི་གསུམ་གྱི་བར། །བློ་གྲོས་ངན་པས་རྒྱལ་སྲིད་ཐོབ། །</s>
  </p>
  <p id="9189">
    <s id="9189:1" flag="alternateSource">དེ་ཡི་ནུ་བོར་རྣམ་གྲགས་པ། །ཐལ་བ་ཞེས་བྱའི་རྒྱལ་པོ་འབྱུང་། །</s>
  </p>
  <p id="9190">
    <s id="9190:1" flag="alternateSource">སྲོག་གཅོད་པ་དང་ཡང་དག་ལྡན། །</s>
  </p>
  <p id="9191">
    <s id="9191:1" flag="alternateSource">བབ་ཅོལ་ཆེན་པོ་རབ་ཏུ་བྱེད། །</s>
  </p>
  <p id="9192">
    <s id="9192:1" flag="alternateSource">འབད་པས་རང་གི་ལུས་ལ་ཡང་། །བརྩེ་མེད་བག་ནི་མེད་པའོ། །</s>
  </p>
  <p id="9193">
    <s id="9193:1" flag="alternateSource">བྱིས་པར་གྱུར་པས་འདི་ཉིད་སེམས། །ཕ་རོལ་དོན་ནི་དེ་མི་སེམས། །</s>
    <s id="9193:2">མི་དགེའི་བཤེས་གཉེན་ལ་བརྟེན་ནས། །</s>
  </p>
  <p id="9194">
    <s id="9194:1" flag="alternateSource">སྡིག་པའི་ལས་ནི་མང་པོ་བྱས། །</s>
  </p>
  <p id="9195">
    <s id="9195:1" flag="alternateSource">གཡོ་ལྡན་དེ་བཞིན་བཀྲེན་པ་ཡི། །བྲམ་ཟེས་རྒྱལ་སྲིད་དག་ཀྱང་གནོན། །</s>
  </p>
  <p id="9196">
    <s id="9196:1" flag="alternateSource">མི་དང་མི་མ་ཡིན་དག་གི། །ལོངས་སྤྱོད་རྣམ་པ་སྣ་ཚོགས་དང་། །</s>
    <s id="9196:2">རྣམ་པ་སྣ་ཚོགས་ཕུན་སུམ་ཚོགས། །རྒྱལ་པོ་དེས་ཀྱང་རབ་ཏུ་ཐོབ། །</s>
  </p>
  <p id="9197">
    <s id="9197:1" flag="alternateSource">དེ་ནི་མཐར་གྱིས་སོང་བ་དང་། །རྒྱལ་པོ་ནུབ་ཀྱི་ཕྱོགས་དག་ཏུ། །ཁ་ཆེའི་སྒོ་ཡི་མཐར་ཐུག་བར། །བྱང་གི་ཕྱོགས་ལ་བརྟེན་ནས་</s>
  </p>
  <p id="9198">
    <s id="9198:1" flag="alternateSource">ནི། །དེར་ཡང་<ref folio="F.334.a"/>གཡུལ་ལས་རྣམ་རྒྱལ་ནས། །</s>
  </p>
  <p id="9199">
    <s id="9199:1" flag="alternateSource">རྒྱལ་ཐབས་དེ་ཚེ་བྱས་པ་ནི། །བཅུ་གཉིས་ལོ་དང་ཟླ་བ་ལྔར། །ས་ལ་རྒྱལ་སྲིད་དེ་ཚེ་བྱས། །</s>
  </p>
  <p id="9200">
    <s id="9200:1" flag="alternateSource">དེ་ནས་དེ་ནི་ནད་ཀྱིས་བཏབ། །</s>
  </p>
  <p id="9201">
    <s id="9201:1" flag="alternateSource">ཡང་དང་ཡང་དུ་བརྒྱལ་བར་གྱུར། །</s>
  </p>
  <p id="9202">
    <s id="9202:1" flag="alternateSource">སྡུག་བསྔལ་ཆེན་པོས་ཟིལ་མནན་ནས། །</s>
  </p>
  <p id="9203">
    <s id="9203:1" flag="alternateSource">ལུས་ནི་ཞིག་ནས་ཤི་འཕོས་འགྱུར། །</s>
  </p>
  <p id="9204">
    <s id="9204:1" flag="alternateSource">རྒྱལ་སྲིད་ཕྱིར་ནི་རབ་ཆགས་ནས། །</s>
  </p>
  <p id="9205">
    <s id="9205:1" flag="alternateSource">དེ་དག་ཕན་ཚུན་ཞེ་སྡང་ཞིང་། །</s>
    <s id="9205:2">མཚོན་ཆེན་ཚོགས་ཀྱིས་འཕེན་པ་ནི། །དེ་དག་ཕན་ཚུན་བྱས་པར་འགྱུར། །</s>
  </p>
  <p id="9206">
    <s id="9206:1" flag="alternateSource">ཡི་གེ་ས་མིང་བྱིས་པ་ཁྱེའུ། །དེ་ཚེ་རྒྱལ་སྲིད་དབང་ཡང་བསྐུར། །</s>
    <s id="9206:2">མཚན་མ་ཙམ་ཞིག་དེ་བྱས་ནས། །</s>
  </p>
  <p id="9207">
    <s id="9207:1" flag="alternateSource">ཕྱིར་ཡང་དེ་ནི་འབྱུང་བར་འགྱུར། །</s>
  </p>
  <p id="9208">
    <s id="9208:1" flag="alternateSource">བྲམ་ཟེའི་གཙོ་བོ་གཉིས་ཀྱིས་ནི། །དེ་དག་ཕན་ཚུན་ཕྱེ་ནས་</s>
  </p>
  <p id="9209">
    <s id="9209:1" flag="alternateSource">ནི །_།</s>
    <s id="9209:2">མ་ག་དྷཱ་ཡི་ཡུལ་ཕྱིན་ཞིང་། །ཨུ་དུམ་བཱ་རའི་གྲོང་ཞེས་པར། །བྲམ་ཟེའི་གཙོ་བོ་བྱིས་པ་གཉིས། །ས་སྟེང་རང་གིས་དབང་ཡང་བསྐུར། །</s>
    <s id="9209:3">དེ་ནས་མཐར་གྱིས་དེ་སོང་ནས</s>
  </p>
  <p id="9210">
    <s id="9210:1" flag="alternateSource">ཤར་ཕྱོགས་སུ་ནི་ཡང་དག་བརྟེན། །</s>
  </p>
  <p id="9211">
    <s id="9211:1" flag="alternateSource">གོ་ཌཱའི་ཡུལ་གྱི་མིར་ཡང་ཕྱིན། །</s>
  </p>
  <p id="9212">
    <s id="9212:1" flag="alternateSource">དེ་ཚེ་འགྲན་ཟླ་མེད་པར་གྱུར། །</s>
  </p>
  <p id="9213">
    <s id="9213:1" flag="alternateSource">བདག་ཉིད་ངན་པའི་རྩོད་རྒྱལ་གྱིས། །བྱིས་པའི་གཙོ་བོ་དེ་གཉིས་པོས། །མི་དགེའི་བཤེས་གཉེན་ལ་བརྟེན་ནས། །</s>
  </p>
  <p id="9214">
    <s id="9214:1" flag="alternateSource">སྲོག་ཆགས་མང་པོ་རབ་ཏུ་བསད། །</s>
    <s id="9214:2">གང་ཞིག་སྔོན་གྱི་རྒྱལ་པོས་བཀུར། །</s>
  </p>
  <p id="9215">
    <s id="9215:1" flag="alternateSource">དཔའ་བས་ང་རྒྱལ་བྱེད་པ་གང་། །གོ་ཌཱར་སྐྱེ་བོ་གནས་པ་དག །</s>
  </p>
  <p id="9216">
    <s id="9216:1" flag="alternateSource">ཐམས་ཅད་དག་ནི་གསོད་པར་རྩོམ། །</s>
  </p>
  <p id="9217">
    <s id="9217:1" flag="alternateSource">དེ་ནས་རྒྱལ་པོ་ཟླ་བ་ཞེས། །དཔའ་བོ་གཅིག་པུ་འབྱུང་བར་འགྱུར། །</s>
  </p>
  <p id="9218">
    <s id="9218:1" flag="alternateSource">གང་གཱའི་འགྲམ་གྱི་མཐར་ཐུག་དང་། །བཱ་རཱ་ཎ་སཱི་དེ་ལས་གཞན། །</s>
    <s id="9218:2">སྟོན་པའི་གཟུགས་བརྙན་ཉམས་དགའ་བ། །བློ་ངན་གྱིས་ནི་འཇིག་པར་འགྱུར། །</s>
  </p>
  <p id="9219">
    <s id="9219:1" flag="alternateSource">ཆོས་ཀྱི་སྟེགས་ནི་མི་ཉུང་བ། །རྒྱལ་བ་རྣམས་ཀྱིས་སྔོན་བསྟན་པ། །</s>
    <s id="9219:2">བློ་ངན་དག་གིས་བསྲེག་འགྱུར་ཞིང་། །མུ་སྟེགས་རྣམས་ནི་གསོད་པར་དགའ། །</s>
  </p>
  <p id="9220">
    <s id="9220:1" flag="alternateSource">དེ་ནས་དེ་ནི་ཁྲོ་དང་ཆགས། །</s>
  </p>
  <p id="9221">
    <s id="9221:1" flag="alternateSource">མི་སྡོམ་ལོག་པའི་ང་རྒྱལ་ཅན། །</s>
    <s id="9221:2">མཆོད་རྟེན་ཀུན་དགའ་ར་བ་གནས། །</s>
  </p>
  <p id="9222">
    <s id="9222:1" flag="alternateSource">ས་སྟེང་གཅེར་བུའི་གནས་དག་ཀྱང་། །དེ་ནས་ཐམས་ཅད་འཇིག་བྱེད་ཅིང་། །འཚོ་བ་འགོག་པའང་བྱེད་པར་འདོད། །</s>
  </p>
  <p id="9223">
    <s id="9223:1" flag="alternateSource">ཡུལ་གྱི་དབུས་སུ་རྒྱལ་པོ་གཞན། །དེ་ཡི་དུས་སུ་འབྱུང་འགྱུར་བ། །<ref folio="F.334.b"/>ཡི་གེ་ར་མིང་རིགས་བདག་ཉིད། །</s>
    <s id="9223:2">རྗེ་རིགས་ཀྱིས་འཚོ་དེ་ལས་གཞན། །སྟོན་པའི་བསྟན་པ་འདི་ལ་དད། །</s>
  </p>
  <p id="9224">
    <s id="9224:1" flag="alternateSource">ཟླ་བ་ཞེས་བྱའི་རྒྱལ་མཆོག་དེས། །</s>
  </p>
  <p id="9225">
    <s id="9225:1" flag="alternateSource">གཅེར་བུའི་རིགས་གྱུར་རྒྱལ་པོ་ནི། །ད་ཡང་རབ་ཏུ་བསད་པར་གྱུར། །</s>
  </p>
  <p id="9226">
    <s id="9226:1" flag="alternateSource">ཡི་གེ་ཧ་མིང་དེའི་ནུ་བོ། །དཔའ་བོ་གཅིག་པུ་འབྱུང་བར་འགྱུར། །</s>
  </p>
  <p id="9227">
    <s id="9227:1" flag="alternateSource">དཔུང་ནི་ཆེན་པོར་ཡང་དག་ལྡན། །</s>
  </p>
  <p id="9228">
    <s id="9228:1" flag="alternateSource">དཔའ་ཞིང་ཟིལ་གནོན་རྣམ་པར་གནོན། །</s>
  </p>
  <p id="9229">
    <s id="9229:1" flag="alternateSource">རྒྱལ་པོ་ཡི་གེ་ཧ་བྱ་བས། །ཟླ་བར་རྣམ་གྲགས་གནས་ལས་བཏོན། །དེ་ནས་རྒྱལ་པོ་རྗེའུ་རིགས་སྤྱོད། །</s>
  </p>
  <p id="9230">
    <s id="9230:1" flag="alternateSource">སྡེ་ཆེན་སྟོབས་ནི་ཆེ་བ་དང་། །</s>
    <s id="9230:2">དེ་ཚེ་ཤར་གྱི་ཕྱོགས་དག་ནི། །བསོད་ནམས་ཆེ་བའི་གྲོང་མཆོག་སོང་། །</s>
  </p>
  <p id="9231">
    <s id="9231:1" flag="alternateSource">རྒྱལ་རིགས་ཆོས་ལ་གནས་ནས་</s>
  </p>
  <p id="9232">
    <s id="9232:1" flag="alternateSource">ནི། །ཆོས་ཀྱི་དོན་ཤེས་བརྩེར་ལྡན་པས། །དེ་ནི་ང་རྒྱལ་ཁྲོ་ཚུལ་གྱིས། །</s>
    <s id="9232:2">སྲོག་ཆགས་མང་པོ་གསོད་བྱེད་ཅིང་། །སེམས་ཅན་གནོད་པ་བྱེད་པ་དང་། །ཆད་པ་བྱེད་ལ་རབ་དགའ་ཞིང་། །</s>
    <s id="9232:3">ལས་ངན་རྗེས་སུ་སྤྱོད་བྱེད་པའི། །ཟླ་བ་ཞེས་བྱ་ཕམ་པར་བྱས། །</s>
  </p>
  <p id="9233">
    <s id="9233:1" flag="alternateSource">ཟླ་བ་ཞེས་བྱ་དེ་ཕྱུང་ནས། །</s>
  </p>
  <p id="9234">
    <s id="9234:1" flag="alternateSource">རང་གི་གནས་ན་རབ་ཏུ་འདུག །</s>
  </p>
  <p id="9235">
    <s id="9235:1" flag="alternateSource">ཡི་གེ་ཧ་མིང་སླར་ལོག་ནས། །</s>
  </p>
  <p id="9236">
    <s id="9236:1" flag="alternateSource">ཀླ་ཀློའི་རྒྱལ་པོས་རབ་ཏུ་མཆོད། །</s>
  </p>
  <p id="9237">
    <s id="9237:1" flag="alternateSource">ཡི་གེ་ཧ་བྱ་དགེ་དང་ལྡན། །</s>
  </p>
  <p id="9238">
    <s id="9238:1" flag="alternateSource">དགེ་བའི་དོན་གྱི་ལས་ཀྱིས་ནི། །</s>
    <s id="9238:2">ཇི་ལྟར་འདོད་པའི་འགྲོས་དག་གིས། །རང་གི་ཡུལ་ནི་ཉིད་དུ་ཕྱིན། །</s>
  </p>
  <p id="9239">
    <s id="9239:1" flag="alternateSource">དེ་ཉིད་ཀྱིས་ནི་ལས་བྱས་པས། །རྒྱལ་སྲིད་དགའ་དང་ལྡན་པ་ཐོབ། །</s>
  </p>
  <p id="9240">
    <s id="9240:1" flag="alternateSource">ཡང་ན་རྒྱལ་སྲིད་སྤྱོད་གནས་པས། །ལོངས་སྤྱོད་རབ་ཏུ་ཐོབ་ལྡན་པ། །</s>
    <s id="9240:2">སྔ་མར་རང་སངས་རྒྱས་ལ་ནི། །བཟའ་དང་གོས་ནི་བྱིན་པ་དང་། །</s>
    <s id="9240:3">དེ་ཚེ་ལྷམ་ནི་བྱིན་པ་དང་། །གོས་ཀྱིས་བརྒྱན་པའི་གདུགས་ཀྱང་བྱིན། །</s>
  </p>
  <p id="9241">
    <s id="9241:1" flag="alternateSource">དེ་ཡི་ལས་ཀྱི་མཐུ་ཡིས་ནི། །ལྷ་མིའི་རྒྱལ་སྲིད་ཆེན་པོ་ཐོབ། །</s>
  </p>
  <p id="9242">
    <s id="9242:1" flag="alternateSource">ལྷ་དང་མི་ཡི་ཕུན་སུམ་ཚོགས། །ལོངས་སྤྱོད་ཕུན་སུམ་ཚོགས་ལྡན་སྤྱོད། །</s>
  </p>
  <p id="9243">
    <s id="9243:1" flag="alternateSource">ཟླ་བ་ཞེས་བྱའི་བྲམ་ཟེའི་རིགས། །</s>
  </p>
  <p id="9244">
    <s id="9244:1" flag="alternateSource">ལོངས་སྤྱོད་ཆེར་ལྡན་གང་ཕྱིར་དེ། །</s>
  </p>
  <p id="9245">
    <s id="9245:1" flag="alternateSource">བྲམ་ཟེ་དག་ལ་ལོངས་སྤྱོད་བྱིན། །</s>
  </p>
  <p id="9246">
    <s id="9246:1" flag="alternateSource">དེ་ཚེ་རྒྱལ་ཐབས་བྱེད་པ་ནི། །</s>
    <s id="9246:2">ལོ་ནི་བཅུ་དང་བདུན་དག་དང་། །དེ་བཞིན་གཞན་ནི་ཟླ་བ་གཅིག །ཉིན་ཞག་བདུན་དང་བརྒྱད་དག་ཏུ། །ཁ་ཡི་ནད་ཀྱིས་ཡང་དག་བཏབ། །</s>
  </p>
  <p id="9247">
    <s id="9247:1" flag="alternateSource">སྲིན་བུ་རྣམས་ཀྱིས་<ref folio="F.335.a"/>ཟོས་ནས་ནི། །དུས་བྱས་ནས་ནི་འོག་ཏུ་འགྲོ། །</s>
  </p>
  <p id="9248">
    <s id="9248:1" flag="alternateSource">མི་མ་ཡིན་པས་ཟིལ་མནན་ནས། །</s>
  </p>
  <p id="9249">
    <s id="9249:1" flag="alternateSource">དེ་ཚེ་གྲོང་དེ་བཤིག་པར་འགྱུར། །</s>
  </p>
  <p id="9250">
    <s id="9250:1" flag="alternateSource">མི་མ་ཡིན་པས་ཉེན་པ་ཡི། །རིམས་ཀྱིས་ཉམ་ཐག་ནད་ཀྱིས་བརྒྱལ། །སྔགས་ཀྱི་སྦྱོར་བས་འཆི་བ་སྟེ། །</s>
  </p>
  <p id="9251">
    <s id="9251:1" flag="alternateSource">དེ་ཚེ་རྒྱལ་པོ་དུས་ལས་འདས། །</s>
  </p>
  <p id="9252">
    <s id="9252:1" flag="alternateSource">མནར་མེད་པ་ཞེས་བྱ་བ་ཡི། །དམྱལ་བར་སྡིག་པའི་ལས་བྱེད་རྣམས། །སྡིག་པའི་ལས་རྣམས་རྗེས་སྤྱོད་པ། །</s>
    <s id="9252:2">དེ་ནི་དེ་རུ་སྐྱེ་བར་འགྱུར། །</s>
  </p>
  <p id="9253">
    <s id="9253:1" flag="alternateSource">དམྱལ་བར་དེ་ཚེ་བསྐལ་ཆེན་དུ། །</s>
    <s id="9253:2">མ་རུངས་སེམས་ལྡན་འཚེད་པར་འགྱུར། །</s>
  </p>
  <p id="9254">
    <s id="9254:1" flag="alternateSource">དེ་ནས་སོ་ཐམས་ཀྱི་ཧུད་ཟེར། །</s>
  </p>
  <p id="9255">
    <s id="9255:1" flag="alternateSource">ཡང་སོས་དང་ནི་ཐིག་ནག་དང་། །མི་བཟད་རལ་གྲིའི་ནགས་ཚལ་ཡང་། །</s>
    <s id="9255:2">ཡང་དང་ཡང་དུ་མྱོང་བར་འགྱུར། །</s>
  </p>
  <p id="9256">
    <s id="9256:1" flag="alternateSource">ཡི་དགས་འཇིག་རྟེན་དུད་འགྲོ་ཉིད། །དེ་བཞིན་གཤིན་རྗེའི་འཇིག་རྟེན་དུའང་། །</s>
    <s id="9256:2">དེ་ལྟར་སྐྱེ་བ་སྟོང་རྣམས་སུ། །འཁོར་བར་ཡང་ནི་འཁོར་འགྱུར་ཡང་། །</s>
    <s id="9256:3">དེས་ནི་བདེ་བ་མི་ཐོབ་ཅིང་། །རྟག་ཏུ་སྡུག་བསྔལ་བསྟེན་པར་འགྱུར། །</s>
  </p>
  <p id="9257">
    <s id="9257:1" flag="alternateSource">དེ་བཞིན་གཤེགས་པའི་བསྟན་པ་ལ། །དེ་བས་འབད་པ་ཐམས་ཅད་ཀྱིས། །སེམས་ནི་ཀུན་གྱིས་དད་བྱས་ཏེ། །</s>
  </p>
  <p id="9258">
    <s id="9258:1" flag="alternateSource">ནད་མེད་ཕུན་སུམ་ཚོགས་པར་སོང་། །</s>
  </p>
  <p id="9259">
    <s id="9259:1" flag="alternateSource">སངས་རྒྱས་ཕན་འདོགས་བྱེད་པ་ཡིས། །འབྲས་བུ་མཐའ་ཡས་འབྱུང་འགྱུར་བས། །</s>
    <s id="9259:2">སངས་རྒྱས་ལ་ནི་དང་བར་བྱ། །</s>
  </p>
  <p id="9260">
    <s id="9260:1" flag="alternateSource">ཆོས་དང་དགེ་འདུན་དེ་བཞིན་ནོ། །</s>
  </p>
  <p id="9261">
    <s id="9261:1" flag="alternateSource">རྒྱལ་པོས་དཀོན་མཆོག་གསུམ་མཆོད་ན། །</s>
  </p>
  <p id="9262">
    <s id="9262:1" flag="alternateSource">འཇིག་རྟེན་གྱི་ནི་མཆོག་ཏུ་འགྱུར། །</s>
  </p>
  <p id="9263">
    <s id="9263:1" flag="alternateSource">རྒྱལ་ཐབས་ཆེན་པོའི་གྲགས་པ་ཐོབ། །</s>
  </p>
  <p id="9264">
    <s id="9264:1" flag="alternateSource">ནོར་གྱི་དབང་ཕྱུག་ལོངས་སྤྱོད་ཆེ། །</s>
  </p>
  <p id="9265">
    <s id="9265:1" flag="alternateSource">རྒྱལ་པོས་ཕུན་ཚོགས་རྒྱ་ཆེ་བའི། །བདེ་བ་རྣམ་པ་སྣ་ཚོགས་འཐོབ། །</s>
  </p>
  <p id="9266">
    <s id="9266:1" flag="alternateSource">འཇིག་རྟེན་མཆོག་ནི་མཆོད་བྱས་ན། །</s>
  </p>
  <p id="9267">
    <s id="9267:1" flag="alternateSource">འཇིག་རྟེན་དབང་ཕྱུག་ཉིད་དུ་འགྲོ། །</s>
  </p>
  <p id="9268">
    <s id="9268:1" flag="alternateSource">དེ་ནས་བརྒྱ་བྱིན་འཐབ་བྲལ་ཉིད། །ཚངས་པ་ཉིད་དུའང་ཡང་དང་ཡང་། །</s>
    <s id="9268:2">ཉན་ཐོས་རང་རྒྱལ་ཉིད་དང་ནི། །ས་སྟེང་སངས་རྒྱས་ཉིད་དུ་འགྱུར། །</s>
  </p>
  <p id="9269">
    <s id="9269:1" flag="alternateSource">ཐེག་པ་གསུམ་གྱི་མཆོག་ཐོབ་ཅིང་། །ཐེག་པ་ལ་ནི་ཆགས་མེད་འགྱུར། །</s>
  </p>
  <p id="9270">
    <s id="9270:1" flag="alternateSource">དེ་ལྟར་སངས་རྒྱས་བསམ་མི་ཁྱབ། །</s>
  </p>
  <p id="9271">
    <s id="9271:1" flag="alternateSource">སངས་རྒྱས་ཡེ་ཤེས་བསམ་མི་ཁྱབ། །</s>
  </p>
  <p id="9272">
    <s id="9272:1" flag="alternateSource">དེ་དག་འབྲས་བུས་བསམ་མི་ཁྱབ། །</s>
  </p>
  <p id="9273">
    <s id="9273:1" flag="alternateSource">རྣམ་པར་སྨིན་པའང་བསམ་མི་ཁྱབ། །</s>
  </p>
  <p id="9274">
    <s id="9274:1" flag="alternateSource">དེ་ནས་གཞན་<ref folio="F.335.b"/>ཡང་རྒྱལ་པོ་ནི། །ཟླ་བ་ས་སྟེང་མེད་པ་ན། །</s>
  </p>
  <p id="9275">
    <s id="9275:1" flag="alternateSource">ཕན་ཚུན་འཁྲུག་པའི་ངང་ཚུལ་དུ། །གོ་ཌཱའི་རྒྱུད་ནི་འབྱུང་བར་འགྱུར། །</s>
  </p>
  <p id="9276">
    <s id="9276:1" flag="alternateSource">ཕན་ཚུན་ལྟོས་པ་མེད་པར་ནི། །དེ་ཚེ་མཚོན་ནི་འདེབས་པར་འགྱུར། །</s>
  </p>
  <p id="9277">
    <s id="9277:1" flag="alternateSource">ཞག་ནི་བདུན་པོ་གཅིག་དང་ནི། །དེ་བཞིན་གཞན་ནི་ཟླ་བ་གཅིག །དེ་ཚེ་ཚོགས་ཀྱི་རྒྱལ་སྲིད་རྒྱུད། །དེ་ཚེ་ས་སྟེང་བྱེད་པར་འགྱུར། །</s>
  </p>
  <p id="9278">
    <s id="9278:1" flag="alternateSource">གང་གཱའི་འགྲམ་གྱི་གྲོང་དེར་ནི། །གཙུག་ལག་ཁང་གི་གནས་ཀྱང་བྱས། །</s>
  </p>
  <p id="9279">
    <s id="9279:1" flag="alternateSource">དེ་ནས་ཟླ་བ་ཞེས་བྱ་བའི། །བྲམ་ཟེའི་ཁྱེའུ་དེ་ཡི་བུ། །</s>
    <s id="9279:2">ཟླ་བ་བརྒྱད་དང་ཞག་ལྔ་དང་། །ཕྱེད་དང་གཉིས་ཞག་འདས་ནས་འཆི། །</s>
  </p>
  <p id="9280">
    <s id="9280:1" flag="alternateSource">དེའི་མཐར་རྒྱལ་པོ་འདུག་པ་ནི། །ཀླུ་ཡི་རྒྱལ་པོ་ཞེས་བྱ་བ། །གོ་ཌཱའི་ཡུལ་གྱི་རྒྱལ་པོ་འབྱུང་། །</s>
  </p>
  <p id="9281">
    <s id="9281:1" flag="alternateSource">དང་པོར་ཛ་མའི་རིགས་བྲམ་ཟེ། །</s>
    <s id="9281:2">ཀུན་ནས་རྗེའུ་རིགས་ཀྱིས་བསྐོར་བའི། །ཀླུ་ཞེས་བྱ་བ་དེ་ཡང་འབྱུང་། །</s>
  </p>
  <p id="9282">
    <s id="9282:1" flag="alternateSource">དེ་ཡང་མུ་གེས་གནོད་པ་དང་། །དེ་བཞིན་ཕ་རོལ་དམག་ཚོགས་གནོད། །</s>
  </p>
  <p id="9283">
    <s id="9283:1" flag="alternateSource">དེ་དག་རྒྱལ་སྲིད་ཐོབ་པ་ན། །</s>
  </p>
  <p id="9284">
    <s id="9284:1" flag="alternateSource">ཆོམ་རྐུན་ཆེན་པོས་ཀུན་ཏུ་ཁྱབ། །</s>
  </p>
  <p id="9285">
    <s id="9285:1" flag="alternateSource">དེས་ཀྱང་དེ་ཡི་ལུགས་ཉམས་ཏེ། །</s>
  </p>
  <p id="9286">
    <s id="9286:1" flag="alternateSource">དེར་ནི་ལོ་ནི་ལྔ་དང་གཅིག །རྒྱལ་སྲིད་ཀུན་ནས་འཁྲུགས་བཞིན་སྤྱོད། །</s>
  </p>
  <p id="9287">
    <s id="9287:1" flag="alternateSource">སྲོག་གཅོད་མང་པོ་བྱས་ནས་ནི། །དེ་ཚེ་སྲོག་ལ་གནོད་པར་བྱེད། །</s>
  </p>
  <p id="9288">
    <s id="9288:1" flag="alternateSource">སྔ་མའི་ལས་ཀྱི་ཉེས་པ་ཡིས། །རྗེའུ་རིགས་སྤྱོད་པ་དེ་དག་བྱེད། །</s>
  </p>
  <p id="9289">
    <s id="9289:1" flag="alternateSource">ཕན་ཚུན་འཁྲུགས་པའི་ངང་ཚུལ་དུ། །</s>
    <s id="9289:2">དེ་ཚེ་དེ་ནི་འབྱུང་བར་འགྱུར། །</s>
  </p>
  <p id="9290">
    <s id="9290:1" flag="alternateSource">དེ་དག་དེ་ཚེ་ནུས་ལྡན་ཚུལ། །རྒྱལ་རིགས་སྤྱོད་ལ་གནས་པ་ཡི། །གོ་ཌཱའི་རྒྱུད་ཀྱི་མི་ཡི་བདག །འབྱུང་བར་འགྱུར་བར་ཐེ་ཚོམ་མེད། །</s>
  </p>
  <p id="9291">
    <s id="9291:1" flag="alternateSource">ཁ་ཅིག་དེ་ཚེ་མཚོན་གྱིས་འཆི། །</s>
  </p>
  <p id="9292">
    <s id="9292:1" flag="alternateSource">ནད་རྣམས་ཀྱིས་ཀྱང་ཡང་དག་འདེབས། །</s>
  </p>
  <p id="9293">
    <s id="9293:1" flag="alternateSource">དེ་ནས་དུས་བྱས་རྒྱལ་པོ་རྣམས། །དམྱལ་བ་རྣམས་སུ་འགྲོ་བར་འགྱུར། །</s>
  </p>
  <p id="9294">
    <s id="9294:1" flag="alternateSource">བུད་མེད་གཙོ་བོའི་བྱིས་པ་ནི། །དེ་ཡང་ཕྱིས་ནི་རྒྱལ་པོར་འགྱུར། །</s>
  </p>
  <p id="9295">
    <s id="9295:1" flag="alternateSource">དེ་དག་དེ་བཞིན་ཟླ་ཕྱེད་ནས། །</s>
  </p>
  <p id="9296">
    <s id="9296:1" flag="alternateSource">མཚོན་གྱིས་བསྣུན་ནས་དེ་ཉིད་བསད། །</s>
    <s id="9296:2">མུ་གེ་ཆེན་པོ་ཡང་དག་འབྱུང་། །</s>
  </p>
  <p id="9297">
    <s id="9297:1" flag="alternateSource">ཕ་རོལ་དམག་ཚོགས་དག་གིས་དཀྲུགས། །</s>
    <s id="9297:2">ཡིད་ནི་སྐྲག་པར་གྱུར་པ་ཡིས། །ཤར་ཕྱོགས་ཡུལ་མི་ཉམས་པར་གྱུར། །</s>
  </p>
  <p id="9298">
    <s id="9298:1" flag="alternateSource">དེ་ཡི་ཡུལ་དུ་མི་བདག་ནི། །ཐེ་ཚོམ་མེད་པར་འབྱུང་འགྱུར་བ། །བཅོམ་<ref folio="F.336.a"/>བརླག་སྐྱེས་པའི་རྒྱལ་པོ་མཆོག །ཡངས་པ་ཅན་གྱི་ཚོང་པ་སྔོན། །དེ་ཡང་ལུས་ལ་མཆོད་པ་ཡི། །མ་ག་དྷཱ་ཡི་རྒྱལ་པོར་འགྱུར། །</s>
  </p>
  <p id="9299">
    <s id="9299:1" flag="alternateSource">དེའི་ཡང་ནུ་བོ་ཡི་གེ་བྷ། །ཤར་གྱི་ཕྱོགས་ལ་ཡང་དག་གནས། །</s>
  </p>
  <p id="9300">
    <s id="9300:1" flag="alternateSource">དེ་བུ་ཡི་གེ་པྲ་ཞེས་བྱ། །</s>
  </p>
  <p id="9301">
    <s id="9301:1" flag="alternateSource">ཤར་ཕྱོགས་ཉིད་དུ་ཡང་དག་སྐྱེས། །</s>
  </p>
  <p id="9302">
    <s id="9302:1" flag="alternateSource">རྒྱལ་རིགས་མཆོག་ཏུ་སྐྱེས་པར་བསྟན། །</s>
  </p>
  <p id="9303">
    <s id="9303:1" flag="alternateSource">ལེགས་པར་སྤྱོད་པས་བྱིས་པར་བཅིངས། །</s>
  </p>
  <p id="9304">
    <s id="9304:1" flag="alternateSource">ལོ་ནི་བཅུ་དང་བདུན་དག་ཏུ། །འཆིང་བ་དག་ལ་ཡང་དག་བཞག །</s>
  </p>
  <p id="9305">
    <s id="9305:1" flag="alternateSource">གླང་རྫི་ཞེས་བྱའི་རྒྱལ་པོས་བཅིངས། །</s>
  </p>
  <p id="9306">
    <s id="9306:1" flag="alternateSource">བཅོམ་ལྡན་ཞེས་བྱ་དེས་ནི་བཀྲོལ། །</s>
  </p>
  <p id="9307">
    <s id="9307:1" flag="alternateSource">ཡི་གེ་ཧ་ཞེས་རྒྱལ་ཆེན་ནི། །ནུབ་ཀྱི་ཕྱོགས་ན་ཡང་དག་འོངས། །</s>
  </p>
  <p id="9308">
    <s id="9308:1" flag="alternateSource">ཤར་གྱི་ཕྱོགས་ནི་མཐའ་མེད་པར། །གང་གཱའི་འགྲམ་དུ་གནས་པར་གྱུར། །</s>
  </p>
  <p id="9309">
    <s id="9309:1" flag="alternateSource">དམངས་རིགས་གཟི་བརྗིད་ཆེ་བ་དང་། །སྡེ་ཆེན་སྟོབས་ནི་ཆེ་བ་དང་། །</s>
    <s id="9309:2">དེ་ནི་དེ་ཡུལ་འགྲམ་གནས་ནས། །</s>
  </p>
  <p id="9310">
    <s id="9310:1" flag="alternateSource">ཀུན་ཏུ་ཡང་ནི་རབ་ཏུ་གནས། །</s>
  </p>
  <p id="9311">
    <s id="9311:1" flag="alternateSource">གོ་ཌཱའི་སྐྱེ་བོ་ཞེས་གྲགས་གྲོང་། །མུ་སྟེགས་ཞེས་ཀྱང་རྣམ་པར་གྲགས། །</s>
  </p>
  <p id="9312">
    <s id="9312:1" flag="alternateSource">རྒྱལ་པོས་དེ་ནི་རྣམ་མནན་ནས། །</s>
  </p>
  <p id="9313">
    <s id="9313:1" flag="alternateSource">སྟོབས་ཆེན་དེ་ནི་འདུག་པར་གྱུར། །</s>
  </p>
  <p id="9314">
    <s id="9314:1" flag="alternateSource">དེར་ནི་རྒྱལ་རིགས་བྱིས་པ་དེ། །</s>
  </p>
  <p id="9315">
    <s id="9315:1" flag="alternateSource">ཚོང་པ་དང་ནི་ལྷན་ཅིག་འོངས། །</s>
  </p>
  <p id="9316">
    <s id="9316:1" flag="alternateSource">དེར་ནི་ནམ་ཕྱེད་ཞུགས་ནས་ནི། །</s>
    <s id="9316:2">ནམ་གྱི་མཐར་ནི་དེ་ཡང་མཆོད། །</s>
  </p>
  <p id="9317">
    <s id="9317:1" flag="alternateSource">དམངས་རིགས་རྒྱལ་པོ་ཞེས་བྱ་བས། །སླར་ཉིད་དུ་ནི་ལྡོག་པར་བྱེད། །</s>
  </p>
  <p id="9318">
    <s id="9318:1" flag="alternateSource">གང་གཱའི་འགྲམ་གྱི་མཐར་ཐུག་པར། །གྲོང་ཁྱེར་དགའ་བ་ཞེས་བྱ་བར། །</s>
    <s id="9318:2">དེ་ཚེ་རྒྱལ་སྲིད་མ་ག་དྷཱར། །བྱིས་པ་དེ་ནི་བཞག་པར་གྱུར། །</s>
  </p>
  <p id="9319">
    <s id="9319:1" flag="alternateSource">བཱ་རཱ་ཎ་སཱིའི་ཕ་རོལ་ཏུ། །ཀཱ་ཤི་ཡུལ་གྱི་མིར་ཡང་ཕྱིན། །</s>
  </p>
  <p id="9320">
    <s id="9320:1" flag="alternateSource">སྟོབས་ཆེན་ས་ཡི་བདག་པོ་ནི། །དམངས་རིགས་དེར་ནི་ཞུགས་པར་གྱུར། །</s>
  </p>
  <p id="9321">
    <s id="9321:1" flag="alternateSource">སྡུག་བསྔལ་ཉམ་ཐག་ནད་ཆེན་པོས། །</s>
    <s id="9321:2">དེ་ཚེ་བུ་ནི་དབང་ཡང་བསྐུར། །བྱིས་པ་ཁྱེའུ་ཕུག་ཅེས་པ། །དེ་ཚེ་རྒྱལ་ཐབས་དབང་ཡང་བསྐུར། །</s>
    <s id="9321:3">ཆེན་པོའི་ནད་ཀྱིས་ཟིལ་མནན་ནས</s>
  </p>
  <p id="9322">
    <s id="9322:1" flag="alternateSource">དེ་ཚེ་ས་ཡང་འཁོར་བར་མཐོང་། །</s>
  </p>
  <p id="9323">
    <s id="9323:1" flag="alternateSource">དེ་ནས་འབད་པས་ཤུགས་ནར་ཕྱུང་། །</s>
  </p>
  <p id="9324">
    <s id="9324:1" flag="alternateSource">ལུས་ཞིག་ནས་ནི་དུད་འགྲོར་སོང་། །</s>
  </p>
  <p id="9325">
    <s id="9325:1" flag="alternateSource">དེ་ཚེ་ཟླ་བ་བདུན་དང་བརྒྱད། །དུད་འགྲོ་དག་ཏུ་གནས་པར་གྱུར། །</s>
  </p>
  <p id="9326">
    <s id="9326:1" flag="alternateSource">དེ་ཡི་སྐྱེ་བ་ལས་གྲོལ་ནས། །</s>
  </p>
  <p id="9327">
    <s id="9327:1" flag="alternateSource">ལྷ་རྣམས་ཀྱི་ནི་ནང་དུ་སྐྱེས། །</s>
  </p>
  <p id="9328">
    <s id="9328:1" flag="alternateSource"><ref folio="F.336.b"/>དེ་ཚེ་སྐྱེ་བ་ཉི་ཤུར་ནི། །ལྷ་ཡི་ཕུན་སུམ་ཚོགས་པ་ཐོབ། །</s>
  </p>
  <p id="9329">
    <s id="9329:1" flag="alternateSource">ཆོས་ཀྱི་བདག་ཉིད་དེ་མཐར་གྱིས། །རང་རྒྱལ་བྱང་ཆུབ་ཐོབ་པར་བྱེད། །</s>
  </p>
  <p id="9330">
    <s id="9330:1" flag="alternateSource">སྔོན་གྱི་སྐྱེ་བའི་དུས་དག་ཏུ། །འདི་ཉིད་ལས་ནི་ཉེ་བར་བསགས། །</s>
  </p>
  <p id="9331">
    <s id="9331:1" flag="alternateSource">བདག་ཉིད་ཆེན་པོ་རང་རྒྱལ་ལ། །གོས་ཀྱིས་ཀུན་ནས་བཀབ་པ་དང་། །</s>
    <s id="9331:2">གླང་པོ་རྟ་དང་ཤིང་རྟའི་རྒྱུར། །ལྷམ་ནི་རབ་ཏུ་ཕུལ་བར་གྱུར། །</s>
  </p>
  <p id="9332">
    <s id="9332:1" flag="alternateSource">དེ་ལས་བློ་ལྡན་སེམས་དང་བས། །དེ་ཚེ་དེ་ལ་བཟའ་བ་བྱིན། །</s>
  </p>
  <p id="9333">
    <s id="9333:1" flag="alternateSource">རྣམ་པར་སྨིན་པ་དེ་ཡིས་ནི། །ལྷ་ཡི་རྒྱལ་པོ་བརྒྱ་བྱིན་དུ། །</s>
    <s id="9333:2">སྐྱེ་བ་བྱེ་བ་ཕྲག་དགུར་ནི། །ལྷ་ཡི་འཇིག་རྟེན་དག་ཏུ་གྱུར། །</s>
  </p>
  <p id="9334">
    <s id="9334:1" flag="alternateSource">ས་སྟེང་འོང་ནས་རྒྱལ་པོ་ནི། །དེ་ནས་སྐྱེ་བ་འདི་ལ་གྱུར། །</s>
  </p>
  <p id="9335">
    <s id="9335:1" flag="alternateSource">གཞན་གྱིས་རྗེས་བསྒྲུབས་རྒྱལ་ཐབས་ནི། །རྗེས་སུ་སྤྱོད་པར་འགྱུར་བ་ཡིན། །</s>
  </p>
  <p id="9336">
    <s id="9336:1" flag="alternateSource">དེ་ཡི་བུ་ཡང་རྒྱལ་པོ་ནི། །བཱ་རཱ་ཎ་སཱིར་རབ་ཏུ་གནས། །</s>
  </p>
  <p id="9337">
    <s id="9337:1" flag="alternateSource">ཆགས་འོག་རྒྱལ་ཕྲན་གྱིས་བཅོམ་པའི། །རྒྱལ་ཐབས་རྣམ་འཇིག་འབྱུང་བར་འགྱུར། །</s>
  </p>
  <p id="9338">
    <s id="9338:1" flag="alternateSource">དེ་ཡི་རྒྱལ་སྲིད་དགྲ་དང་ནི། །བྲམ་ཟེས་ཕལ་ཆེན་གནོད་པར་འགྱུར། །</s>
  </p>
  <p id="9339">
    <s id="9339:1" flag="alternateSource">བག་མེད་འདོད་པ་སྤྱོད་པ་དང་། །རྒྱལ་པོ་དེ་ནི་གདོན་གྱིས་འཛིན། །</s>
  </p>
  <p id="9340">
    <s id="9340:1" flag="alternateSource">ཕྱི་མ་ཡི་ནི་དུས་དག་ཏུ། །དེ་ནས་མཚོན་གྱི་བརྒྱབ་ནས་འཆི། །</s>
  </p>
  <p id="9341">
    <s id="9341:1" flag="alternateSource">མ་ག་དྷཱ་རྒྱལ་དེ་དག་ནི། །ཕན་ཚུན་དུ་ནི་གནོད་བྱེད་པས། །ཟླ་བ་ཞེས་བྱའི་རྒྱལ་པོ་འདས། །</s>
  </p>
  <p id="9342">
    <s id="9342:1" flag="alternateSource">ཤར་གྱི་ཕྱོགས་ཀྱི་ཀུན་ནས་ཀྱང་། །གང་གཱའི་འགྲམ་གྱི་མཐར་ཐུག་པར། །བཱ་རཱ་ཎ་སཱི་དེ་ལས་གཞན། །</s>
    <s id="9342:2">ཡི་གེ་པྲ་ཞེས་རྒྱལ་རིགས་ནི། །དེ་ཡི་ཚེ་ན་རྒྱལ་པོ་འབྱུང་། །</s>
  </p>
  <p id="9343">
    <s id="9343:1" flag="alternateSource">གང་ཞིག་དམངས་རིགས་གྱུར་པ་ནི། །ཡི་གེ་ཧ་ཡིས་ཡོངས་སུ་མཆོད། །</s>
  </p>
  <p id="9344">
    <s id="9344:1" flag="alternateSource">གྲོང་ཁྱེར་དགའ་བ་ཞེས་བྱ་བར། །གང་གཱའི་འགྲམ་ལ་ཡང་དག་རྟེན། །</s>
    <s id="9344:2">སྔོན་གྱི་ལས་ཀྱིས་ཡོངས་བསྐུལ་ནས། །</s>
  </p>
  <p id="9345">
    <s id="9345:1" flag="alternateSource">རྒྱལ་རིགས་རྒྱལ་པོར་འབྱུང་བར་འགྱུར། །</s>
  </p>
  <p id="9346">
    <s id="9346:1" flag="alternateSource">དེ་ཉིད་ལས་བྱས་བྱེད་བཅུག་དང་། །རྗེས་སུ་ཡང་ནི་ཡི་རང་བྱས། །</s>
  </p>
  <p id="9347">
    <s id="9347:1" flag="alternateSource">དེ་ཚེ་དུས་ནི་འདས་པ་ན། །</s>
  </p>
  <p id="9348">
    <s id="9348:1" flag="alternateSource">གསེར་ཐུབ་ཅེས་བྱའི་སྟོན་པ་འབྱུང་། །</s>
  </p>
  <p id="9349">
    <s id="9349:1" flag="alternateSource">བཱ་རཱ་ཎ་སཱིའི་གྲོང་ཁྱེར་དུ། །ནོར་ཆེན་ལྡན་པའི་ཚོང་དཔོན་ཡོད། །</s>
  </p>
  <p id="9350">
    <s id="9350:1" flag="alternateSource">ཚོང་དཔོན་བུ་ནི་བྱིས་པ་དེ། །</s>
  </p>
  <p id="9351">
    <s id="9351:1" flag="alternateSource">བྱིས་པ་དག་གིས་ཡང་དག་བསྐོར། །</s>
  </p>
  <p id="9352">
    <s id="9352:1" flag="alternateSource">ས་རྡུལ་དག་ལ་རྩེ་བའི་ཕྱིར། །ལམ་ཆེན་དག་ཏུ་ཞུགས་པར་གྱུར། །</s>
  </p>
  <p id="9353">
    <s id="9353:1" flag="alternateSource">རང་ཁྱིམ་མཆོད་རྟེན་མཆོག་མཐོང་<ref folio="F.337.a"/>ལ། །ཕ་དང་མ་ནི་མཆོད་བྱེད་པ། །དེ་ཉིད་ཡིད་ལ་བཟུང་བྱས་ནས། །</s>
  </p>
  <p id="9354">
    <s id="9354:1" flag="alternateSource">ས་རྡུལ་གྱི་ནི་མཆོད་རྟེན་བྱས། །</s>
  </p>
  <p id="9355">
    <s id="9355:1" flag="alternateSource">དེ་ཚེ་མེ་ཏོག་སྨན་མས་ནི། །མཆོད་པ་ཡང་ནི་བྱེད་པར་གྱུར། །</s>
  </p>
  <p id="9356">
    <s id="9356:1" flag="alternateSource">སངས་རྒྱས་དད་པའི་དྲན་པ་ཡིས། །སངས་རྒྱས་དེ་ལའང་བསྟོད་པ་བྱས། །</s>
  </p>
  <p id="9357">
    <s id="9357:1" flag="alternateSource">བྱིས་པ་རྣམས་ཀྱིས་ཡོངས་བསྐོར་ནས། །</s>
  </p>
  <p id="9358">
    <s id="9358:1" flag="alternateSource">དེར་ནི་བྱིས་པ་རྩེ་བར་གྱུར། །</s>
  </p>
  <p id="9359">
    <s id="9359:1" flag="alternateSource">སྟོན་པ་གསེར་ཐུབ་རྒྱལ་བ་ཡི། །ཉན་ཐོས་མཆོག་དེ་གཅིག་པུ་ཞིག །</s>
    <s id="9359:2">སྐྱོན་བྲལ་བདག་ཉིད་གྲོལ་བ་དང་། །ཁམས་གསུམ་ལས་ནི་རྣམ་གྲོལ་བློ། །</s>
    <s id="9359:3">དེ་ཚེ་དང་པོར་སྐྱོན་བྲལ་བ། །བསོད་སྙོམས་ལ་ནི་རྒྱུ་བར་གྱུར། །</s>
  </p>
  <p id="9360">
    <s id="9360:1" flag="alternateSource">བཱ་རཱ་ཎ་སཱི་ལེགས་མཛེས་པའི། །དེ་ཚེ་གྲོང་ཁྱེར་རབ་ཏུ་ཞུགས། །</s>
  </p>
  <p id="9361">
    <s id="9361:1" flag="alternateSource">གང་དུ་ས་སྟེང་བྱིས་པ་ཡོད། །</s>
  </p>
  <p id="9362">
    <s id="9362:1" flag="alternateSource">དེ་ཚེ་ཆགས་བྲལ་ཕྱོགས་དེར་ཕྱིན། །</s>
  </p>
  <p id="9363">
    <s id="9363:1" flag="alternateSource">དེར་ནི་བྱིས་པ་དེ་ཀུན་གྱིས། །ཀུན་ནས་ཡོངས་སུ་བསྐོར་བར་གྱུར། །</s>
  </p>
  <p id="9364">
    <s id="9364:1" flag="alternateSource">འདིར་གཤེགས་དགེ་སློང་འདིར་སྤྱོན་ཅིག །</s>
  </p>
  <p id="9365">
    <s id="9365:1" flag="alternateSource">སྟོན་པའི་མཆོད་རྟེན་ཕྱག་བྱོས་མཛོད། །</s>
  </p>
  <p id="9366">
    <s id="9366:1" flag="alternateSource">བདག་ཅག་གིས་ནི་འབད་བྱས་ན། །</s>
  </p>
  <p id="9367">
    <s id="9367:1" flag="alternateSource">བཟང་པོ་འདི་ལ་མི་གཟིགས་སམ། །</s>
    <s id="9367:2">དེ་ནས་ཚོང་དཔོན་བུ་ཁྱེ་འུས། །རྩ་ཡི་ཐག་པ་བླངས་ནས་ནི། །རྫུ་འཕྲུལ་ཆེན་པོའི་འདོད་ཆགས་བྲལ། །</s>
  </p>
  <p id="9368">
    <s id="9368:1" flag="alternateSource">རྩེ་བའི་ཚུལ་གྱིས་དེ་བཅིངས་ཁྲིད། །</s>
  </p>
  <p id="9369">
    <s id="9369:1" flag="alternateSource">རྫུ་འཕྲུལ་ཆེན་པོ་ཆགས་བྲལ་བས། །དེར་གནས་རྣམས་ལ་ཡང་དག་དགོངས། །</s>
  </p>
  <p id="9370">
    <s id="9370:1" flag="alternateSource">ས་སྟེང་དག་ཏུ་གཟིགས་པ་ན། །</s>
  </p>
  <p id="9371">
    <s id="9371:1" flag="alternateSource">དེ་དག་གིས་ནི་མཆོད་རྟེན་བྱས། །</s>
  </p>
  <p id="9372">
    <s id="9372:1" flag="alternateSource">བྱིས་པའི་སྤྱི་བོར་ལག་བྱུགས་ནས། །</s>
  </p>
  <p id="9373">
    <s id="9373:1" flag="alternateSource">བློ་ལྡན་དེ་ལ་འདི་སྐད་སྨྲས། །</s>
  </p>
  <p id="9374">
    <s id="9374:1" flag="alternateSource">གང་དུ་ཁྱོད་ཀྱི་མཆོད་རྟེན་བྱས། །</s>
  </p>
  <p id="9375">
    <s id="9375:1" flag="alternateSource">ཐོང་ཤིག་ཁྱེའུ་བདག་ཅག་འདེང་། །གང་དུ་ས་སྟེང་མཆོད་རྟེན་ནི། །</s>
    <s id="9375:2">དེར་ཡང་ཐམས་ཅད་འོང་གྱུར་ནས། །</s>
  </p>
  <p id="9376">
    <s id="9376:1" flag="alternateSource">དེ་ཚེ་བྱིས་པ་དང་ལྷན་ཅིག །</s>
  </p>
  <p id="9377">
    <s id="9377:1" flag="alternateSource">བདག་ཉིད་ཆེན་པོ་དེས་ཕྱག་བྱས། །</s>
  </p>
  <p id="9378">
    <s id="9378:1" flag="alternateSource">བསོད་སྙོམས་དོན་དུ་ཅི་འདོད་པར། །དཔའ་བོ་དེ་ནི་ཕྱིར་ཡང་ཆས། །</s>
  </p>
  <p id="9379">
    <s id="9379:1" flag="alternateSource">དེ་ནས་ཚོང་དཔོན་བྱིས་པ་ཡིས། །ཆོས་གོས་མཐའ་ནས་བཟུང་ནས་ནི། །དགེ་སློང་དེ་ནི་བཟུང་ཁྱེར་བ། །བཤོས་གསོལ་བྱ་བའི་ཆེད་དུའོ། །</s>
    <s id="9379:2">དེ་ནས་ཚོང་དཔོན་གཙོ་བོ་དེས། །</s>
  </p>
  <p id="9380">
    <s id="9380:1" flag="alternateSource">བྱིས་པ་ཁྱེའུ་དེ་མཐོང་ནས། །</s>
  </p>
  <p id="9381">
    <s id="9381:1" flag="alternateSource">རྫུ་འཕྲུལ་ཆེན་པོ་ཆགས་བྲལ་བའི། །ཆོས་གོས་མཐའ་ལ་འཛིན་བྱེད་ལ། །</s>
    <s id="9381:2">འཇིགས་ཤིང་བ་སྤུ་ལྡང་བ་དང་། །</s>
    <s id="9381:3">ང་ཡི་<ref folio="F.337.b"/>ཁྱིམ་དུ་མཆོག་ཀྱང་གཤེགས། །</s>
  </p>
  <p id="9382">
    <s id="9382:1" flag="alternateSource">མྱུར་དུ་རྐང་གཉིས་ལ་བཏུད་དེ། །</s>
  </p>
  <p id="9383">
    <s id="9383:1" flag="alternateSource">བྱིས་པ་ཡིས་ནི་འཛིན་པ་བཏང་། །</s>
  </p>
  <p id="9384">
    <s id="9384:1" flag="alternateSource">བུ་དེ་ཡིས་ཀྱང་བཟུང་བྱས་ལ། །འབད་པ་ཡིས་ནི་བཟོད་གསོལ་བྱས། །</s>
  </p>
  <p id="9385">
    <s id="9385:1" flag="alternateSource">སྐྱེ་བོའི་མཆོག་གྱུར་ཕན་འདོད་པ། །དེ་ཡི་ལྷུང་བཟེད་བླངས་ནས་ནི། །</s>
    <s id="9385:2">སཱ་ལུའི་ཚོད་མ་བཟའ་བ་ཡིས། །ལྷུང་བཟེད་དག་ནི་བཀང་བྱས་ནས། །</s>
  </p>
  <p id="9386">
    <s id="9386:1" flag="alternateSource">བུ་ལ་བོས་ནས་སྨྲས་པ་ནི། །ཡང་དག་ལོང་ལ་འདི་ལ་བྱིན། །</s>
  </p>
  <p id="9387">
    <s id="9387:1" flag="alternateSource">དེ་ནས་བྱིས་པ་ཤེས་ལྡན་པས། །འབད་པས་ལག་གཉིས་བཀྲུས་ནས་ནི། །ལྷུང་བཟེད་གང་བ་བླངས་ནས་སུ། །འདོད་ཆགས་བྲལ་བ་ལ་ནི་ཕུལ། །</s>
  </p>
  <p id="9388">
    <s id="9388:1" flag="alternateSource">ཕུལ་ནས་མྱུར་བ་ཉིད་དུ་ནི། །རྐང་པ་གཉིས་ལ་ཕྱག་ཀྱང་བྱས། །</s>
  </p>
  <p id="9389">
    <s id="9389:1" flag="alternateSource">འདོད་ཆགས་བྲལ་བས་བླངས་ནས་ནི། །གཙུག་ལག་ཁང་སོང་ཟས་ལ་སྤྱད། །</s>
  </p>
  <p id="9390">
    <s id="9390:1" flag="alternateSource">བདེ་བར་རིག་པའི་སེམས་ཀྱིས་ནི། །དེ་ཚེ་འདོད་ཆགས་བྲལ་བར་གྱུར། །</s>
  </p>
  <p id="9391">
    <s id="9391:1" flag="alternateSource">དེ་ལས་བྱིས་པ་གཞན་ཞིག་ནི། །ཕྲག་དོག་སེམས་སུ་གྱུར་ནས་ནི། །</s>
    <s id="9391:2">མུ་སྟེགས་རྣམས་ལ་རབ་དད་ནས། །</s>
  </p>
  <p id="9392">
    <s id="9392:1" flag="alternateSource">བསྟན་པ་ལ་ནི་དེ་མི་མཆོད། །</s>
  </p>
  <p id="9393">
    <s id="9393:1" flag="alternateSource">ཁྲོ་བའི་སེམས་ནི་ཁོ་ན་ཡིས། །འདོད་ཆགས་བྲལ་ལ་ཉིན་ཞག་གཞན། །བཟའ་བཅའ་བ་རྣམ་མང་པོ། །ཁྱེར་ནས་དེ་ལ་རབ་ཏུ་བྱིན། །</s>
  </p>
  <p id="9394">
    <s id="9394:1" flag="alternateSource">ཁྱོད་ལ་བྱིན་པའི་བསོད་སྙོམས་ཀྱིས། །དགེ་བ་ཅུང་ཟད་གང་ཡོད་པ། །ཚོང་དཔོན་བུ་ནི་དེ་བས་ཀྱང་། །ས་སྟེང་བདག་ནི་དམ་པར་ཤོག །</s>
  </p>
  <p id="9395">
    <s id="9395:1" flag="alternateSource">དེ་ནས་མུ་སྟེགས་དེ་ཀུན་དང་། །དེ་ཚེ་བྲམ་ཟེའི་ཆུང་མ་རྣམས། །དེ་ནས་ཐམས་ཅད་འདུས་ནས་ནི། །ཐ་དད་པར་ནི་འཐབ་མོའང་བྱས། །</s>
  </p>
  <p id="9396">
    <s id="9396:1" flag="alternateSource">བྱིས་པ་ཁྱེད་ཅག་ཡོང་མི་ཤེས། །</s>
  </p>
  <p id="9397">
    <s id="9397:1" flag="alternateSource">ཅི་ཕྱིར་མགོ་རེག་གམ་དུ་འགྲོ། །</s>
  </p>
  <p id="9398">
    <s id="9398:1" flag="alternateSource">འདི་དག་བདག་ལའང་གནས་མེད་ན། །</s>
  </p>
  <p id="9399">
    <s id="9399:1" flag="alternateSource">གཞན་དག་གང་དུ་མྱ་ངན་ཟློ། །</s>
    <s id="9399:2">བྱིས་པ་དེ་ཡི་སེམས་ཅན་ལ། །དེ་ལྟ་བུ་ཡི་ཞེ་སྡང་སྐྱེས། །</s>
  </p>
  <p id="9400">
    <s id="9400:1" flag="alternateSource">སྟོན་པས་ཉེ་བར་བསྔགས་པ་ཡི། །ཆོས་ཀྱི་ཟམ་པ་གྲགས་པ་དང་། །ས་སྟེང་ལྷ་ཁང་མཆོད་རྟེན་མཆོག །མུ་སྟེགས་རྣམས་ཀྱིས་དེ་དག་བཤིག ། </s>
  </p>
  <p id="9401">
    <s id="9401:1" flag="alternateSource">ཚོང་དཔོན་མཆོག་གི་བུ་དེ་ལ། །ཀུན་ནས་འཁྲུག་པའི་སེམས་ཀྱང་བྱས། །</s>
  </p>
  <p id="9402">
    <s id="9402:1" flag="alternateSource">མགོ་རེག་འདི་ལ་བྱིན་པ་ཡི། །སྦྱིན་པའི་འགྲོ་བ་གང་དུ་འགྲོ། །</s>
  </p>
  <p id="9403">
    <s id="9403:1" flag="alternateSource">ངན་འགྲོའི་འགྲོ་བས་ཟིན་སེམས་ལ། །རྣམ་པར་གནོད་པ་བདག་གིས་བྱ། །</s>
  </p>
  <p id="9404">
    <s id="9404:1" flag="alternateSource">གཉིས་པ་བྱིས་པ་གང་ཡིན་དེ། །</s>
  </p>
  <p id="9405">
    <s id="9405:1" flag="alternateSource">ཟླ་བ་ཞེས་<ref folio="F.338.a"/>བྱའི་རྒྱལ་པོ་ཡིན། །</s>
  </p>
  <p id="9406">
    <s id="9406:1" flag="alternateSource">རྣམ་སྨིན་དེ་ཡིས་མི་འདོད་པ། །ཡུན་རིང་སྡུག་བསྔལ་རྗེས་སུ་མྱོང་། །</s>
  </p>
  <p id="9407">
    <s id="9407:1" flag="alternateSource">ཚོང་དཔོན་མཆོག་གི་བུ་དེ་ནི། །ལུས་ཞིག་ནས་ནི་བདེ་འགྲོར་སོང་། །</s>
  </p>
  <p id="9408">
    <s id="9408:1" flag="alternateSource">དེ་དང་དེར་ནི་ལྷ་གནས་སུ། །ཡུན་རིང་བདེ་བ་རྗེས་སུ་མྱོང་། །</s>
  </p>
  <p id="9409">
    <s id="9409:1" flag="alternateSource">དེ་ཚེ་དེ་ཚེ་དེ་དང་དེར། །</s>
    <s id="9409:2">ཤི་འཕོས་ལྷ་ཡི་འཇིག་རྟེན་གནས། །</s>
  </p>
  <p id="9410">
    <s id="9410:1" flag="alternateSource">དེ་ཚེ་ཐ་མའི་སྐྱེ་བ་ལ། །ཐམས་ཅད་དུ་ནི་འཆིང་བ་གཅོད། །</s>
    <s id="9410:2">ཐ་མའི་སྐྱེ་བ་ཐོབ་པ་ན། །</s>
  </p>
  <p id="9411">
    <s id="9411:1" flag="alternateSource">མིར་གྱུར་ས་ཡི་བདག་པོར་འགྱུར། །</s>
  </p>
  <p id="9412">
    <s id="9412:1" flag="alternateSource">ལས་ཀྱིས་དེ་ཚེ་ཚེ་འཕོས་ནའང་། །དེ་ཚེ་དེ་ཚེ་དེ་དང་དེར། །</s>
    <s id="9412:2">འཇིག་རྟེན་དག་ཏུ་སྐྱེས་གྱུར་པ། །ས་སྟེང་མི་ཡི་བདག་པོར་བྱེད། །</s>
  </p>
  <p id="9413">
    <s id="9413:1" flag="alternateSource">གང་ཞིག་མེ་ཏོག་དམན་མ་ནི། །བྱིས་པ་གཡོ་བ་དེས་ཕུལ་བ། །</s>
    <s id="9413:2">དེས་ན་ལོངས་སྤྱོད་ཉོན་མོངས་ཅན། །དེ་འདིའི་འབྲས་བུ་ཉོན་མོངས་ལྡན། །</s>
  </p>
  <p id="9414">
    <s id="9414:1" flag="alternateSource">སྡུག་བསྔལ་ལོངས་སྤྱོད་ཐོབ་པ་ཡང་། །རྒྱལ་པོ་དེ་ཡི་བསྟན་པ་ཉམས། །</s>
  </p>
  <p id="9415">
    <s id="9415:1" flag="alternateSource">མི་བརྟན་བྱིས་པའི་རང་བཞིན་དང་། །ཇི་ལྟ་དེ་ལྟར་གཡོ་སེམས་ཀྱིས། །ས་སྟེང་སྟོན་པའི་མཆོད་རྟེན་ལ། །མཆོད་པ་ཆེན་པོ་ཡོངས་སུ་བྱས། །</s>
  </p>
  <p id="9416">
    <s id="9416:1" flag="alternateSource">རྣམ་པར་སྨིན་པའི་ལས་དེ་ཡིས། །བྱིས་པ་རྒྱལ་པོའི་དབང་ཕྱུག་བྱེད། །</s>
  </p>
  <p id="9417">
    <s id="9417:1" flag="alternateSource">མེད་པར་རྒྱལ་པོ་བྱེད་པར་འགྱུར། །</s>
  </p>
  <p id="9418">
    <s id="9418:1" flag="alternateSource">ཡོད་པ་རབ་ཏུ་འཇིག་པར་འགྲོ། །</s>
  </p>
  <p id="9419">
    <s id="9419:1" flag="alternateSource">བྱང་དང་ནུབ་ཀྱི་བར་དག་ཏུ། །དེ་ནི་རྒྱལ་པོ་བྱེད་པར་འགྱུར། །</s>
  </p>
  <p id="9420">
    <s id="9420:1" flag="alternateSource">བློ་གྲོས་གང་དེ་བཅིངས་པ་དང་། །བྱིས་པས་ཡང་ནི་རབ་དང་བ། །</s>
    <s id="9420:2">བྱིས་པས་བཅིངས་དང་གྲོལ་བ་ཡི། །རྣམ་སྨིན་ལས་ནི་དེ་ཡིས་སུ། །སྐྱེ་བ་དག་ནི་ལྔ་བརྒྱར་ཡང་། །བྱིས་པ་བཅིངས་དང་བཀྲོལ་བར་འགྱུར། །</s>
  </p>
  <p id="9421">
    <s id="9421:1" flag="alternateSource">ཐ་མའི་སྐྱེ་བ་དེ་ཡི་ཚེ། །ཐམས་ཅད་དུ་ནི་འཆིང་བ་བཅད། །</s>
  </p>
  <p id="9422">
    <s id="9422:1" flag="alternateSource">ལོ་ནི་ལྔ་བཅུ་ལྔ་དག་གམ། །བདུན་ཅུ་རྩ་བདུན་དག་ཏུ་འགྱུར། །</s>
  </p>
  <p id="9423">
    <s id="9423:1" flag="alternateSource">ཤར་ཕྱོགས་རྒྱ་མཚོའི་མཐར་ཐུག་པར། །ས་སྟེང་དེ་ནི་རྒྱལ་པོར་འགྱུར། །</s>
  </p>
  <p id="9424">
    <s id="9424:1" flag="alternateSource">འབིགས་བྱེད་རི་ཡི་ནང་གནས་པ། །མཐའ་འཁོབ་ཀླ་ཀློའི་རྐུན་མ་རྣམས། །དེ་དག་ཀུན་ལ་དབང་སྒྱུར་བའི། །ཡི་གེ་བ་མིང་རྒྱལ་པོར་འགྱུར། །</s>
  </p>
  <p id="9425">
    <s id="9425:1" flag="alternateSource">གངས་ཅན་རི་ཡི་ནང་གནས་པ། །བྱང་གི་ཕྱོགས་ལ་བརྟེན་པ་ཡི། །</s>
    <s id="9425:2">དེ་ཚེ་རྒྱལ་རིགས་རྒྱལ་པོ་དེ། །</s>
  </p>
  <p id="9426">
    <s id="9426:1" flag="alternateSource">ཡུལ་མི་ཀུན་ལ་སྤྱོད་པར་འགྱུར། །</s>
  </p>
  <p id="9427">
    <s id="9427:1" flag="alternateSource">མི་ཤེས་བྱིས་པར་གྱུར་པ་ཡི། །མཆོད་རྟེན་ས་རྡུལ་གྱིས་བྱས་པས། །<ref folio="F.338.b"/>འགྲན་ཟླ་མེད་ཅིང་གནོད་མེད་པར། །མ་ག་དྷཱ་ཡི་རྒྱལ་པོར་འགྱུར། །</s>
  </p>
  <p id="9428">
    <s id="9428:1" flag="alternateSource">ཤར་ཕྱོགས་རྒྱ་མཚོར་བརྟེན་ནས་</s>
  </p>
  <p id="9429">
    <s id="9429:1" flag="alternateSource">ནི །_།</s>
    <s id="9429:2">དེ་འདི་འབྲོག་གི་མཐར་ཐུག་པར། །བློ་ལྡན་ལོ་ཧི་ཏ་ལས་གཞན། །བྱང་དུ་དེ་བཞིན་ཁ་བ་ཅན། །ནུབ་ཏུ་ཀཱ་ཤིའི་ཉམས་དགའི་གྲོང་། །རྩེ་མོ་ཞེས་བྱའི་གྲོང་དེ་བཞིན། །</s>
    <s id="9429:3">འདི་ཡི་ནང་དུ་རྒྱལ་པོ་ནི། །སྟོན་པའི་བསྟན་པ་གསལ་བྱེད་པ། །དེ་ནི་སེང་གེ་ལྔ་ཞེས་བྱ། །</s>
  </p>
  <p id="9430">
    <s id="9430:1" flag="alternateSource">ཕམ་ནས་རྒྱལ་པོས་གཞན་ཡང་ཕམ། །སེང་གེ་ལས་སྐྱེས་ཐམས་ཅད་དེའང་། །དེ་ཚེ་རྩ་ནས་རྣམ་པར་བཤིག །</s>
  </p>
  <p id="9431">
    <s id="9431:1" flag="alternateSource">གངས་ཅན་ནང་དང་ཤར་ཕྱོགས་དང་། །རྒྱ་མཚོ་བཅུ་ཡི་འགྲམ་གནས་ནས། །</s>
  </p>
  <p id="9432">
    <s id="9432:1" flag="alternateSource">དེ་ཚེ་རྒྱལ་རིགས་བརྒྱད་པོ་དེ། །</s>
  </p>
  <p id="9433">
    <s id="9433:1" flag="alternateSource">ཡུལ་མི་དག་ནི་ཀུན་ལ་སྤྱོད། །</s>
  </p>
  <p id="9434">
    <s id="9434:1" flag="alternateSource">ལྷ་སོགས་སེང་གེ་རྒྱལ་པོ་ནི། །གཡོན་ཅན་གཞན་ལ་བརྟེན་པ་དང་། །འབིགས་བྱེད་ནང་ན་གནས་པ་ལ། །དེས་ཀྱང་རང་གི་རྒྱལ་པོ་བྱས། །</s>
  </p>
  <p id="9435">
    <s id="9435:1" flag="alternateSource">བགྲོད་དཀའ་ཞེས་བྱའི་ཡུལ་དབུས་སུ། །དུག་ཆེན་རྒྱལ་བས་རྣམ་རྒྱལ་བྱས། །</s>
  </p>
  <p id="9436">
    <s id="9436:1" flag="alternateSource">བྱང་ཤར་ཀུན་ལ་གནས་པ་ཡི། །སེང་གེ་ཞེས་བྱ་དེ་བཞིན་གཞན། །ཟླ་བ་ཞེས་བྱའི་རྒྱལ་པོ་འདས། །</s>
  </p>
  <p id="9437">
    <s id="9437:1" flag="alternateSource">དེ་ཚེ་གོ་ཌཱའི་སྐྱེ་བོའང་འཇིག །</s>
  </p>
  <p id="9438">
    <s id="9438:1" flag="alternateSource">དེ་ཚེ་རྒྱལ་རིགས་ས་ཡི་བདག །འབྱུང་བར་འགྱུར་བར་ཐེ་ཚོམ་མེད། །</s>
  </p>
  <p id="9439">
    <s id="9439:1" flag="alternateSource">རྒྱལ་པོ་མངོན་འཕེལ་སྐྱེ་ཞེས་བྱ། །</s>
  </p>
  <p id="9440">
    <s id="9440:1" flag="alternateSource">དེ་ཡི་ལོངས་སྤྱོད་འཕེལ་བར་འགྱུར། །</s>
  </p>
  <p id="9441">
    <s id="9441:1" flag="alternateSource">དེ་ཚེ་རྒན་པོར་གྱུར་པ་ན། །</s>
  </p>
  <p id="9442">
    <s id="9442:1" flag="alternateSource">དེ་ཡང་གཡོ་བ་མེད་པར་སོང་། །</s>
  </p>
  <p id="9443">
    <s id="9443:1" flag="alternateSource">ལོ་ནི་བརྒྱད་ཅུར་འཚོ་བ་སྟེ། །</s>
  </p>
  <p id="9444">
    <s id="9444:1" flag="alternateSource">དེ་བཞིན་གཞན་ནི་བདུན་དང་བདུན། །</s>
    <s id="9444:2">དེ་ནས་འཁོགས་པས་ཟིལ་མནན་ནས། །</s>
  </p>
  <p id="9445">
    <s id="9445:1" flag="alternateSource">དུས་བྱས་ལྷ་ཡི་གནས་སུ་སོང་། །</s>
  </p>
  <p id="9446">
    <s id="9446:1" flag="alternateSource">ཡུན་རིང་ལྷ་ཡི་བདེ་བ་ནི། །དེ་ཚེ་རྒྱལ་པོས་རྗེས་སུ་མྱོང་། །</s>
  </p>
  <p id="9447">
    <s id="9447:1" flag="alternateSource">སྔོན་ནི་ཀུན་ནས་ཉོན་མོངས་པས། །ལས་ཀྱི་ཡང་ནི་ཤི་འཕོས་ཏེ། །</s>
  </p>
  <p id="9448">
    <s id="9448:1" flag="alternateSource">རྫུ་འཕྲུལ་ཆེན་པོ་ཀླུ་ཡི་རྒྱལ། །</s>
  </p>
  <p id="9449">
    <s id="9449:1" flag="alternateSource">བློ་ལྡན་དུད་འགྲོའི་ནང་དུ་གནས། །</s>
  </p>
  <p id="9450">
    <s id="9450:1" flag="alternateSource">ཚོང་པ་སྔགས་ནི་གྲུབ་པ་སྟེ། །</s>
  </p>
  <p id="9451">
    <s id="9451:1" flag="alternateSource">ཇི་ལྟར་འདོད་པའི་བློ་བྱེད་ཅིང་། །དེ་ཚེ་རིག་པའི་རྒྱལ་པོ་དང་། །དེ་ཚེ་བདེ་འགྲོ་དག་ཏུ་གྱུར། །</s>
  </p>
  <p id="9452">
    <s id="9452:1" flag="alternateSource">དེ་ཡི་ཚེ་ན་འཁོར་ལོས་སྒྱུར། །</s>
  </p>
  <p id="9453">
    <s id="9453:1" flag="alternateSource">སྣ་ཚོགས་ཏོག་ཅེས་རྒྱལ་པོར་འགྱུར། །</s>
  </p>
  <p id="9454">
    <s id="9454:1" flag="alternateSource">དེ་བཞིན་དུ་ནི་བློ་ལྡན་དེ། །</s>
  </p>
  <p id="9455">
    <s id="9455:1" flag="alternateSource">དེ་ཚེ་རིག་འཛིན་ཆོས་ཀྱང་འཆད། །</s>
  </p>
  <p id="9456">
    <s id="9456:1" flag="alternateSource">ལོ་ནི་བྱེ་བ་བརྒྱད་ཅུ་དང་། །དེ་ཚེ་དགུ་དང་བདུན་དུ་འགྱུར། །</s>
  </p>
  <p id="9457">
    <s id="9457:1" flag="alternateSource">ལྷ་དང་མི་ཡི་བདེ་བ་ཡིས། །འཁོར་ལོས་སྒྱུར་བར་<ref folio="F.339.a"/>འགྱུར་བ་ཡིན། །</s>
  </p>
  <p id="9458">
    <s id="9458:1" flag="alternateSource">དེ་ཡི་འཁོར་དུ་བུ་མོ་ནི། །བྱེ་བ་དྲུག་ཅུ་སྐྱེ་བར་འགྱུར། །</s>
  </p>
  <p id="9459">
    <s id="9459:1" flag="alternateSource">དེ་ནས་དེ་ནི་ལུས་ཞིག་ནས། །</s>
  </p>
  <p id="9460">
    <s id="9460:1" flag="alternateSource">ལྷ་མོ་སྒྲོལ་མ་མཉེས་བྱས་ཏེ། །</s>
  </p>
  <p id="9461">
    <s id="9461:1" flag="alternateSource">ལྷ་རྣམས་བདག་པོར་སོང་ནས་ནི། །དེར་ནི་ཆོས་ཀྱང་སྟོན་པར་བྱེད། །</s>
  </p>
  <p id="9462">
    <s id="9462:1" flag="alternateSource">རྒྱལ་པོ་དེ་ནི་མཐར་གྱིས་སུ། །མྱུར་དུ་བྱང་ཆུབ་གཞོལ་བར་འགྱུར། །</s>
  </p>
  <p id="9463">
    <s id="9463:1" flag="alternateSource">དེ་ཡང་ལོ་ནི་གསུམ་དག་ཏུ། །རྒྱལ་པོའི་དབང་ཕྱུག་བྱས་ནས་ནི། །</s>
    <s id="9463:2">ཡི་གེ་པ་ཡི་རྒྱལ་པོ་འདས། །</s>
  </p>
  <p id="9464">
    <s id="9464:1" flag="alternateSource">དེ་ཚེ་དུས་ཀྱི་ཐ་མ་ལ། །ཕན་ཚུན་རྒྱུད་ནི་བྱས་ནས་སུ། །རྩོད་པ་ཆེན་པོ་ལ་ཡང་གནས། །</s>
  </p>
  <p id="9465">
    <s id="9465:1" flag="alternateSource">དེ་ཡི་ནུ་བོ་ཡིག་པ་ཞེས། །བརྟུལ་ཞུགས་ཅན་དུ་རྣམ་པར་གནས། །</s>
  </p>
  <p id="9466">
    <s id="9466:1" flag="alternateSource">ལོ་ནི་གསུམ་དང་གཅིག་དག་ཏུ། །རྒྱལ་སྲིད་ཡོངས་སུ་འཕེལ་བར་བྱས། །</s>
  </p>
  <p id="9467">
    <s id="9467:1" flag="alternateSource">དེ་མ་ཐག་ཏུ་འཁྲུ་བས་བཏབ། །</s>
  </p>
  <p id="9468">
    <s id="9468:1" flag="alternateSource">འདི་དག་གཉི་ག་འཆི་བར་གྱུར། །</s>
  </p>
  <p id="9469">
    <s id="9469:1" flag="alternateSource">འཇིག་རྟེན་དུས་འདས་ཤི་ནས་ནི། །གནོད་སྦྱིན་དག་གི་ནང་དུ་སྐྱེས། །</s>
  </p>
  <p id="9470">
    <s id="9470:1" flag="alternateSource">དེ་གཉིས་མཐར་གྱིས་ཆོས་ལྡན་པས། །རང་རྒྱལ་བྱང་ཆུབ་ཐོབ་པར་འགྱུར། །</s>
  </p>
  <p id="9471">
    <s id="9471:1" flag="alternateSource">དེའི་ཡང་ནུ་བོ་ཡིག་པ་ཞེས། །རྒྱལ་རིགས་ཀྱི་ནི་ཆོས་ལ་དགའ། །</s>
  </p>
  <p id="9472">
    <s id="9472:1" flag="alternateSource">དེ་ཡང་རྒྱལ་པོ་ལོ་གསུམ་དུ། །མི་ཡི་བདག་པོ་བྱེད་པར་འགྱུར། །</s>
  </p>
  <p id="9473">
    <s id="9473:1" flag="alternateSource">དེའི་ཡང་ནུ་བོ་རྒྱལ་པོ་ནི། །ཡི་གེ་ཛ་ཞེས་རྣམ་པར་བསྒྲགས། །དེ་ཡང་ཡུལ་ནི་འདི་དག་ཏུ། །ས་ཀུན་གྱི་ནི་བདག་པོར་འགྱུར། །</s>
  </p>
  <p id="9474">
    <s id="9474:1" flag="alternateSource">རྟ་དང་ཤིང་རྟ་གླང་པོ་དམག །ཀུན་ནས་གྲུ་དང་ཐེག་པ་ཡིས། །གཡུལ་དུ་ཉེ་བར་གནས་ནས་ནི། །དགྲ་ཡི་ཚོགས་ནི་ཀུན་ལས་རྒྱལ། །</s>
  </p>
  <p id="9475">
    <s id="9475:1" flag="alternateSource">དེས་ནི་ཡུལ་འདི་མ་ལུས་དང་། །ས་རྣམས་ཐམས་ཅད་ཉིད་ལ་ནི། །སྟོན་པའི་གཟུགས་བརྙན་ལྷ་ཁང་དང་། །དེ་བཞིན་རྒྱལ་བའི་མཆོད་རྟེན་དང་། །</s>
    <s id="9475:2">ས་རྣམས་དག་ནི་ཐམས་ཅད་ལ། །ཐམས་ཅད་མཛེས་པར་བྱས་པར་གྱུར། །</s>
  </p>
  <p id="9476">
    <s id="9476:1" flag="alternateSource">དེ་ཚེ་སྔོན་གྱི་རྒྱལ་པོ་དེའི། །བྲམ་ཟེ་དེ་བཞིན་ཤཱག་རིགས་སྐྱེ། །</s>
  </p>
  <p id="9477">
    <s id="9477:1" flag="alternateSource">ང་རྒྱལ་ཤེས་རབ་ལྡན་ཞིང་རྣོ། །</s>
  </p>
  <p id="9478">
    <s id="9478:1" flag="alternateSource">བྱང་ཆུབ་མཐར་བྱེད་ང་རྒྱལ་བློ། །</s>
    <s id="9478:2">དེ་ཚེ་དུས་ཀྱི་ཐ་མ་ལ། །དེ་ཉིད་འདི་ཡི་གྲོགས་ཉིད་འགྱུར། །</s>
  </p>
  <p id="9479">
    <s id="9479:1" flag="alternateSource">རྒྱལ་པོ་ཆོས་ལ་དགའ་བ་ཡི། །རྒྱལ་རིགས་ཀྱི་ནི་མཆོག་ཏུ་གསུངས། །</s>
  </p>
  <p id="9480">
    <s id="9480:1" flag="alternateSource">ལོ་ནི་ཉི་ཤུ་བདུན་དང་བརྒྱད། །དེ་ནི་དེ་ཚེ་འཚོ་བར་འགྱུར། །</s>
  </p>
  <p id="9481">
    <s id="9481:1" flag="alternateSource">བུད་མེད་བྱས་པའི་སྐྱོན་ཉིད་ཀྱིས། །དུས་བྱས་ནས་ནི་ལྷ་གནས་འགྲོ། །</s>
  </p>
  <p id="9482">
    <s id="9482:1" flag="alternateSource">བློ་<ref folio="F.339.b"/>ལྡན་དེ་ནི་མཐར་གྱིས་ཀྱང་། །བླ་མེད་བྱང་ཆུབ་ཐོབ་པར་འགྱུར། །</s>
  </p>
  <p id="9483">
    <s id="9483:1" flag="alternateSource">དེ་ནས་གྲགས་པ་དཔལ་ཞེས་བྱ། །</s>
  </p>
  <p id="9484">
    <s id="9484:1" flag="alternateSource">དེ་བཞིན་ས་ཡི་བདག་པོ་ནི། །</s>
    <s id="9484:2">ཨུ་ཌཱི་ཡ་ན་རྒྱལ་པོ་ཆེ། །</s>
  </p>
  <p id="9485">
    <s id="9485:1" flag="alternateSource">ཆོས་ལ་དགའ་བ་འབྱུང་བར་འགྱུར། །</s>
  </p>
  <p id="9486">
    <s id="9486:1" flag="alternateSource">ཨུ་ཌཱི་ཡན་གྱི་གྲོང་མཆོག་ལ། །གྲོང་ཁྱེར་ཡི་གེ་པ་ཞེས་བྱ། །</s>
  </p>
  <p id="9487">
    <s id="9487:1" flag="alternateSource">དེར་ནི་རྒྱལ་པོ་བྱེད་པ་སྟེ། །</s>
  </p>
  <p id="9488">
    <s id="9488:1" flag="alternateSource">ཀུན་ནས་དགྲ་ལས་རྒྱལ་བར་འགྱུར། །</s>
  </p>
  <p id="9489">
    <s id="9489:1" flag="alternateSource">དེར་ནི་དེ་ཚེ་བརྒྱད་དག་གི། །གཙུག་ལག་ཁང་ཡང་བྱེད་པར་འགྱུར། །</s>
  </p>
  <p id="9490">
    <s id="9490:1" flag="alternateSource">བྲམ་ཟེའི་གཙོ་བོ་དེ་བཞིན་ལྡན། །</s>
  </p>
  <p id="9491">
    <s id="9491:1" flag="alternateSource">ཤཱཀྱའི་སྐྱེས་ཞེས་ཡང་དག་བརྟེན། །</s>
  </p>
  <p id="9492">
    <s id="9492:1" flag="alternateSource">དེ་ཡི་གྲོགས་ལ་བརྟེན་ནས་ནི། །འཁོར་ཡུག་ཏུ་ནི་རྒྱལ་སྲིད་བྱས། །</s>
  </p>
  <p id="9493">
    <s id="9493:1" flag="alternateSource">ལོ་ནི་བརྒྱད་ཅུ་གཅིག་བཅས་པར། །མི་ཡི་བདག་པོ་དེར་འཚོར་འགྱུར། །</s>
  </p>
  <p id="9494">
    <s id="9494:1" flag="alternateSource">ལས་བྱེད་སྐྱོན་གྱིས་ཆོས་བདག་ཉིད། །དུས་བྱས་ནས་ནི་ལྷ་གནས་འགྲོ། །</s>
  </p>
  <p id="9495">
    <s id="9495:1" flag="alternateSource">ལྷ་རྣམས་ཀྱི་ནི་རྒྱལ་ཐབས་ཀྱང་། །དེ་བཞིན་མཐར་གྱིས་བྱེད་པར་འགྱུར། །</s>
  </p>
  <p id="9496">
    <s id="9496:1" flag="alternateSource">དེ་ནས་ལུས་དེ་ཞིག་ནས་ཀྱང་། །མཐོ་རིས་ལས་ཀྱང་མཐོ་རིས་འགྲོ། །</s>
  </p>
  <p id="9497">
    <s id="9497:1" flag="alternateSource">དེ་ཡི་བྱང་ཆུབ་རྒྱུ་དག་ནི། །དགེ་བའི་ཆོས་ནི་ཡོངས་རྫོགས་བྱས། །</s>
  </p>
  <p id="9498">
    <s id="9498:1" flag="alternateSource">དེ་ཡི་བྲན་ཉིད་རྒྱལ་པོ་སྟེ། །</s>
  </p>
  <p id="9499">
    <s id="9499:1" flag="alternateSource">རྒྱལ་སྲིད་གནོད་མེད་བྱེད་པར་འགྱུར། །</s>
  </p>
  <p id="9500">
    <s id="9500:1" flag="alternateSource">ཡི་གེའི་དང་པོ་ཡ་ཞེས་བྱ། །</s>
  </p>
  <p id="9501">
    <s id="9501:1" flag="alternateSource">ས་ཡི་བདག་པོ་འབྱུང་བར་འགྱུར། །</s>
  </p>
  <p id="9502">
    <s id="9502:1" flag="alternateSource">ལོ་ནི་བདུན་དང་གཅིག་དག་ཏུ། །དེ་ཡི་དུས་སུ་རྒྱལ་སྲིད་བྱེད། །</s>
  </p>
  <p id="9503">
    <s id="9503:1" flag="alternateSource">དེ་གཅིག་བུད་མེད་རྣམས་ཀྱིས་ནི། །བརྡེགས་ནས་ཀྱང་ནི་ཤི་བར་འགྱུར། །</s>
  </p>
  <p id="9504">
    <s id="9504:1" flag="alternateSource">ཡི་གེ་པ་རྒྱུད་ཡང་བྱུང་བ། །རྒྱལ་རིགས་རྒྱལ་པོར་འགྱུར་བ་ཡིན། །</s>
  </p>
  <p id="9505">
    <s id="9505:1" flag="alternateSource">དེས་ནི་བྲན་ཚོགས་རྣམས་བསད་ནས། །</s>
  </p>
  <p id="9506">
    <s id="9506:1" flag="alternateSource">རང་དབང་དུ་ནི་ཡོངས་སུ་གྱུར། །</s>
  </p>
  <p id="9507">
    <s id="9507:1" flag="alternateSource">མི་དགེའི་བཤེས་གཉེན་ལ་བརྟེན་ནས། །</s>
  </p>
  <p id="9508">
    <s id="9508:1" flag="alternateSource">རྣམ་མང་སྲོག་ནི་གཅོད་པ་ཡིན། །</s>
  </p>
  <p id="9509">
    <s id="9509:1" flag="alternateSource">དཔའ་ཞིང་འབྱོར་ལ་རྨོངས་པར་ནི། །འཇིག་རྟེན་ཀུན་ལ་འབྱུང་བར་འགྱུར། །</s>
  </p>
  <p id="9510">
    <s id="9510:1" flag="alternateSource">གཡོ་ཞིང་མྱུར་དུ་བྱེད་པ་ན། །</s>
  </p>
  <p id="9511">
    <s id="9511:1" flag="alternateSource">ཆང་དང་གཡོ་སྒྱུ་ཅན་ལ་དགའ། །</s>
  </p>
  <p id="9512">
    <s id="9512:1" flag="alternateSource">ཆང་གིས་བག་མེད་རྣམ་རྨོངས་ནས། །</s>
  </p>
  <p id="9513">
    <s id="9513:1" flag="alternateSource">དེས་ན་དེ་ནི་ས་ལ་ཉལ། །</s>
    <s id="9513:2">དགྲ་རྣམས་ཀྱིས་ནི་བརྩོན་བྱས་ནས། །</s>
  </p>
  <p id="9514">
    <s id="9514:1" flag="alternateSource">མཚོན་ཆས་བསྣུན་ནས་དེ་གསོད་འགྱུར། །</s>
  </p>
  <p id="9515">
    <s id="9515:1" flag="alternateSource">དེ་ནས་དེ་ནི་ལུས་ཞིག་ནས། །</s>
  </p>
  <p id="9516">
    <s id="9516:1" flag="alternateSource">དུས་བྱས་ནས་ནི་འོག་ཏུ་འགྲོ། །</s>
  </p>
  <p id="9517">
    <s id="9517:1" flag="alternateSource">དེ་ཡི་སྤུན་ཟླ་གཉིས་པ་ནི། །མིང་ནི་ཡི་གེ་ར་ཞེས་ཤེས། །</s>
  </p>
  <p id="9518">
    <s id="9518:1" flag="alternateSource">ཉིན་ཞག་བཞི་བཅུ་རྩ་བརྒྱད་དུ། །དེ་ཚེ་ས་ལ་རྒྱལ་སྲིད་བྱས། །</s>
  </p>
  <p id="9519">
    <s id="9519:1" flag="alternateSource">བྲམ་ཟེ་རྣམས་ལ་ནོར་བྱིན་ནས། །</s>
  </p>
  <p id="9520">
    <s id="9520:1" flag="alternateSource">ཐེ་ཚོམ་<ref folio="F.340.a"/>མེད་པར་དུས་ཀྱང་བྱས། །</s>
  </p>
  <p id="9521">
    <s id="9521:1" flag="alternateSource">དེ་ནས་གཞན་ཡང་ས་བདག་ནི། །དེ་ཚེ་རྒྱལ་པོ་བཟང་པོ་བྱུང་། །</s>
  </p>
  <p id="9522">
    <s id="9522:1" flag="alternateSource">དེ་ཡང་དམངས་རིགས་སྐྱེ་ནས་ནི། །ཡན་ལག་མ་ཚང་ངན་པ་ཉིད། །</s>
    <s id="9522:2">ཆོས་མིན་ཕལ་ཆེར་ཚུལ་ཁྲིམས་འཆལ། །</s>
  </p>
  <p id="9523">
    <s id="9523:1" flag="alternateSource">འཐབ་པ་ལ་ཡང་རྟག་ཏུ་དད། །</s>
  </p>
  <p id="9524">
    <s id="9524:1" flag="alternateSource">བྲམ་ཟེའི་ཚོགས་དང་རྒྱལ་ཕྲན་དང་། །</s>
    <s id="9524:2">སྡོམ་བརྩོན་དེ་བཞིན་རབ་བྱུང་བ། །ཀུན་ལ་ཡང་ནི་གནོད་བྱེད་ཅིང་། །</s>
    <s id="9524:3">རྟག་ཏུ་ཚར་གཅོད་དག་ལའང་དགའ། །</s>
  </p>
  <p id="9525">
    <s id="9525:1" flag="alternateSource">དྲག་པོས་འདུལ་བར་བྱེད་པ་དང་། །དེ་བཞིན་རྐུན་མ་རྣམས་ཀྱང་གསོད། །</s>
    <s id="9525:2">མ་རུངས་ཐམས་ཅད་གནོད་བྱེད་ཅིང་། །ཡ་མཚན་ཅན་གྱི་བརྟུལ་ཞུགས་སྟེན། །</s>
    <s id="9525:3">རྣམ་པར་གྲོལ་ལའང་སྦྱིན་མི་བྱེད། །</s>
  </p>
  <p id="9526">
    <s id="9526:1" flag="alternateSource">དེ་ཚེ་རྒྱལ་སྲིད་བྱེད་པར་འགྱུར། །</s>
  </p>
  <p id="9527">
    <s id="9527:1" flag="alternateSource">ལོ་ནི་བཅུ་དང་བདུན་གྱི་བར། །</s>
    <s id="9527:2">དེར་ནི་ས་བདག་འཚོ་བར་འགྱུར། །</s>
  </p>
  <p id="9528">
    <s id="9528:1" flag="alternateSource">མཛེ་ཡི་ནད་ཀྱིས་སྡུག་བསྔལ་ནས། །</s>
  </p>
  <p id="9529">
    <s id="9529:1" flag="alternateSource">དེ་ནས་དུས་བྱས་དུད་འགྲོར་འགྲོ། །</s>
  </p>
  <p id="9530">
    <s id="9530:1" flag="alternateSource">དུད་འགྲོ་དག་ལས་ཀླུ་རྒྱལ་དུ། །གདེངས་ཀ་ཆེ་ལྡན་མགྱོགས་པར་འགྲོ། །</s>
  </p>
  <p id="9531">
    <s id="9531:1" flag="alternateSource">མཆོག་ཏུ་འཇིགས་རུངས་ལུས་ལྡན་ཞིང་། །དེ་ཚེ་སྒྲ་ནི་དྲག་པར་སྒྲོགས། །</s>
  </p>
  <p id="9532">
    <s id="9532:1" flag="alternateSource">དེ་ལ་ལོར་ནི་མི་འདོད་པ། །ཡུན་རིང་སྡུག་བསྔལ་རྗེས་སུ་མྱོང་། །</s>
  </p>
  <p id="9533">
    <s id="9533:1" flag="alternateSource">ས་སྲུང་འཇིག་རྟེན་འཕེལ་བྱེད་པ། །འཇིག་རྟེན་ཀུན་གྱིས་ཤེས་པ་སྟེ། །</s>
  </p>
  <p id="9534">
    <s id="9534:1" flag="alternateSource">ལུས་ཅན་ཤར་ཕྱོགས་གནས་པ་ཡིན། །</s>
  </p>
  <p id="9535">
    <s id="9535:1" flag="alternateSource">རྒྱལ་པོ་ཡི་གེ་པ་ཞེས་པའི། །རྒྱུད་རྣམས་རྒྱུད་དུ་སྐྱེས་པ་གཞན། །རྒྱལ་རིགས་དཔའ་བོ་རྣམ་པར་གནོན། །</s>
  </p>
  <p id="9536">
    <s id="9536:1" flag="alternateSource">དེ་བཞིན་རྒྱ་མཚོ་གསུམ་གྱི་བདག །</s>
    <s id="9536:2">བདེ་ཆེན་སྟོབས་ནི་ཆེ་བ་དག །</s>
  </p>
  <p id="9537">
    <s id="9537:1" flag="alternateSource">ཤར་གྱི་ཕྱོགས་སུ་འབྱུང་བར་འགྱུར། །</s>
  </p>
  <p id="9538">
    <s id="9538:1" flag="alternateSource">སྟོན་པའི་མཆོད་རྟེན་བཟང་པོ་དང་། །གཙུག་ལག་ཁང་དང་འདུག་གནས་ཁྱིམ། །རྣམ་པ་སྣ་ཚོགས་སྐྱེད་མོས་ཚལ། །རྫིང་དང་ཁྲོན་པ་བཀད་སས་བསྐོར། །</s>
  </p>
  <p id="9539">
    <s id="9539:1" flag="alternateSource">དེ་བཞིན་རྟག་ཏུ་བསོད་ནམས་ཁང་། །ས་ནི་མཛེས་པར་བྱེད་པར་འགྱུར། །</s>
  </p>
  <p id="9540">
    <s id="9540:1" flag="alternateSource">དེ་ནས་ཐུབ་མཆོག་དམ་པ་དང་། །ཐེག་པ་བླ་ན་མེད་ལ་བརྟེན། །</s>
  </p>
  <p id="9541">
    <s id="9541:1" flag="alternateSource">ཤཱཀྱའི་རབ་བྱུང་དེ་ཉིད་ནི། །</s>
    <s id="9541:2">རྟག་ཏུ་དེ་ནི་རབ་གནས་བྱེད། །</s>
  </p>
  <p id="9542">
    <s id="9542:1" flag="alternateSource">མི་ཁོམ་རྣམས་ནི་སྤོང་བྱེད་ཅིང་། །དལ་བ་ཉིད་ཀྱང་ལེགས་པར་ཐོབ། །</s>
  </p>
  <p id="9543">
    <s id="9543:1" flag="alternateSource">ཡི་གེ་ཀ་ཞེས་རྣམ་པར་བསྒྲགས། །འཇིག་མེད་དྲན་དང་ལྡན་པ་ཉིད། །</s>
    <s id="9543:2">ལོ་ནི་ཉི་ཤུ་གཅིག་བར་དུ། །ས་སྐྱོང་རྒྱལ་སྲིད་བྱས་པར་འགྱུར། །</s>
  </p>
  <p id="9544">
    <s id="9544:1" flag="alternateSource">དེ་ནས་གསུད་ནད་ཀྱིས་<ref folio="F.340.b"/>བཏབ་སྟེ། །</s>
  </p>
  <p id="9545">
    <s id="9545:1" flag="alternateSource">དུས་བྱས་ནས་ནི་ལྷ་གནས་འགྲོ། །</s>
  </p>
  <p id="9546">
    <s id="9546:1" flag="alternateSource">བློ་ལྡན་དེ་ནི་མཐར་གྱིས་སུ། །མྱུར་དུ་བྱང་ཆུབ་གཞོལ་བར་འགྱུར། །</s>
  </p>
  <p id="9547">
    <s id="9547:1" flag="alternateSource">དེ་ཡི་ལྷག་མའི་རྒྱུད་ལས་ཀྱང་། །གཞན་ལ་རབ་གནས་འཚོ་བྱེད་པ། །</s>
    <s id="9547:2">དེ་ཡི་འོག་ཏུ་ས་སྐྱོང་བ། །ས་སྲུང་འཚོ་བས་གནས་པ་ཡིན། །</s>
  </p>
  <p id="9548">
    <s id="9548:1" flag="alternateSource">བྲམ་ཟེ་བཀྲེན་པའི་སྐྱེ་བོ་ནི། །ཐེ་ཚོམ་མེད་པར་འབྱུང་བར་འགྱུར། །</s>
  </p>
  <p id="9549">
    <s id="9549:1" flag="alternateSource">དེ་ཡི་དུས་སུ་ཆོས་མིན་ལྡན། །</s>
  </p>
  <p id="9550">
    <s id="9550:1" flag="alternateSource">སྟོན་པའི་བསྟན་པ་ངེས་པར་ཉམས། །</s>
  </p>
  <p id="9551">
    <s id="9551:1" flag="alternateSource">སྔགས་ཀྱི་བསྟན་པས་སེམས་ཅན་རྣམས། །དགེ་བའི་དོན་དུ་ངེས་པར་སྦྱོར། །</s>
  </p>
  <p id="9552">
    <s id="9552:1" flag="alternateSource">གང་ཞིག་གཞོན་ནུས་བསྟན་པ་ཡི། །སྔགས་ནི་ལོངས་སྤྱོད་འཕེལ་བྱེད་པ། །རྒྱལ་པོའི་དབང་ཕྱུག་དོན་དུ་ནི། །</s>
    <s id="9552:2">དེ་ཚེ་དེའི་ཡུལ་ཕྱོགས་སུ་ཡང་། །གྲུབ་པ་མཆོག་ནི་བསྒྲུབ་བྱ་མིན། །</s>
  </p>
  <p id="9553">
    <s id="9553:1" flag="alternateSource">ཆོས་ཀྱི་འཁོར་ལོ་ཉམས་དགའ་དང་། །དེ་བཞིན་འོད་མའི་ཚལ་ཆེན་དང་། །གང་དུ་བཅོམ་ལྡན་དེ་</s>
  </p>
  <p id="9554">
    <s id="9554:1" flag="alternateSource">ཞི་བར། །ཕུང་པོ་མེད་པར་རབ་ཞུགས་པ། །སྔགས་གཉིས་འདི་དག་བསྒྲུབ་བྱ་བ། །ལྷ་མོ་སྒྲོལ་མ་ཁྲོ་གཉེར་ཅན། །</s>
    <s id="9554:2">རྟག་ཏུ་རྒྱ་མཚོའི་འགྲམ་དང་ནི། །སྙིང་པོ་མེད་པའི་འབབ་ཆུ་མཆོག །གང་གཱའི་འགྲམ་ནི་ཐམས་ཅད་དུ། །པདྨ་འབྱུང་བ་བསྒྲུབ་པར་བྱ། །</s>
  </p>
  <p id="9555">
    <s id="9555:1" flag="alternateSource">ས་བཅུ་ཐོབ་པའི་བདག་པོ་ནི། །གང་ཡང་བྱང་ཆུབ་སེམས་དེ་ཡང་། །སེམས་ཅན་རྣམས་ནི་འདུལ་བྱེད་པ། །ཟླ་བ་ཞེས་ནི་རྣམ་པར་བསྒྲགས། །རིག་པའི་རྒྱལ་མོ་རྫུ་འཕྲུལ་ཆེ། །</s>
  </p>
  <p id="9556">
    <s id="9556:1" flag="alternateSource">དེ་ནི་སྒྲོལ་མ་ཞེས་ཀྱང་བསྟན། །</s>
  </p>
  <p id="9557">
    <s id="9557:1" flag="alternateSource">བུད་མེད་གཟུགས་འཆང་ལྷ་མོ་ནི། །འགྲོ་བ་ཀུན་ཏུ་རྣམ་པར་རྒྱུ། །སྙིང་རྗེས་བརླན་པའི་སེམས་ཀྱིས་ནི། །སེམས་ཅན་རྣམས་ལ་ཕན་དོན་དུ། །</s>
    <s id="9557:2">མི་མཇེད་འཇིག་རྟེན་ཁམས་གནས་ནས། །</s>
  </p>
  <p id="9558">
    <s id="9558:1" flag="alternateSource">བུད་མེད་མིང་གིས་འཇུག་པར་བྱེད། །</s>
  </p>
  <p id="9559">
    <s id="9559:1" flag="alternateSource">ས་བཅུ་ལ་ནི་རབ་གནས་ཐོབ། །</s>
  </p>
  <p id="9560">
    <s id="9560:1" flag="alternateSource">བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="9561">
    <s id="9561:1" flag="alternateSource">སེམས་ཅན་རྣམས་ནི་འདུལ་བྱེད་པ། །ལྷ་མོ་སྒྲོལ་མ་ཞེས་སུ་བསྟན། །</s>
  </p>
  <p id="9562">
    <s id="9562:1" flag="alternateSource">འདི་ནི་འབད་མེད་གྲུབ་པ་སྟེ། །</s>
  </p>
  <p id="9563">
    <s id="9563:1" flag="alternateSource">སྲུང་དང་སྐྱོབ་དང་སྦེད་པར་བྱེད། །</s>
  </p>
  <p id="9564">
    <s id="9564:1" flag="alternateSource">ལོངས་སྤྱོད་དབང་ཕྱུག་འཕེལ་བྱེད་པས། །འདི་ནི་ལྷ་མོ་བསྒྲུབ་པར་བྱ། །</s>
  </p>
  <p id="9565">
    <s id="9565:1" flag="alternateSource">བྱང་ཆུབ་ཚོགས་ཀྱི་ཆེད་དུ་ནི། །སྐྱེད་པ་ཉིད་ནས་བརྩམ་པར་བྱ། །</s>
  </p>
  <p id="9566">
    <s id="9566:1" flag="alternateSource">སྙིང་རྗེས་བརླན་པས་ལུས་ཅན་ལ། །དེ་ཚེ་ལྷ་མོ་རྗེས་འབྲང་བ། །སྔགས་ཀྱི་གཟུགས་ཀྱིས་སེམས་ཅན་ལ། །བྱང་<ref folio="F.341.a"/>ཆུབ་ཚོགས་ནི་བྱ་ཕྱིར་རོ། །</s>
  </p>
  <p id="9567">
    <s id="9567:1" flag="alternateSource">རེ་བ་ཐམས་ཅད་དགའ་རྒྱས་ཕྱིར། །ཤར་གྱི་ཕྱོགས་སུ་གནས་པ་ཡིན། །</s>
  </p>
  <p id="9568">
    <s id="9568:1" flag="alternateSource">བདག་ཉིད་རྣམ་པ་སྟོང་དང་ནི། །རྣམ་པ་མང་པོར་བྱས་ནས་</s>
  </p>
  <p id="9569">
    <s id="9569:1" flag="alternateSource">ཀྱང་། །</s>
    <s id="9569:2">རྒྱ་མཚོ་བཞི་ཡི་མཐར་ཐུག་པར། །ས་རྣམས་ཀུན་ཏུ་རྣམ་པར་རྒྱུ། །</s>
    <s id="9569:3">དེ་ནས་ཤར་གྱི་ཕྱོགས་སུ་འམ། །ཡང་ན་བཱ་རཱ་ཎ་སཱིར་འགྲུབ། །</s>
  </p>
  <p id="9570">
    <s id="9570:1" flag="alternateSource">ལྷ་མོ་དེ་ཡི་ཞིང་དུ་ནི། །ཤར་གྱི་ཕྱོགས་སུ་རབ་ཏུ་བསྟན། །</s>
  </p>
  <p id="9571">
    <s id="9571:1" flag="alternateSource">འོད་ཆེན་པོ་ནི་ཛམ་བྷ་ལ། །གནོད་སྦྱིན་རྒྱལ་པོ་ཡང་དག་འགྲུབ། །</s>
  </p>
  <p id="9572">
    <s id="9572:1" flag="alternateSource">དེ་ཚེ་ལོངས་སྤྱོད་མ་ལུས་འདོད། །</s>
  </p>
  <p id="9573">
    <s id="9573:1" flag="alternateSource">དེ་ཚེ་དུས་ཀྱི་ཐ་མ་ལ། །ལྷ་མོ་སྒྲོལ་མ་གནོད་སྦྱིན་རྒྱལ། །</s>
  </p>
  <p id="9574">
    <s id="9574:1" flag="alternateSource">དེ་ནོར་རྒྱས་པ་འདོད་པས་སྒྲུབ། །</s>
  </p>
  <p id="9575">
    <s id="9575:1" flag="alternateSource">དེ་ཚེ་ཁྲོ་བོའི་སྔགས་དག་ནི། །ལྷོ་ཕྱོགས་དག་ཏུ་བསྒྲུབ་པར་བྱ། །</s>
  </p>
  <p id="9576">
    <s id="9576:1" flag="alternateSource">ཀླ་ཀློ་རྐུན་མའི་གླིང་དང་ནི། །དེ་བཞིན་རྒྱ་མཚོའི་ནང་དུ་ནི། །</s>
    <s id="9576:2">སྟོབས་ཆེན་སྒྲོལ་མ་གནོད་སྦྱིན་རྒྱལ། །</s>
  </p>
  <p id="9577">
    <s id="9577:1" flag="alternateSource">དེ་བཞིན་དུ་ཡང་འགྲུབ་པར་འགྱུར། །</s>
  </p>
  <p id="9578">
    <s id="9578:1" flag="alternateSource">ཧ་རི་ཀེལ་ཀ་ད་རཾ་ཙ། །ཀཱ་མ་རཱུ་པ་གཱ་དཱ་ཧཱ་ཡ་ཧི། ཕོ་ཉ་མོ་ཚོགས་རྣམ་མང་དང་། །གནོད་སྦྱིན་རྫུ་འཕྲུལ་ཆེན་མོ་འགྲུབ། །</s>
  </p>
  <p id="9579">
    <s id="9579:1" flag="alternateSource">འཇམ་པའི་དབྱངས་ཀྱིས་གང་གསུང་སྔགས། །</s>
  </p>
  <p id="9580">
    <s id="9580:1" flag="alternateSource">ལོངས་སྤྱོད་ཀྱི་ནི་རྒྱུར་འགྱུར་བ། །དེ་བཞིན་ཡུལ་དེར་གྲུབ་པ་སྟེ། །</s>
  </p>
  <p id="9581">
    <s id="9581:1" flag="alternateSource">གཞན་ཡུལ་དེ་བཞིན་མ་ཡིན་ནོ། །</s>
  </p>
  <p id="9582">
    <s id="9582:1" flag="alternateSource">ཤར་ཕྱོགས་དང་ནི་ཕྱོགས་མཚམས་སུ། །རྣམ་པ་སྣ་ཚོགས་སྔགས་ཀྱི་རྒྱུར། །དེ་ཡི་དུས་སུ་བསྟན་པ་ནི། །ལུས་ཅན་རྣམས་ཀྱིས་བསྒྲུབ་པར་བྱ། །</s>
  </p>
  <p id="9583">
    <s id="9583:1" flag="alternateSource">དབུས་ཀྱི་ཡུལ་དུ་དེ་བཞིན་སྔགས། །</s>
  </p>
  <p id="9584">
    <s id="9584:1" flag="alternateSource">དེ་བཞིན་ས་སྲུང་མང་པོ་ནི། །རྒྱ་ཆེ་ཐམས་ཅད་ཉམ་ཆུང་བའི། །བློ་ཆུང་རྣམས་ཀྱིས་རྟོགས་པར་བྱེད། །</s>
  </p>
  <p id="9585">
    <s id="9585:1" flag="alternateSource">རྒྱལ་པོའི་གཙོ་བོ་མདོར་བསྡུས་ནས། །</s>
  </p>
  <p id="9586">
    <s id="9586:1" flag="alternateSource">མིང་ནི་འདི་དག་ངེས་པར་བརྗོད། །</s>
  </p>
  <p id="9587">
    <s id="9587:1" flag="alternateSource">དང་པོའི་ཡི་གེ་ཤ་དང་ན། །</s>
  </p>
  <p id="9588">
    <s id="9588:1" flag="alternateSource">དང་པོའི་ཡི་གེ་པར་ཡང་བསྟན། །</s>
  </p>
  <p id="9589">
    <s id="9589:1" flag="alternateSource">དང་པོའི་ཡི་གེ་བ་དང་ཨེ། །དང་པོའི་ཡི་གེ་ཨར་ཡང་བསྟན། །</s>
  </p>
  <p id="9590">
    <s id="9590:1" flag="alternateSource">དང་པོའི་ཡི་གེ་ཧར་བསྟན་ཏེ། །</s>
  </p>
  <p id="9591">
    <s id="9591:1" flag="alternateSource">དང་པོའི་ཡི་གེ་པར་ཡང་བསྒྲགས། །དང་པོའི་ཡི་གེ་ཛ་དང་བ། །དང་ཡིག་དྷ་ནི་ཟླ་བའི་རིགས། །</s>
  </p>
  <p id="9592">
    <s id="9592:1" flag="alternateSource">ཡི་གེ་ཧ་ཉིད་རྣམ་བསྒྲགས་དང་། །དེ་བཞིན་ཡང་ནི་དང་པོའི་ཨ། །དང་པོའི་ཡི་གེ་ས་ལ་ཡང་། །བུད་མེད་རིགས་མིན་འཇིག་རྟེན་སྡང་། །དང་པོའི་ཡི་གེ་ཨ་དང་མ། །འཇིག་རྟེན་རྣམས་ལ་མཐུ་དང་ལྡན། །</s>
  </p>
  <p id="9593">
    <s id="9593:1" flag="alternateSource">རིམ་གྱིས་རིམ་གྱིས་<ref folio="F.341.b"/>རིགས་དག་ནི། །བྲམ་ཟེ་རྗེའུ་རིགས་དག་ཏུ་འཇུག །</s>
  </p>
  <p id="9594">
    <s id="9594:1" flag="alternateSource">ཕལ་ཆེར་ཆོས་མིན་ལས་བྱེད་ཅིང་། །རྣམ་སྡང་བུད་མེད་ལ་བརྐམ་ཆགས། །</s>
    <s id="9594:2">ས་སྲུང་སྐྱོན་ནི་རབ་མང་བར། །དེ་ཚེ་དུས་ཀྱི་ཐ་མ་ལ། །</s>
    <s id="9594:3">ཡུལ་གྱི་དབུས་སུ་མི་ཡི་བདག །འབྱུང་བར་འགྱུར་བར་ཐེ་ཚོམ་མེད། །</s>
  </p>
  <p id="9595">
    <s id="9595:1" flag="alternateSource">དུས་ཀྱི་ཐ་མར་འདི་དག་ཚེ། །ལོ་ནི་བརྒྱ་དང་ཉི་ཤུ་ཉིད། །དེ་ཡི་ཚེ་ན་མི་རྣམས་ཀྱི། །ཚེ་ནི་རིང་བར་རབ་ཏུ་བསྟན། །</s>
  </p>
  <p id="9596">
    <s id="9596:1" flag="alternateSource">དེ་དག་བར་མ་བཟང་པོ་ལས། །ཁྱད་པར་རིང་དང་ཐུང་བ་ཡིན། །</s>
  </p>
  <p id="9597">
    <s id="9597:1" flag="alternateSource">རྒྱལ་པོ་རྣམས་ནི་ཚེ་ཐུང་བར། །དེ་ཚེ་དུས་སུ་བསྟན་པ་ནི། །</s>
    <s id="9597:2">གང་གཱའི་འགྲམ་གྱི་ངོགས་དང་ནི། །གངས་ཅན་གྱི་ནི་རི་ཞོལ་དང་། །དེ་ཚེ་ཀཱ་མ་རཱུ་ཡུལ་དུ། །དེ་འདྲའི་རྒྱལ་པོ་འབྱུང་བར་འགྱུར། །</s>
  </p>
  <p id="9598">
    <s id="9598:1" flag="alternateSource">དང་པོ་བར་མ་ཐ་མ་ཡི། །</s>
    <s id="9598:2">རིགས་ཀྱི་ལྷག་མ་བརྗོད་བྱ་སྟེ། །</s>
  </p>
  <p id="9599">
    <s id="9599:1" flag="alternateSource">དང་པོའི་གཙོ་བོ་ཆེན་པོ་ནི། །རྣ་ཅན་རྒྱལ་པོར་རབ་ཏུ་བསྒྲགས། །</s>
    <s id="9599:2">ཐ་མ་ཨང་གའི་བདག་པོ་དང་། །དེར་ནི་འབྱོར་བཟད་འབྱོར་པ་དང་། །ལེགས་བྱིན་སྲིད་པ་བྱིན་པ་ནི། །ཀཱ་མ་རཱུ་པའི་ཡུལ་དུ་བྱུང་། །</s>
  </p>
  <p id="9600">
    <s id="9600:1" flag="alternateSource">ཐ་མར་ལེགས་འབྱོར་གཞོན་ནུ་དང་། །ཡི་གེ་བ་དང་ཐ་གཉིས་ནི། །ཡངས་པ་ཅན་དུ་ཡང་དག་བྱུང་། །</s>
  </p>
  <p id="9601">
    <s id="9601:1" flag="alternateSource">གང་དུ་ཐུབ་པ་དེ་སྐྱེས་པ། །སེར་སྐྱ་ཞེས་བྱའི་གྲོང་མཆོག་ཏུ། །</s>
    <s id="9601:2">ཐ་མར་ཟས་གཙང་ཤཱག་རིགས་ཀྱི། །ཉི་མ་བུ་རམ་རིགས་སྐྱེས་པ། །</s>
    <s id="9601:3">ཐ་མར་ཟས་གཙང་རྣམ་བསྒྲགས་པ། །ཤཱཀྱ་ཤཱཀྱའི་རྣམ་འཕེལ་བྱེད། །</s>
    <s id="9601:4">སེམས་ཅན་བརྩོན་འགྲུས་ཆུང་བར་ནི། །འཇིག་རྟེན་སྐྱེས་མཆོག་བསྟན་པ་ཡིན། །</s>
  </p>
  <p id="9602">
    <s id="9602:1" flag="alternateSource">གང་ཞིག་རྒྱལ་བས་གསུང་སྔགས་དང་། །དེ་བཞིན་བྲན་པོའི་ཚོགས་ཀུན་དང་། །</s>
    <s id="9602:2">ཕོ་ཉའི་ཚོགས་ཀུན་དུ་མ་དང་། །རྡོ་རྗེ་པདྨའི་རིགས་དག་ཀྱང་། །རྒྱུད་རྣམས་ཀུན་གྱི་དོན་རིག་པས། །བསྒྲུབས་ན་</s>
  </p>
  <p id="9603">
    <s id="9603:1" flag="alternateSource">འགྲུབ་པར་འགྱུར་བ་ཡིན། །</s>
  </p>
  <p id="9604">
    <s id="9604:1" flag="alternateSource">འཇིག་རྟེན་ཀུན་གྱི་སྔགས་དག་ནི། །ཡུལ་གྱི་དབུས་དེར་གྲུབ་པར་འགྱུར། །</s>
  </p>
  <p id="9605">
    <s id="9605:1" flag="alternateSource">དབུས་ཡུལ་གནས་པར་ཁྱད་པར་དུ། །རྒྱལ་བས་གསུངས་པ་བསྒྲུབ་པར་བྱ། །</s>
  </p>
  <p id="9606">
    <s id="9606:1" flag="alternateSource">རྣམ་པ་སྣ་ཚོགས་རྟགས་དང་ནི། །རྣམ་པ་སྣ་ཚོགས་རྒྱུད་དག་དང་། །</s>
    <s id="9606:2">རྣམ་པ་སྣ་ཚོགས་སྦྱོར་བར་ལྡན། །</s>
  </p>
  <p id="9607">
    <s id="9607:1" flag="alternateSource">ལུས་ཅན་རྣམ་པ་སྣ་ཚོགས་འགྲུབ། །</s>
  </p>
  <p id="9608">
    <s id="9608:1" flag="alternateSource">དབུས་ཀྱི་ཡུལ་དུ་དེ་བཞིན་སྔགས། །</s>
  </p>
  <p id="9609">
    <s id="9609:1" flag="alternateSource">ལོངས་སྤྱོད་འཕེལ་བ་བསྒྲུབ་པར་བྱ། །</s>
  </p>
  <p id="9610">
    <s id="9610:1" flag="alternateSource">དེ་བཞིན་ལུས་ཅན་བསྲུང་དོན་དང་། །སྐྱོབ་དང་དབང་དང་དགུག་པ་འགྲུབ། །</s>
  </p>
  <p id="9611">
    <s id="9611:1" flag="alternateSource">དབུས་ཀྱི་ཡུལ་དུ་མི་ཡི་བདག །འདས་དང་མ་འོངས་རབ་ཏུ་<ref folio="F.342.a"/>གསུངས། །</s>
  </p>
  <p id="9612">
    <s id="9612:1" flag="alternateSource">རྣམ་པ་སྣ་ཚོགས་རྟགས་དང་ནི། །རྣམ་པ་སྣ་ཚོགས་ཚེ་དང་རིགས། །</s>
  </p>
  <p id="9613">
    <s id="9613:1" flag="alternateSource">རྒྱལ་པོ་ཐམས་ཅད་གསུངས་པ་ནི། །མཆོག་དང་ཐ་མ་བར་མ་ཡིན། །</s>
  </p>
  <p id="9614">
    <s id="9614:1" flag="alternateSource">དེ་བཞིན་རྣམ་གསུམ་གྲུབ་པ་སྟེ། །</s>
  </p>
  <p id="9615">
    <s id="9615:1" flag="alternateSource">དུས་ཀྱང་གསུམ་དུ་སྦྱར་བར་བྱ། །</s>
  </p>
  <p id="9616">
    <s id="9616:1" flag="alternateSource">དེ་བཞིན་སྔགས་ཀྱང་རྣམ་གསུམ་དུ། །དེ་བཞིན་ཐུབ་པ་མཆོག་གིས་གསུངས། །</s>
  </p>
  <p id="9617">
    <s id="9617:1" flag="alternateSource">རྒྱལ་པོ་མཐའ་ཡས་གསུངས་པ་ནི། །དབུས་ཀྱི་ཡུལ་དང་ནུབ་ཕྱོགས་དང་། །བྱང་ཕྱོགས་དང་ནི་ཤར་ཕྱོགས་དང་། །</s>
    <s id="9617:2">དེ་བཞིན་ཕྱོགས་མཚམས་ཐམས་ཅད་དང་། །རྣམ་པ་བཞི་རུ་མཚོན་པ་ཡི། །གླིང་དག་དེ་བཞིན་ཀུན་ཏུ་ཡང་། །</s>
    <s id="9617:3">ས་བདག་མཐའ་ཡས་རབ་གསུངས་པ། །མཐའ་ཡས་སྔགས་ནི་སྒྲུབ་པ་དང་། །མཐའ་ཡས་ཡུལ་ལ་གནས་པ་དག །</s>
  </p>
  <p id="9618">
    <s id="9618:1" flag="alternateSource">མཐའ་ཡས་སྔགས་ནི་ཡོངས་སུ་འགྲུབ། །</s>
  </p>
  <p id="9619">
    <s id="9619:1" flag="alternateSource">ཐུབ་པའི་བསྟན་པ་ནུབ་པ་ན། །</s>
  </p>
  <p id="9620">
    <s id="9620:1" flag="alternateSource">ཚར་གཅད་རྗེས་སུ་གཟུང་བར་བྱེད། །</s>
  </p>
  <p id="9621">
    <s id="9621:1" flag="alternateSource">དུས་སུ་རྒྱལ་པོ་དག་ལ་སྔགས། །</s>
  </p>
  <p id="9622">
    <s id="9622:1" flag="alternateSource">འཇམ་དཔལ་གྱིས་ནི་གསུངས་པ་ཡིན། །</s>
  </p>
  <p id="9623">
    <s id="9623:1" flag="alternateSource">རྫུ་འཕྲུལ་རྩེ་དང་རྣམ་འཕྲུལ་དང་། །འདིར་ནི་དུས་ཀྱི་སྤྱོད་པའང་བསྟན། །</s>
  </p>
  <p id="9624">
    <s id="9624:1" flag="alternateSource">སྔགས་ཀྱི་བདག་ཉིད་སེམས་ཅན་གྱི། །འགྲོ་བ་སྐྱེ་གནས་རྒྱལ་པོའི་མིང་། །</s>
    <s id="9624:2">སྔགས་ནི་སྒྲུབ་པར་འདོད་རྣམས་ལ། །ཡུལ་དང་དུས་ནི་ཡང་དག་བསྟན། །</s>
  </p>
  <p id="9625">
    <s id="9625:1" flag="alternateSource">བསྟན་པ་ནུབ་པའི་འོག་ཏུ་ནི། །ཞར་ལ་རྒྱལ་པོ་རྣམས་ཀྱིས་བསྟན། །</s>
  </p>
  <p id="9626">
    <s id="9626:1" flag="alternateSource">ཡོན་ཏན་བདག་ཉིད་ཆེ་སྔགས་རྣམས། །ཐ་མར་འབྲས་བུ་རྟོགས་པར་བྱས། །</s>
  </p>
  <p id="9627">
    <s id="9627:1" flag="alternateSource">རྒྱལ་པོ་གཞན་ནི་ཐེག་པ་དང་། །སྔོན་ནི་འགལ་བ་མེད་པར་བསྟན། །</s>
  </p>
  <p id="9628">
    <s id="9628:1" flag="alternateSource">དུས་ཀྱི་ཐ་མ་དེ་དུས་སུ། །རབ་ཏུ་གནས་པར་ཐེ་ཚོམ་མེད། །</s>
  </p>
  <p id="9629">
    <s id="9629:1" flag="alternateSource">དེ་དག་ཕྱོགས་ལ་གནས་པར་ནི། །རྒྱལ་པོ་ཐམས་ཅད་གསུངས་པ་ཡིན། །</s>
  </p>
  <p id="9630">
    <s id="9630:1" flag="alternateSource">དེ་བཞིན་ཤཱཀྱའི་གསུང་རབ་ལ། །ངེས་པར་རབ་བྱུང་གནས་ནས་ནི། །འཇིག་རྟེན་མིག་གཅིག་གྱུར་པ་ཡི། །ཐུབ་པ་མཆོག་ནི་མེད་པ་ན། །</s>
  </p>
  <p id="9631">
    <s id="9631:1" flag="alternateSource">རྟག་ཏུ་སྔགས་སྨྲ་ལ་དད་པས། །བསྟན་པའི་དོན་ནི་བྱེད་པར་འགྱུར། །</s>
  </p>
  <p id="9632">
    <s id="9632:1" flag="alternateSource">དེ་དག་གཞོན་ནུ་བཤད་པར་བྱ། །</s>
  </p>
  <p id="9633">
    <s id="9633:1" flag="alternateSource">རྩེ་གཅིག་ཡིད་ཀྱིས་མཉན་པར་གྱིས། །</s>
    <s id="9633:2">སྟོན་པའི་གསུང་རབ་ས་སྟེང་དུ། །དུས་མཐར་འཇིག་རྟེན་ཉམས་པ་ན། །</s>
  </p>
  <p id="9634">
    <s id="9634:1" flag="alternateSource">སྡོམ་བརྩོན་རྒྱལ་པོའི་ཚུལ་གྱིས་ནི། །འབྱུང་བར་འགྱུར་བར་ཐེ་ཚོམ་མེད། །</s>
  </p>
  <p id="9635">
    <s id="9635:1" flag="alternateSource">དཔེར་ན་མ་ཁོལ་ཞེས་བྱ་དང་། །མེ་ཏོག་ཅེས་བྱར་རྣམ་པར་གྲགས། །</s>
  </p>
  <p id="9636">
    <s id="9636:1" flag="alternateSource">ཡི་གེ་མ་ཞེས་གཞོན་ནུ་ཞེས། །དང་པོར་ཐ་མར་ཆོས་ལ་དགའ། །</s>
  </p>
  <p id="9637">
    <s id="9637:1" flag="alternateSource">ཀླུས་བོས་ཞེས་བྱ་རྣམ་པར་<ref folio="F.342.b"/>གྲགས། །</s>
  </p>
  <p id="9638">
    <s id="9638:1" flag="alternateSource">རིན་ཆེན་འབྱུང་ཞེས་བྱ་མིང་དང་། །ཡི་གེ་ག་ཞེས་གཞོན་ནུ་ཞེས། །ཡི་གེ་བ་ཞེས་ཆོས་སེམས་བྱེད། །</s>
  </p>
  <p id="9639">
    <s id="9639:1" flag="alternateSource">ཡི་གེ་ཨ་མིང་བདག་ཉིད་ཆེ། །</s>
  </p>
  <p id="9640">
    <s id="9640:1" flag="alternateSource">སྟོན་པའི་བསྟན་པ་གཅེས་འཛིན་བྱེད། །</s>
  </p>
  <p id="9641">
    <s id="9641:1" flag="alternateSource">བློ་ལྡན་ཡོན་ཏན་ཀུན་གྱིས་བཀུར། །</s>
  </p>
  <p id="9642">
    <s id="9642:1" flag="alternateSource">དང་པོའི་ཡི་གེ་ལ་ཞེས་བསྟན། །</s>
  </p>
  <p id="9643">
    <s id="9643:1" flag="alternateSource">རྒྱལ་པོ་སངས་རྒྱས་པ་ཡི་ཕྱོགས། །</s>
  </p>
  <p id="9644">
    <s id="9644:1" flag="alternateSource">སྟོན་པའི་བསྟན་པ་གསལ་བར་བྱེད། །</s>
  </p>
  <p id="9645">
    <s id="9645:1" flag="alternateSource">སྡོམ་བརྩོན་ཡི་གེ་ཨ་ཞེས་བསྒྲགས། །བྲམ་ཟེ་ལས་ནི་རབ་ཏུ་བྱུང་། །</s>
  </p>
  <p id="9646">
    <s id="9646:1" flag="alternateSource">གྲོང་ཁྱེར་གནས་བཅས་གནས་པ་སྟེ། །</s>
  </p>
  <p id="9647">
    <s id="9647:1" flag="alternateSource">དེ་བཞིན་ཚེ་ནི་བརྒྱད་ཅུར་འཚོ། །</s>
  </p>
  <p id="9648">
    <s id="9648:1" flag="alternateSource">དང་ཡིག་ཡི་གེ་ཨ་དགེ་སློང་། །ལྷོ་ཡི་ཕྱོགས་སུ་འབྱུང་བར་འགྱུར། །</s>
  </p>
  <p id="9649">
    <s id="9649:1" flag="alternateSource">བློ་ལྡན་ཚེ་ནི་དྲུག་ཅུར་འཚོ། །</s>
  </p>
  <p id="9650">
    <s id="9650:1" flag="alternateSource">ཀ་ཤི་ཞེས་བྱའི་གྲོང་དུ་གནས། །</s>
  </p>
  <p id="9651">
    <s id="9651:1" flag="alternateSource">ཡི་གེ་དྷ་ཞེས་སྡོམ་བརྩོན་ཉིད། །ལྷོ་ཡི་ཕྱོགས་སུ་རྣམ་པར་བསྒྲགས། །</s>
    <s id="9651:2">ཕ་རོལ་རྒོལ་བ་བཟློག་ནས་ཀྱང་། །དེ་བཞིན་སྡོམ་བརྩོན་སྔགས་ཀྱང་གྲུབ། །</s>
  </p>
  <p id="9652">
    <s id="9652:1" flag="alternateSource">གཞན་ཡང་རབ་བྱུང་དམ་པ་ནི། །སིང་ག་ལ་ཡི་གྲོང་ན་གནས། །</s>
  </p>
  <p id="9653">
    <s id="9653:1" flag="alternateSource">འཕགས་པ་མིན་ལ་འཕགས་པའི་མིང་། །སིང་ག་ལ་ཡི་གླིང་ན་གནས། །</s>
  </p>
  <p id="9654">
    <s id="9654:1" flag="alternateSource">ཕ་རོལ་རྒོལ་བ་བཟློག་ནས་ནི། །མུ་སྟེགས་རྣམས་ཀྱི་སྔགས་སུན་ཕྱུང་། །</s>
  </p>
  <p id="9655">
    <s id="9655:1" flag="alternateSource">དེ་དུས་འཇིགས་སུ་རུང་བ་ཡི། །དུས་ཀྱི་མཐའ་ལས་འབྱུང་བར་འགྱུར། །</s>
  </p>
  <p id="9656">
    <s id="9656:1" flag="alternateSource">ཡི་གེ་ད་དང་ལ་དང་པོར། །སྡོམ་བརྩོན་གང་ཞིག་རབ་གསུངས་དང་། །ཡི་གེ་ར་དང་བ་དང་པོར། །དགེ་སློང་གང་ཞིག་རབ་བྱུང་གསུངས། །</s>
  </p>
  <p id="9657">
    <s id="9657:1" flag="alternateSource">སྟོན་པའི་བསྟན་པ་གསལ་བྱེད་པ། །འབྱུང་བར་འགྱུར་བར་ཐེ་ཚོམ་མེད། །</s>
  </p>
  <p id="9658">
    <s id="9658:1" flag="alternateSource">རྒྱལ་པོ་ནག་པོ་ཞེས་བྱ་བར། །ཡི་གེ་ས་ཞེས་སྡོམ་བརྩོན་འབྱུང་། །</s>
  </p>
  <p id="9659">
    <s id="9659:1" flag="alternateSource">མཆོད་རྟེན་ཀུན་དགའ་ར་བ་གནས། །</s>
  </p>
  <p id="9660">
    <s id="9660:1" flag="alternateSource">རྫིང་དང་ཁྲོན་པའང་ཐམས་ཅད་དུ། །</s>
    <s id="9660:2">སྟོན་པའི་གཟུགས་བརྙན་དེ་བཞིན་རྟགས། །གཟིངས་དང་ཟམ་པ་ཉིད་རྣམས་ནི། །བྱེད་པར་འགྱུར་བར་ཐེ་ཚོམ་མེད། །</s>
  </p>
  <p id="9661">
    <s id="9661:1" flag="alternateSource">མཚོན་གྱིས་ལུས་ཞིག་མཐོ་རིས་འགྲོ། །</s>
  </p>
  <p id="9662">
    <s id="9662:1" flag="alternateSource">དེ་ནས་ཡི་གེ་ས་དང་ཀ། །དང་པོ་དག་ཏུ་བརྗོད་པ་དང་། །དེ་བཞིན་ཡི་གེ་ར་དང་གྷ། །དང་པོ་དག་ཏུ་རབ་བརྗོད་དང་། །དང་པོར་ཡི་གེ་བ་དང་ནི། །ལེགས་བྱིན་ལེགས་དེ་</s>
  </p>
  <p id="9663">
    <s id="9663:1" flag="alternateSource">སྡེ་ཞེས་བསྟན། །</s>
  </p>
  <p id="9664">
    <s id="9664:1" flag="alternateSource">སྦྱིན་བྱེད་སྦྱིན་པར་བྱེད་པ་ཉིད། །གཞན་གྱི་གྲུབ་མཐའ་སུན་བྱེད་པ། །</s>
    <s id="9664:2">ཚོང་པ་སྔོན་དང་སྨན་པ་སྔོན། །གཉི་ག་སྦྱིན་བྱེད་སྣ་ཚོགས་བྱེད། །</s>
  </p>
  <p id="9665">
    <s id="9665:1" flag="alternateSource">ཡི་གེ་བ་ཞེས་སྡོམ་བརྩོན་བསྒྲགས། །དེ་ལས་གཞན་པ་དང་ཡི་གེར། །</s>
    <s id="9665:2">དང་པོར་ཡི་གེ་བ་<ref folio="F.343.a"/>གྲགས་དང་། །སྟོན་པའི་གཟུགས་བརྙན་དོན་ཡང་བྱེད། །</s>
  </p>
  <p id="9666">
    <s id="9666:1" flag="alternateSource">བློ་ལྡན་དང་པོར་ཡི་གེ་མ། །དེ་བཞིན་སྡོམ་བརྩོན་དད་པ་འབྱུང་། །</s>
  </p>
  <p id="9667">
    <s id="9667:1" flag="alternateSource">རྣམ་པ་དུ་མ་སྡོམ་བརྩོན་གསུངས། །</s>
  </p>
  <p id="9668">
    <s id="9668:1" flag="alternateSource">དེ་ཚེ་མཐའ་ཡས་འབྱུང་བར་འགྱུར། །</s>
  </p>
  <p id="9669">
    <s id="9669:1" flag="alternateSource">སྡོམ་བརྩོན་ཐམས་ཅད་བསྒྲགས་པ་ཡང་། །སྟོན་པའི་བསྟན་པ་གསལ་བྱེད་པའོ། །</s>
  </p>
  <p id="9670">
    <s id="9670:1" flag="alternateSource">བསྟན་པ་དེ་ཚེ་ས་སྟེང་དུ། །རྣམ་པར་ཉམས་ཤིང་སྣང་མེད་ལ། །སྟོན་པའི་གཟུགས་བརྙན་ཡིད་དུ་འོང་། །</s>
  </p>
  <p id="9671">
    <s id="9671:1" flag="alternateSource">བྱེད་པར་འགྱུར་བར་ཐེ་ཚོམ་མེད། །</s>
  </p>
  <p id="9672">
    <s id="9672:1" flag="alternateSource">ཐམས་ཅད་བྱང་ཆུབ་ལུང་བསྟན་ཏེ། །</s>
  </p>
  <p id="9673">
    <s id="9673:1" flag="alternateSource">ང་ཡི་བྱང་ཆུབ་མཆོག་ཐོབ་འགྱུར། །</s>
  </p>
  <p id="9674">
    <s id="9674:1" flag="alternateSource">དེ་བཞིན་འཇིག་རྟེན་སྦྱིན་གནས་འགྱུར། །</s>
  </p>
  <p id="9675">
    <s id="9675:1" flag="alternateSource">སྲིད་པ་གསུམ་གྱི་མཐར་ཡང་བྱེད། །</s>
  </p>
  <p id="9676">
    <s id="9676:1" flag="alternateSource">སྔགས་དང་རྒྱུད་ལ་མངོན་བརྩོན་པས། །གྲགས་པ་འཛིན་པར་ཤེས་པར་བྱ། །</s>
  </p>
  <p id="9677">
    <s id="9677:1" flag="alternateSource">བྲམ་ཟེ་ཆོས་ཀྱི་ངང་ཚུལ་ཅན། །དེ་ནི་རབ་ཏུ་བརྗོད་པར་བྱ། །</s>
  </p>
  <p id="9678">
    <s id="9678:1" flag="alternateSource">སྔགས་དང་རྒྱུད་ལ་མངོན་བརྩོན་པས། །རྒྱལ་པོའི་ལུགས་ལ་ཉེ་བར་གནས། །</s>
    <s id="9678:2">དེ་ཚེ་མི་བཟད་དུས་དག་ཏུ། །འཇིག་རྟེན་ཀུན་ལ་འབྱུང་བར་འགྱུར། །</s>
  </p>
  <p id="9679">
    <s id="9679:1" flag="alternateSource">ཡི་གེ་བ་ཞེས་བྲམ་ཟེ་མཆོག །ཕྱུག་ཅིང་རིག་བྱེད་ཕ་རོལ་ཕྱིན། །</s>
  </p>
  <p id="9680">
    <s id="9680:1" flag="alternateSource">དེ་འདིར་ས་རྣམས་མ་ལུས་པར། །རྩོད་པའི་ཕྱིར་ནི་རབ་ཏུ་རྒྱུ། །</s>
    <s id="9680:2">མཚོ་གསུམ་ས་ཡི་མཐར་ཐུག་པར། །ཕ་རོལ་མུ་སྟེགས་རྩོད་ལ་དགའ། །</s>
  </p>
  <p id="9681">
    <s id="9681:1" flag="alternateSource">གང་ཕྱིར་དང་པོ་གཙོ་བོའི་ཚིག །སེམས་ཅན་རྣམས་ལ་ཕན་འདོད་པས། །གཞོན་ནུས་ཡོངས་སུ་གསུངས་གྱུར་པ། །ཡི་གེ་དྲུག་པའི་སྔགས་ཀྱང་ཟློས། །</s>
  </p>
  <p id="9682">
    <s id="9682:1" flag="alternateSource">ཆོ་ག་རབ་འབྱམ་འདི་དག་ལས། །དེས་ནི་དེ་ཕན་དེ་ལ་བསྟེན། །</s>
  </p>
  <p id="9683">
    <s id="9683:1" flag="alternateSource">རྒྱལ་དང་ལེགས་པར་རྒྱལ་བ་དང་། །གྲགས་ལྡན་དགེ་བ་དེ་ལས་གཞན། །རིགས་ལྡན་ཆོས་དང་ལྡན་པ་དང་། །བརྩོན་ལྡན་ལེགས་པ་ཁྱབ་འཇུག་དང་། །སྦྲང་རྩི་སྦྲང་རྩི་བཟང་པོ་དང་། །དེ་བཞིན་གྲུབ་དང་དྲེགས་བྲལ་དང་། །</s>
    <s id="9683:2">ར་གྷ་བ་དང་དམངས་རིགས་དང་། །དེ་བཞིན་ཀ་ཤིར་སྐྱེས་པ་གཞན། །</s>
    <s id="9683:3">གཞོན་ནུ་འདི་ཡི་བཟླས་པ་ལ། །ཐམས་ཅད་ཀུན་ཡང་འབྱུང་བར་འགྱུར། །</s>
  </p>
  <p id="9684">
    <s id="9684:1" flag="alternateSource">དེ་དག་ཀུན་ཀྱང་བཟང་པོ་སྟེ། །</s>
  </p>
  <p id="9685">
    <s id="9685:1" flag="alternateSource">བློ་ལྡན་མང་དུ་ཐོས་པ་ཡིན། །</s>
  </p>
  <p id="9686">
    <s id="9686:1" flag="alternateSource">དེ་ཀུན་སྔགས་ནི་མངོན་དུ་གྱུར། །</s>
  </p>
  <p id="9687">
    <s id="9687:1" flag="alternateSource">རྒྱལ་པོའི་འཚོ་བས་ཡང་དག་གནས། །</s>
  </p>
  <p id="9688">
    <s id="9688:1" flag="alternateSource">དེ་འོག་རྣམ་པར་གྲགས་པ་ནི། །བྲམ་ཟེ་དང་པོའི་ཡི་གེ་བི། །<ref folio="F.343.b"/>གྲོང་ཁྱེར་མེ་ཏོག་ཅེས་བྱ་བར། །</s>
    <s id="9688:2">དེ་ནི་ཁྲོ་བོ་གྲུབ་པར་གྱུར། །</s>
  </p>
  <p id="9689">
    <s id="9689:1" flag="alternateSource">དབུལ་བས་ཡོངས་སུ་ཟིལ་མནན་པས། །རྒྱལ་པོ་རྣམས་ནི་ཚར་བཅད་བྱས། །</s>
  </p>
  <p id="9690">
    <s id="9690:1" flag="alternateSource">ཁྲོ་རྒྱལ་གཤིན་རྗེ་གཤེད་དེ་ཡི། །འཇམ་པའི་དབྱངས་ཀྱིས་འདིར་གསུངས་པ། །སེམས་ཅན་མ་རུངས་རྣམས་དང་ནི། །གདུལ་དཀའ་འདུལ་བར་བྱེད་པ་དང་། །</s>
    <s id="9690:2">ཕན་པ་མིན་ལས་བཟློག་དོན་དང་། །ཕན་པ་ཉེ་བར་འཕེལ་ཕྱིར་དང་། །</s>
    <s id="9690:3">སེམས་ཅན་རྣམས་ནི་རྗེས་གཟུང་དང་། །སེམས་ཅན་སྲོག་འཆད་དགག་ཕྱིར་རོ། །</s>
  </p>
  <p id="9691">
    <s id="9691:1" flag="alternateSource">བྲམ་ཟེའི་ཁྱེའུ་རྨོངས་པ་དེ། །</s>
  </p>
  <p id="9692">
    <s id="9692:1" flag="alternateSource">དབུལ་བ་ཁྲོ་བ་ཆགས་པ་ཡིས། །རྒྱལ་པོའི་སྲོག་ལ་གནོད་པའི་ཕྱིར། །ཁྲོ་བོའི་སྔགས་ནི་ཟློས་པར་བྱེད། །</s>
  </p>
  <p id="9693">
    <s id="9693:1" flag="alternateSource">དེ་འོག་རྣམ་པར་གྲགས་པ་ནི། །བྲམ་ཟེ་ཡི་གེ་དང་པོ་ཨ། །</s>
    <s id="9693:2">ཆོས་དོན་དགེ་བ་ལྡན་བདག་ཉིད། །བདེན་པར་སྨྲ་ཞིང་དབང་པོ་ཐུལ། །</s>
  </p>
  <p id="9694">
    <s id="9694:1" flag="alternateSource">མངའ་བདག་མང་པོས་བཀུར་ཅེས་པ། །དེ་ཚེ་སྔགས་ནི་ཟློས་པར་འགྱུར། །</s>
  </p>
  <p id="9695">
    <s id="9695:1" flag="alternateSource">སྔགས་ནི་བསྒྲུབ་པར་གྱུར་པ་ལ། །དབང་འགྱུར་ཡིན་གྱིས་གཞན་མ་ཡིན། །</s>
  </p>
  <p id="9696">
    <s id="9696:1" flag="alternateSource">འབྱུང་པོ་དབང་དུ་གྱུར་པ་ན། །</s>
  </p>
  <p id="9697">
    <s id="9697:1" flag="alternateSource">དེ་ཚེ་ནོར་དང་ལྡན་པར་འགྱུར། །</s>
  </p>
  <p id="9698">
    <s id="9698:1" flag="alternateSource">དེ་འོག་རྣམ་པར་གྲགས་པ་ནི། །བྲམ་ཟེ་ཆོས་དོན་སེམས་བྱེད་པ། །དེ་ནས་མཐར་ནི་དང་ཡིག་ཤ། །མ་ལའི་ཡུལ་དུ་དེ་ནི་འབྱུང་། །</s>
  </p>
  <p id="9699">
    <s id="9699:1" flag="alternateSource">ས་སྟེང་སྔགས་ནི་ཟློས་པར་གྲགས། །</s>
  </p>
  <p id="9700">
    <s id="9700:1" flag="alternateSource">བསྟན་པ་མཆོག་ལའང་རབ་ཏུ་དད། །</s>
  </p>
  <p id="9701">
    <s id="9701:1" flag="alternateSource">རིག་པ་རྗེས་བཟུང་མ་རུངས་དང་། །ཚངས་པའི་སྲིན་པོ་སྲིན་པོ་དང་། །འབྱུང་པོ་ཤིན་ཏུ་མ་རུངས་བཅས། །</s>
  </p>
  <p id="9702">
    <s id="9702:1" flag="alternateSource">རྣམ་པ་སྣ་ཚོགས་ཤ་ཟ་དང་། །</s>
    <s id="9702:2">བསྟན་དང་འགྲོ་བ་སྣ་ཚོགས་ནི། །དེ་དག་མ་ལུས་དེ་དབང་འགྱུར། །</s>
  </p>
  <p id="9703">
    <s id="9703:1" flag="alternateSource">དེ་བཞིན་བྲམ་ཟེའི་མཚན་ལྡན་པ། །ཐམས་ཅད་དེ་ཡི་དབང་དུ་འགྱུར། །</s>
  </p>
  <p id="9704">
    <s id="9704:1" flag="alternateSource">དེ་འོག་རྣམ་པར་གྲགས་པ་ནི། །ལྷོ་ཡི་ཕྱོགས་སུ་བྲམ་ཟེ་ནི། །ཡི་གེ་དང་པོར་བ་བསྟན་པ། །སྟོན་པའི་བསྟན་ལ་དེ་གཙོར་བྱེད། །</s>
  </p>
  <p id="9705">
    <s id="9705:1" flag="alternateSource">མཆོད་རྟེན་ཀུན་དགའ་ར་བ་གནས། །</s>
  </p>
  <p id="9706">
    <s id="9706:1" flag="alternateSource">སྟོན་པའི་གཟུགས་བརྙན་ཡིད་འོང་གིས། །ས་ནི་རྒྱ་མཚོ་གཉིས་མཐར་ཐུག །ཐམས་ཅད་ཀྱི་ནི་རྒྱན་དུ་བྱས། །</s>
  </p>
  <p id="9707">
    <s id="9707:1" flag="alternateSource">དེ་འོག་རྣམ་པར་གྲགས་པ་ནི། །བྲམ་ཟེ་གཙོ་བོ་ནོར་ཆེན་ལྡན། །</s>
  </p>
  <p id="9708">
    <s id="9708:1" flag="alternateSource">དང་པོའི་ཡི་གེ་ན་ཞེས་པ། །ལྷོ་ཡི་ཕྱོགས་སུ་ཡང་དག་བསྟན། །</s>
  </p>
  <p id="9709">
    <s id="9709:1" flag="alternateSource">བདག་ཉིད་ཆེན་པོ་སྔགས་ཟློས་ལྡན། །</s>
  </p>
  <p id="9710">
    <s id="9710:1" flag="alternateSource">ངེས་པར་བྱང་<ref folio="F.344.a"/>ཆུབ་གཞོལ་བར་འགྱུར། །</s>
  </p>
  <p id="9711">
    <s id="9711:1" flag="alternateSource">དབུས་ཀྱི་ཡུལ་དུ་བསྟན་པ་ནི། །བྲམ་ཟེ་གང་བ་བཟང་ཞེས་པ། །</s>
    <s id="9711:2">འདུལ་བ་དང་ནི་ཚུལ་བཟང་ཉིད། །གང་བ་བཅོམ་བརླག་དག་ཏུ་གནས། །</s>
  </p>
  <p id="9712">
    <s id="9712:1" flag="alternateSource">དང་ཡིག་བྷ་ནི་ནོར་གྱི་སྤྱན། །རྒྱལ་པོ་རྣམས་ནི་སྔགས་མཆོད་བྱེད། །</s>
  </p>
  <p id="9713">
    <s id="9713:1" flag="alternateSource">བྲམ་ཟེ་འདི་དག་བསྟན་པ་ནི། །སྟོན་པའི་བསྟན་པ་མཆོད་བྱེད་པའོ། །</s>
  </p>
  <p id="9714">
    <s id="9714:1" flag="alternateSource">ཐོག་མ་བར་མཐར་གཙོ་བོ་སྟེ། །</s>
  </p>
  <p id="9715">
    <s id="9715:1" flag="alternateSource">རྣམ་པ་སྣ་ཚོགས་གནས་དང་རིགས། །</s>
  </p>
  <p id="9716">
    <s id="9716:1" flag="alternateSource">སྣ་ཚོགས་ཕྱོགས་ཀྱི་བྲམ་ཟེ་རྣམས། །བྲམ་ཟེ་གཞན་གྱིས་མཆོད་པར་བྱེད། །</s>
  </p>
  <p id="9717">
    <s id="9717:1" flag="alternateSource">མུ་སྟེགས་སྣ་ཚོགས་རིགས་དང་ནི། །རྣམ་པ་སྣ་ཚོགས་སྤྱོད་ཡུལ་སྤྱོད། །</s>
  </p>
  <p id="9718">
    <s id="9718:1" flag="alternateSource">གནས་ནི་ཀུན་ཏུ་གསུངས་པ་སྟེ། །</s>
  </p>
  <p id="9719">
    <s id="9719:1" flag="alternateSource">བྲམ་ཟེའི་ཁྱེའུ་མང་ཐོས་ཡིན། །</s>
  </p>
  <p id="9720">
    <s id="9720:1" flag="alternateSource">རང་བྱུང་སངས་རྒྱས་ཆོས་ཀྱི་རྒྱལ། །</s>
  </p>
  <p id="9721">
    <s id="9721:1" flag="alternateSource">སེམས་ཅན་ཀུན་གྱི་དོན་སྒྲུབ་པ། །སེམས་ཅན་རྣམས་ནི་མ་ལུས་དང་། །ལྷ་གནས་ཀྱིས་ཀྱང་མཆོད་པའོ། །</s>
  </p>
  <p id="9722">
    <s id="9722:1" flag="alternateSource">རྒྱལ་པོ་ཆེན་པོ་བཞི་པོ་ཡང་། །འཇིག་རྟེན་ཀུན་ལ་གྲགས་པ་སྟེ། །</s>
  </p>
  <p id="9723">
    <s id="9723:1" flag="alternateSource">འཕགས་སྐྱེས་པོ་དང་མིག་མི་བཟང་། །</s>
  </p>
  <p id="9724">
    <s id="9724:1" flag="alternateSource">ཡུལ་འཁོར་སྲུང་དང་གནོད་སྦྱིན་རྒྱལ། །</s>
  </p>
  <p id="9725">
    <s id="9725:1" flag="alternateSource">བརྒྱ་བྱིན་དེ་ནས་ལྷ་རྣམས་ཀྱི། །ངེས་པའི་ཚིག་ནི་རབ་ཏུ་བསྒྲགས། །</s>
    <s id="9725:2">འཐབ་བྲལ་ལྷ་ཡི་བུ་དང་ནི། །འཕྲུལ་དགའ་གཞན་འཕྲུལ་དབང་བྱེད་དང་། །རྒྱལ་པོ་དགའ་ལྡན་གསུངས་པ་དང་། །འདོད་པའི་ཁམས་ཀྱི་དབང་ཕྱུག་མཆོག །</s>
    <s id="9725:3">གཅིག་གི་མིང་ནི་བརྒྱ་བྱིན་སོགས། །དེ་བཞིན་འདོད་ཁམས་དབང་ཕྱུག་ཡིན། །</s>
  </p>
  <p id="9726">
    <s id="9726:1" flag="alternateSource">དེ་ཡང་རྟག་ཏུ་གཅིག་གནས་ཏེ། །</s>
  </p>
  <p id="9727">
    <s id="9727:1" flag="alternateSource">རྫུ་འཕྲུལ་ཆེན་པོ་གཅིག་གི་གཟུགས། །</s>
    <s id="9727:2">དེ་ཡང་མཐའ་ཡས་དག་ཏུ་བསྟན། །</s>
  </p>
  <p id="9728">
    <s id="9728:1" flag="alternateSource">རྣམ་པ་སྣ་ཚོགས་གཟུགས་འཆང་ལྷ། །</s>
    <s id="9728:2">དེ་ལས་གོང་དུ་ཐམས་ཅད་མཉམ། །</s>
  </p>
  <p id="9729">
    <s id="9729:1" flag="alternateSource">དེ་ཡང་ཐམས་ཅད་རྫུ་འཕྲུལ་ཆེ། །</s>
  </p>
  <p id="9730">
    <s id="9730:1" flag="alternateSource">ལྷ་ཡི་གཙོ་བོ་མིང་གཅིག་སྟེ། །</s>
  </p>
  <p id="9731">
    <s id="9731:1" flag="alternateSource">འདུ་ཤེས་མེད་པའི་མཐར་ཡང་བསྟན། །</s>
  </p>
  <p id="9732">
    <s id="9732:1" flag="alternateSource">དེ་དག་གཙོ་བོ་མེད་པ་སྟེ། །</s>
  </p>
  <p id="9733">
    <s id="9733:1" flag="alternateSource">མཉམ་པའི་ཚུལ་དུ་ཡང་དག་གནས། །</s>
  </p>
  <p id="9734">
    <s id="9734:1" flag="alternateSource">འོག་ཏུ་མནར་མེད་མཐར་ཐུག་པར། །དེར་ནི་རྒྱལ་པོ་ཡོད་མ་ཡིན། །</s>
  </p>
  <p id="9735">
    <s id="9735:1" flag="alternateSource">འཇམ་དཔལ་དེ་བས་ན། དེ་ལྟར་ཕྱི་མའི་ཚེ་ཕྱི་མའི་དུས་སུ་རིགས་ཀྱི་བུའམ། རིགས་ཀྱི་བུ་མོ་གང་ལ་ལས་དེ་བཞིན་གཤེགས་པ་རྣམས་ཀྱི་ཆོས་ཀྱི་མཛོད་འདི་གླེགས་བམ་དུ་ཆུད་པར་བྱས་ཏེ</s>
  </p>
  <p id="9736">
    <s id="9736:1" flag="alternateSource">འདྲི་བར་འགྱུར། </s>
  </p>
  <p id="9737">
    <s id="9737:1" flag="alternateSource">ཀློག་པར་འགྱུར། </s>
  </p>
  <p id="9738">
    <s id="9738:1" flag="alternateSource"><ref folio="F.344.b"/>ཁ་ཏོན་དུ་བྱེད་པར་འགྱུར་བའམ་གླེགས་བམ་དུ་བྱས་ཏེ་འཆང་བར་འགྱུར། །</s>
  </p>
  <p id="9739">
    <s id="9739:1" flag="alternateSource">གུས་པར་བྱས་ཏེ་ཡིད་ལ་བྱེད་པར་འགྱུར། །</s>
  </p>
  <p id="9740">
    <s id="9740:1" flag="alternateSource">གོས་རྣམ་པ་སྣ་ཚོགས་དང་། ཕྱེ་མ་དང་། གདུགས་དང་། རྒྱལ་མཚན་དང་། བ་དན་དང་། དྲིལ་བུ་དང་། རོལ་མོ་དང་། ཕྲེང་བ་དང་། བྱུག་པ་དང་། སྤོས་དང་། དྲི་དང་། དྲི་ཞིམ་པོ་དག་གིས་མཆོད་པར་བྱེད་པར་འགྱུར། །</s>
  </p>
  <p id="9741">
    <s id="9741:1" flag="alternateSource">རི་མོར་བྱེད་པར་འགྱུར། </s>
  </p>
  <p id="9742">
    <s id="9742:1" flag="alternateSource">ཡང་དག་པར་འཛིན་པར་བྱེད་པར་འགྱུར། །</s>
  </p>
  <p id="9743">
    <s id="9743:1" flag="alternateSource">ཡིད་རྩེ་གཅིག་པའི་སེམས་ཀྱིས་ཆོས་བྱེད་པར་འགྱུར་བ་དེ་ལ་ནི། །ཕན་ཡོན་བཅུ་པོ་འདི་དག་ཏུ་འགྱུར་ཏེ། །</s>
  </p>
  <p id="9744">
    <s id="9744:1" flag="alternateSource">བཅུ་གང་ཞེ་ན། </s>
    <s id="9744:2">དེར་འདི་ལ་ཕ་རོལ་གྱི་དམག་ཚོགས་ཀྱི་འཇིགས་པ་འབྱུང་བར་མི་འགྱུར། །</s>
  </p>
  <p id="9745">
    <s id="9745:1" flag="alternateSource">ཆར་འབབ་པ་མི་མཁས་པ་དང་གཟའ་དང་འཆིང་བ་ཆེན་པོའི་འཚེ་བ་འབྱུང་བར་མི་འགྱུར། །</s>
  </p>
  <p id="9746">
    <s id="9746:1" flag="alternateSource">མི་མ་ཡིན་པའི་འཇིགས་པའམ། དེར་འདི་ལ་མིའི་འཇིགས་པ་འབྱུང་བར་མི་འགྱུར། །</s>
  </p>
  <p id="9747">
    <s id="9747:1" flag="alternateSource">ཕྱིར་རྒོལ་བ་ཐམས་ཅད་ཀྱི་འཇིགས་པའམ། དེར་འདི་ལ་ནད་ཀྱི་འཇིགས་པ་འབྱུང་བར་མི་འགྱུར་རོ། །</s>
  </p>
  <p id="9748">
    <s id="9748:1" flag="alternateSource">དུས་མ་ཡིན་པར་འཆི་བའི་འཇིགས་པའམ། དེར་འདི་ལ་དུས་མ་ཡིན་པའི་ཆར་གྱི་འཇིགས་པ་འབྱུང་བར་མི་འགྱུར་རོ། །</s>
  </p>
  <p id="9749">
    <s id="9749:1" flag="alternateSource">ཆར་ཆེས་པའི་འཇིགས་པའམ། དེར་འདི་ལ་རླུང་ཆེན་པོའི་དཀྱིལ་འཁོར་གྱི་འཇིགས་པ་འབྱུང་བར་མི་འགྱུར་རོ། །</s>
  </p>
  <p id="9750">
    <s id="9750:1" flag="alternateSource">ཤ་ཟ་ཐམས་ཅད་ཀྱི་འཇིགས་པའམ། དེར་འདི་ལ་དགྲའི་འཇིགས་པ་འབྱུང་བར་མི་འགྱུར་རོ། །</s>
  </p>
  <p id="9751">
    <s id="9751:1" flag="alternateSource">དེ་བཞིན་དུ་གཡོན་ཅན་རྐུན་པོའི་འཇིགས་པའམ། དེར་འདི་ལ་འཆི་བའི་འཇིགས་པ་འབྱུང་བར་མི་འགྱུར་རོ། །</s>
  </p>
  <p id="9752">
    <s id="9752:1" flag="alternateSource">གཤིན་རྗེའི་རྒྱལ་པོས་ཁྱེར་བའི་འཇིགས་པའམ། དེར་འདི་ལ་ཆོམ་རྐུན་གྱི་འཇིགས་པ་འབྱུང་བར་མི་འགྱུར་རོ། །</s>
  </p>
  <p id="9753">
    <s id="9753:1" flag="alternateSource">ལྷ་ཐམས་ཅད་དང་ཀླུ་དང་གནོད་སྦྱིན་དང་དྲི་ཟའི་འཇིགས་པའམ། </s>
    <s id="9753:2">དེར་འདི་ལ་གཞན་གྱི་སྔགས་ཀྱི་འཇིགས་པ་འབྱུང་བར་མི་འགྱུར་རོ། །</s>
  </p>
  <p id="9754">
    <s id="9754:1" flag="alternateSource">སྦྱར་བའི་དུག་ཐམས་ཅད་ཀྱི་འཇིགས་པའམ། དེར་འདི་ལ་ནད་ཀྱི་འཇིགས་པ་དང་། རིམས་དང་། ཚད་པར་འཁྲུ་བ་དང་། མ་ཞུ་བ་དང་། ཡན་ལག་དང་། ཉིང་ལག་གི་ནད་ཀྱི་འཇིགས་པ་འབྱུང་བར་མི་འགྱུར་ཏེ</s>
  </p>
  <p id="9755">
    <s id="9755:1" flag="alternateSource">ཕན་ཡོན་བཅུ་པོ་འདི་དག་ཏུ་ཤེས་པར་བྱའོ། །</s>
  </p>
  <p id="9756">
    <s id="9756:1" flag="alternateSource">གང་དུ་དེ་བཞིན་གཤེགས་པ་རྣམས་ཀྱི་ཆོ་ག་ཆེན་པོ་རབ་འབྱམ་ཆོས་ཀྱི་མཛོད་འདི་གླེགས་བམ་དུ་བྱས་ཏེ། </s>
  </p>
  <p id="9757">
    <s id="9757:1" flag="alternateSource">བཞག་<ref folio="F.345.a"/>ལ་འདྲི་བ་དང་། ཀློག་པ་དང་། མཆོད་པ་དང་། འཛིན་པ་དང་ཁ་ཏོན་དུ་བྱེད་ན་</s>
  </p>
  <p id="9758">
    <s id="9758:1" flag="alternateSource">དེ་བཞིན་གཤེགས་པ་རྣམས་ཀྱིས་ཤིན་ཏུ་བཟུང་ཞིང་ཆོས་ཀྱི་མཛོད་མངོན་དུ་འགྱུར་རོ། །</s>
  </p>
  <p id="9759">
    <s id="9759:1" flag="alternateSource">དམ་ཚིག་གི་སྤྱོད་པ་ལ་རྗེས་སུ་མ་ཞུགས་པ་དང་དམ་ཚིག་མི་ཤེས་པ་གཞན་དག་ལ་ནི་རྣམ་པ་ཐམས་ཅད་དུ་བསྟན་པར་མི་བྱ་སྟེ། </s>
  </p>
  <p id="9760">
    <s id="9760:1" flag="alternateSource">གང་གི་ཕྱིར་འདི་ནི་གསང་བ་ཡིན་པའི་ཕྱིར་ཏེ། </s>
  </p>
  <p id="9761">
    <s id="9761:1" flag="alternateSource">འདིས་ནི་ཐམས་ཅད་མཚོན་པ་ཡིན་ན་སེམས་ཅན་རྣམས་ཀྱི་དྲན་པ་མེད་པར་མ་བྱེད་ཅིག །</s>
  </p>
  <p id="9762">
    <s id="9762:1" flag="alternateSource">འོན་ཀྱང་ཁྱོད་ཀྱིས་ཤེས་པར་འགྱུར་མཆོད་པ་བྱེད་པར་འགྱུར་ཡང་དག་པར་འཛིན་པར་འགྱུར་ཞིང་བསོད་ནམས་ཆེན་པོ་ཡང་རབ་ཏུ་སྐྱེ་བར་འགྱུར་རོ། །</s>
  </p>
  <p id="9763">
    <s id="9763:1" flag="alternateSource">སེམས་ཅན་སྐལ་བ་མེད་པ་རྣམས་ལ་བསྟན་པར་མི་བྱ་སྟེ། </s>
  </p>
  <p id="9764">
    <s id="9764:1" flag="alternateSource">གཞན་དུ་ན་དབུལ་བ་དང་། ནད་དང་། མཛེ་དང་། འཚེ་བ་དང་། འགོ་བའི་ནད་ཉིད་བྱེད་པར་འགྱུར་རོ། །</s>
  </p>
  <p id="9765">
    <s id="9765:1" flag="alternateSource">དེ་བས་ན་གཞན་དག་ལ་ཡང་བསྟན་པར་མི་བྱའོ། །</s>
  </p>
  <p id="9766">
    <s id="9766:1" flag="alternateSource">དམ་ཚིག་དང་གསང་བ་པ་དང་གསང་བའི་སྔགས་ཀྱི་སྤྱོད་པ་ལ་རྗེས་སུ་ཞུགས་པའི་སེམས་ཅན་རྣམས་དང་དེ་བཞིན་གཤེགས་པའི་བསྟན་པ་ལ་ལེགས་པར་བསླབ་པ་རྣམས་དང་ལེགས་པར་རྣམ་པར་བཞག་པའི་དྲན་པ་དང་ལྡན་པ་རྣམས་དང་། ཆོས་ཀྱི་དོན་ལ་མཁས་པ་རྣམས་དང་བསམ་གཏན་ལ་རབ་ཏུ་ཞུགས་པ་དང་ཆོས་ལ་གནས་པ་དང་བདེན་པར་སྨྲ་བ་དང་སེམས་ཅན་གྱི་སྤྱོད་པ་ལ་རབ་ཏུ་གནས་ཤིང་སྙིང་རྗེའི་སྤྱོད་པ་དང་རབ་ཏུ་ལྡན་པ་རྣམས་ཏེ། </s>
  </p>
  <p id="9767">
    <s id="9767:1" flag="alternateSource">སེམས་ཅན་འདི་དག་ལ་བསྟན་པར་བྱའི་གཞན་དག་ལ་ནི་མ་ཡིན་ནོ། །</s>
  </p>
  <p id="9768">
    <s id="9768:1" flag="alternateSource">དེ་ནས་བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པ་སྟན་ལས་ལངས་ཏེ། </s>
  </p>
  <p id="9769">
    <s id="9769:1" flag="alternateSource">བླ་གོས་ཕྲག་པ་གཅིག་ཏུ་གཟར་ནས། </s>
  </p>
  <p id="9770">
    <s id="9770:1" flag="alternateSource">པུས་མོ་གཡས་པའི་ལྷ་ང་ས་ལ་བཙུགས་ཏེ། །</s>
  </p>
  <p id="9771">
    <s id="9771:1" flag="alternateSource">ཐལ་མོ་སྦྱར་བ་བྱས་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="9772">
    <s id="9772:1" flag="alternateSource">བཅོམ་ལྡན་འདས་ཆོས་ཀྱི་རྣམ་གྲངས་འདིའི་མིང་ཅི་ཞེས་བྱ། །</s>
  </p>
  <p id="9773">
    <s id="9773:1" flag="alternateSource">འདི་བདག་གིས་ཇི་ལྟར་གཟུང་བར་བགྱི། </s>
  </p>
  <p id="9774">
    <s id="9774:1" flag="alternateSource">བཅོམ་ལྡན་འདས་ཀྱིས་བཀའ་སྩལ་པ། </s>
    <s id="9774:2">བྱང་ཆུབ་སེམས་དཔའ་ཐམས་ཅད་ཀྱི་རྣམ་པར་འཕྲུལ་པ་བྱང་ཆུབ་སེམས་དཔའི་སྡེ་སྣོད་ཅེས་བྱ་བར་ཡང་ཟུང་ཤིག །</s>
    <s id="9774:3">ངོ་མཚར་རྨད་དུ་བྱུང་བའི་ཆོས་ཀྱི་མན་ངག་ལེགས་པར་བསྟན་པའི་ལེའུ་ཞེས་བྱ་བར་ཡང་ཟུང་ཤིག །</s>
    <s id="9774:4">བྱང་ཆུབ་<ref folio="F.345.b"/>སེམས་དཔའི་སྤྱོད་པའི་རྗེས་སུ་འཇུག་པ་རྒྱུད་ཐམས་ཅད་ཀྱི་མཛོད་ཅེས་བྱ་བར་ཡང་ཟུང་ཤིག །</s>
    <s id="9774:5">ཐེག་པ་ཆེན་པོ་ཤིན་ཏུ་རྒྱས་པ་ངེས་པར་བསྟན་པ་ཉམས་པ་མེད་པ་ཞེས་བྱ་བར་ཡང་ཟུང་ཤིག །</s>
    <s id="9774:6">བྱང་ཆུབ་སེམས་དཔའི་སྡེ་སྣོད་ཅེས་བྱ་བར་ཡང་ཟུང་ཤིག །</s>
    <s id="9774:7">འཕགས་པ་འཇམ་དཔལ་གྱི་རྩ་བའི་ཆོ་ག་ཞེས་བྱ་བར་ཡང་ཟུང་ཤིག །</s>
    <s id="9774:8">ཆོས་ཐམས་ཅད་ཀྱི་དོན་རྫོགས་པ་ངེས་པར་བསྟན་པ་ཞེས་བྱ་བར་ཡང་ཟུང་ཤིག །</s>
    <s id="9774:9">འཇིག་རྟེན་མ་ལུས་ཐམས་ཅད་ལ། །ཆོས་དང་ཆོས་མིན་རྣམ་སྤྱོད་ཅིང་། །བྱང་ཆུབ་སེམས་དཔའ་རྫུ་འཕྲུལ་ཆེ། །</s>
  </p>
  <p id="9775">
    <s id="9775:1" flag="alternateSource">གང་ཁྱོད་ཀུན་ཏུ་རྣམ་པར་རྒྱུ། །དེ་བཞིན་ཆོས་ཀྱི་དམ་པ་མཆོག །གསང་བ་གཞན་ནི་མ་མཐོང་ངོ་། །</s>
  </p>
  <p id="9776">
    <s id="9776:1" flag="alternateSource">སྔགས་རྒྱུད་དོན་དང་མདོ་རྣམས་དང་། །འགྲོ་བ་ཡུལ་ནི་སྐྱོན་མེད་དང་། །</s>
    <s id="9776:2">བྱང་ཆུབ་ཆོས་ལ་རབ་གཞོལ་བ། །དཔའ་བོ་གཞན་ནི་མ་མཐོང་ངོ་། །</s>
  </p>
  <p id="9777">
    <s id="9777:1" flag="alternateSource">གང་འདི་བླ་མ་གསང་བ་དང་། །དྲང་དོན་མདོ་ཡིས་ཡོངས་སུ་བརྒྱན། །</s>
  </p>
  <p id="9778">
    <s id="9778:1" flag="alternateSource">རྣམ་པ་སྣ་ཚོགས་མདོ་དོན་དང་། །སྔགས་དང་རྒྱུད་ཀྱི་རྗེས་འཇུག་པ། །</s>
    <s id="9778:2">ཆོ་ག་རབ་འབྱམ་འདི་ལས་གཞན། །མ་བྱུང་གང་ཡང་ཡོད་མ་ཡིན། །</s>
  </p>
  <p id="9779">
    <s id="9779:1" flag="alternateSource">རྒྱལ་སྲིད་ཆེན་པོ་ལོངས་སྤྱོད་ཆེ། །</s>
  </p>
  <p id="9780">
    <s id="9780:1" flag="alternateSource">ལྷ་གནས་དག་ཏུའང་ཕུན་སུམ་ཚོགས། །དེ་བཞིན་ལྷ་དང་མི་རྣམས་ཀྱི། །གྲགས་པ་རྒྱས་པའང་ཐོབ་པར་འགྱུར། །</s>
  </p>
  <p id="9781">
    <s id="9781:1" flag="alternateSource">མི་ཁོམ་བརྒྱད་ནི་སྤོང་བྱེད་ཅིང་། །དལ་བ་དག་ནི་ཐོབ་པར་བྱེད། །</s>
  </p>
  <p id="9782">
    <s id="9782:1" flag="alternateSource">ཐེག་པ་རྣམ་གསུམ་བདག་པོ་དང་། །དེ་ངེས་སངས་རྒྱས་ཉིད་ཐོབ་འགྱུར། །</s>
  </p>
  <p id="9783">
    <s id="9783:1" flag="alternateSource">མདོ་འདི་འཛིན་པའི་བསོད་ནམས་དང་། །དེ་བཞིན་དུ་ནི་ཕན་ཡོན་འདི། །</s>
    <s id="9783:2">འདི་ཡི་ལུས་ལ་མཚོན་མི་འབྱུང་། །</s>
  </p>
  <p id="9784">
    <s id="9784:1" flag="alternateSource">དུག་དང་མེས་ཀྱང་མ་ཡིན་ནོ། །</s>
  </p>
  <p id="9785">
    <s id="9785:1" flag="alternateSource">རོ་ལངས་དང་ནི་གདོན་དང་ནི། །དེ་བཞིན་སྲུལ་པོ་མ་མོ་དང་། །སྲིན་པོ་ཤ་ཟས་འཚེ་བྱེད་པའང་། །གང་ཞིག་མདོ་འདི་འདོན་ལ་མིན། །</s>
  </p>
  <p id="9786">
    <s id="9786:1" flag="alternateSource">འཆང་བ་དང་ནི་ཀློག་པ་དང་། །ཡང་དང་ཡང་དུ་མཆོད་བྱེད་དང་། །འཇིགས་པ་མེད་པས་མཆོད་བྱེད་དང་། །རྣམ་པ་སྣ་ཚོགས་མཆོད་བྱེད་དེ། །</s>
  </p>
  <p id="9787">
    <s id="9787:1" flag="alternateSource">ཕན་ཡོན་འདི་ནི་རབ་བསྟན་པ། །འཇིག་རྟེན་འདིར་ནི་ཐོབ་འགྱུར་བ། །ནད་པ་རྣམས་ནི་ནད་ལས་གྲོལ། །</s>
  </p>
  <p id="9788">
    <s id="9788:1" flag="alternateSource">སྡུག་བསྔལ་ཅན་ནི་བདེ་བར་འགྱུར། །</s>
  </p>
  <p id="9789">
    <s id="9789:1" flag="alternateSource">དབུལ་པོས་ནོར་ནི་རྙེད་འགྱུར་ཏེ། །</s>
  </p>
  <p id="9790">
    <s id="9790:1" flag="alternateSource">བཅིངས་པ་རྣམས་ནི་འཆིང་<ref folio="F.346.a"/>ལས་གྲོལ། །</s>
  </p>
  <p id="9791">
    <s id="9791:1" flag="alternateSource">འགྲོ་བ་ལྔ་དང་ལྡན་པ་ཡི། །འཁོར་བའི་སྡུག་བསྔལ་ལྟུང་བ་རྣམས། །བདེ་བ་ཞི་བ་མྱ་ངན་འདས། །</s>
  </p>
  <p id="9792">
    <s id="9792:1" flag="alternateSource">མི་གཡོ་གོ་འཕང་འཐོབ་པར་འགྱུར། །</s>
  </p>
  <p id="9793">
    <s id="9793:1" flag="alternateSource">རང་རྒྱལ་སངས་རྒྱས་ཉིད་དང་ནི། །ཉན་ཐོས་མཐར་ནི་ཕྱིན་པར་འགྱུར། །</s>
  </p>
  <p id="9794">
    <s id="9794:1" flag="alternateSource">མདོ་སྡེ་འདི་ནི་བཀླག་པ་ཡིས། །སངས་རྒྱས་སྐུ་མདོག་ཐོབ་པར་འགྱུར། །</s>
  </p>
  <p id="9795">
    <s id="9795:1" flag="alternateSource">གང་གཱའི་བྱེ་མ་མཉམ་པ་ཡིས། །རྒྱལ་བ་མཆོག་ནི་མཐའ་ཡས་པ། །མཆོད་པས་ཐོབ་པའི་བསོད་ནམས་དང་། །མདོ་འདི་བཏོན་པའི་བསོད་ནམས་མཉམ། །</s>
  </p>
  <p id="9796">
    <s id="9796:1" flag="alternateSource">འཇིག་རྟེན་ཇི་སྙེད་གང་སུ་དག །</s>
  </p>
  <p id="9797">
    <s id="9797:1" flag="alternateSource">ཞིང་ནི་བྱེ་བ་མཐའ་ཡས་པ། །དེ་སྲིད་ཕྲ་རབ་རྡུལ་སྙེད་ཀྱི། །</s>
    <s id="9797:2">སངས་རྒྱས་རྣམས་ལ་རྟག་མཆོད་པ། །རྣམ་པ་སྣ་ཚོགས་བཟའ་བཏུང་དང་། །ན་བ་རྣམས་ཀྱི་གསོ་སྨན་དང་། །རྣམ་པ་སྣ་ཚོགས་གནས་མལ་རྣམས། །རྟག་ཏུ་ཐམས་ཅད་རབ་སྦྱིན་དང་། །</s>
    <s id="9797:3">རྣམ་པ་སྣ་ཚོགས་གོས་དང་ནི། །ཕྱེ་མ་དག་ནི་ཀུན་གྱིས་ཀྱང་། །བསོད་ནམས་སྐྱེ་བོས་ཐོབ་གང་ཡིན། །</s>
  </p>
  <p id="9798">
    <s id="9798:1" flag="alternateSource">འདི་དག་འཆང་དང་ཀློག་པས་སོ། །</s>
  </p>
  <p id="9799">
    <s id="9799:1" flag="alternateSource">གང་ཞིག་རང་སངས་རྒྱས་རྣམས་དང་། །</s>
    <s id="9799:2">འཇིག་རྟེན་ཉན་ཐོས་རྫུ་འཕྲུལ་ཆེ། །</s>
  </p>
  <p id="9800">
    <s id="9800:1" flag="alternateSource">བྱང་ཆུབ་སེམས་དཔའ་བདག་ཉིད་ཆེ། །</s>
  </p>
  <p id="9801">
    <s id="9801:1" flag="alternateSource">ས་བཅུ་ལ་གནས་དེ་ལས་གཞན། །</s>
    <s id="9801:2">དེ་རྣམས་ཚད་ནི་དེ་མཉམ་ལ། །དེ་དག་མཆོད་པའང་དེ་བཞིན་ཏེ། །</s>
  </p>
  <p id="9802">
    <s id="9802:1" flag="alternateSource">གང་གི་ལག་པར་གླེགས་བམ་ཆུད། །</s>
  </p>
  <p id="9803">
    <s id="9803:1" flag="alternateSource">མི་ཡིས་དེ་མཉམ་བསོད་ནམས་ཐོབ། །</s>
  </p>
  <p id="9804">
    <s id="9804:1" flag="alternateSource">འཇིག་རྟེན་ཇི་སྙེད་བསྟན་པ་ཡང་། །འཇིག་རྟེན་ཁམས་ན་གནས་པ་ཡི། །གྲངས་མེད་སེམས་ཅན་མ་ལུས་པ། །ཐམས་ཅད་ནད་ནི་མེད་བྱས་ཏེ། །</s>
  </p>
  <p id="9805">
    <s id="9805:1" flag="alternateSource">སྐྱེ་བོ་གང་ཞིག་ཡང་དང་ཡང་། །བཀུར་སྟིར་བྱས་ནས་དེ་མཆོད་པ། །ཆོས་མཆོག་འདི་ལ་མཆོད་ན་ནི། །བློ་ལྡན་དེ་ཡིས་བསོད་ནམས་འཐོབ། །</s>
  </p>
  <p id="9806">
    <s id="9806:1" flag="alternateSource">བསྐལ་པ་བྱེ་བ་མཐའ་ཡས་པར། །རྒྱལ་བ་མཆོག་གིས་རྟག་པར་ཡང་། །འཇིག་རྟེན་མགོན་ཆོས་མཛད་མཆོག་འདི། །མཆོད་པར་ཡང་ནི་མི་ནུས་སོ། །</s>
  </p>
  <p id="9807">
    <s id="9807:1" flag="alternateSource">ཆོས་མཆོག་འདི་ནི་ས་སྟེང་དུ། །ཡིད་བཞིན་ནོར་བུ་རིན་ཆེན་འདྲ། །</s>
  </p>
  <p id="9808">
    <s id="9808:1" flag="alternateSource">འཇམ་པའི་ཆོ་ག་འདིར་གསུངས་པ། །བཀླགས་པ་དང་ནི་འཆང་བ་ཡིས། །དེས་ནི་འདོད་འཇོའི་བ་འདྲར་འགྱུར། །</s>
  </p>
  <p id="9809">
    <s id="9809:1" flag="alternateSource">ལོངས་སྤྱོད་ཆེ་ནོར་ཕུན་<ref folio="F.346.b"/>སུམ་ཚོགས། །ཡིད་ནི་སྐྱོ་བ་མེད་བྱས་ནས། །</s>
  </p>
  <p id="9810">
    <s id="9810:1" flag="alternateSource">ས་སྟེང་འདི་ནི་རབ་ཏུ་སྒྲུབ། །</s>
  </p>
  <p id="9811">
    <s id="9811:1" flag="alternateSource">སྔགས་དང་རྒྱུད་དོན་དྲང་བའི་དོན། །</s>
    <s id="9811:2">དོན་ཡོད་ཚིག་ནི་རབ་བཤད་པ། །བྱ་བ་དུས་ལ་བརྟེན་ནས་ནི། །ས་སྟེང་རིག་པ་འཛིན་བསྒྲུབ་ན། །</s>
  </p>
  <p id="9812">
    <s id="9812:1" flag="alternateSource">རིན་ཆེན་ཕུན་ཚོགས་རབ་གང་བ། །དེ་ཡི་ཕྱོགས་ཀུན་དག་ཏུ་གསུངས། །</s>
  </p>
  <p id="9813">
    <s id="9813:1" flag="alternateSource">འབྲས་བཅས་འགྲོ་བའི་བདག་ཉིད་ཆེ། །</s>
  </p>
  <p id="9814">
    <s id="9814:1" flag="alternateSource">སྤྱོད་པ་བཟང་བར་བརྗོད་པ་ཡིན། །</s>
  </p>
  <p id="9815">
    <s id="9815:1" flag="alternateSource">གང་ཞིག་ཆོ་ག་མཆོག་འདི་ལས། །རྒྱལ་པོ་སྔགས་གཅིག་འཆང་བྱེད་པ། །རྒྱལ་སྲིད་ཕུན་སུམ་ཚོགས་དོན་བཅས། །</s>
  </p>
  <p id="9816">
    <s id="9816:1" flag="alternateSource">ཚེ་རིང་ཕུན་སུམ་ཚོགས་པར་འགྱུར། །</s>
  </p>
  <p id="9817">
    <s id="9817:1" flag="alternateSource">རྣམ་པ་སྣ་ཚོགས་ལོངས་སྤྱོད་ཚོགས། །རྒྱལ་མཆོག་དམ་པས་འཐོབ་པར་འགྱུར། །</s>
  </p>
  <p id="9818">
    <s id="9818:1" flag="alternateSource">འགྲོ་དང་གནས་པའི་དུག་དག་དང་། །གཞན་གྱིས་བྱས་པའི་རིག་པ་དང་། །</s>
    <s id="9818:2">རོ་ལངས་སྔགས་ཀྱིས་སྒྲུབ་པ་དང་། །མཚོན་གྱིས་ཀྱང་ནི་གནོད་མི་འགྱུར། །</s>
  </p>
  <p id="9819">
    <s id="9819:1" flag="alternateSource">གཞན་གྱི་གནོད་བྱེད་གཙོར་བྱེད་པས། །ས་སྟེང་འཇིག་རྟེན་གནོད་མི་བྱེད། །</s>
  </p>
  <p id="9820">
    <s id="9820:1" flag="alternateSource">ཆོམ་རྐུན་ནད་ནི་གཞན་དག་དང་། །མེ་ཡི་འཇིགས་པ་དེ་ལ་མེད། །</s>
  </p>
  <p id="9821">
    <s id="9821:1" flag="alternateSource">རྒྱལ་པོ་སྐྱེ་བོ་དག་ཀྱང་རུང་། །</s>
  </p>
  <p id="9822">
    <s id="9822:1" flag="alternateSource">སུ་ཞིག་དེ་ལ་མཆོད་མི་བྱེད། །</s>
  </p>
  <p id="9823">
    <s id="9823:1" flag="alternateSource">གང་ཞིག་མདོ་སྡེ་དཀོན་མཆོག་འདི། །འཆང་དང་ཀློག་པའང་དེ་བཞིན་ནོ། །</s>
  </p>
  <p id="9824">
    <s id="9824:1" flag="alternateSource">རྒྱལ་པོ་རྒྱལ་རིགས་སྤྱི་བོ་ནས། །</s>
  </p>
  <p id="9825">
    <s id="9825:1" flag="alternateSource">དབང་བསྐུར་ཡུལ་དུ་ཉེར་གནས་ཚེ། །མདོ་སྡེ་མགོ་ལ་ངེས་བཅིངས་ནས། །</s>
  </p>
  <p id="9826">
    <s id="9826:1" flag="alternateSource">ཡང་དང་ཡང་དུ་ཕྱག་འཚལ་ན། །</s>
  </p>
  <p id="9827">
    <s id="9827:1" flag="alternateSource">དེ་ལ་རྐུན་པོས་མི་གནོད་ཅིང་། །མཚོན་གྱིས་དེ་ལ་ཕོག་མི་འགྱུར། །</s>
  </p>
  <p id="9828">
    <s id="9828:1" flag="alternateSource">གཞོན་ནུའི་གཟུགས་སུ་ཡང་དག་བྱུང་། །</s>
  </p>
  <p id="9829">
    <s id="9829:1" flag="alternateSource">རྨ་བྱའི་གདན་ལ་ལེགས་བཀོད་པ། །གླང་པོའི་མཚོག་མའི་སྟེང་བཞག་ནས། །</s>
  </p>
  <p id="9830">
    <s id="9830:1" flag="alternateSource">གཡུལ་དུ་ཡང་དག་ཞུགས་བྱས་ན། །</s>
  </p>
  <p id="9831">
    <s id="9831:1" flag="alternateSource">སྐྱེ་བོ་རྣམས་སྡང་དེ་དག་ཀུན། །མཐོང་བ་ཙམ་གྱིས་ལྡོག་པར་བྱེད། །</s>
  </p>
  <p id="9832">
    <s id="9832:1" flag="alternateSource">བྱིས་པའི་གཟུགས་ཅན་བཟང་པོ་ནི། །གཞོན་ནུའི་རྒྱན་གྱིས་ཡོངས་སུ་བརྒྱན། །</s>
  </p>
  <p id="9833">
    <s id="9833:1" flag="alternateSource">གསེར་དང་དངུལ་དང་ར་གན་གྱིས། །རྒྱལ་མཚན་ཡུ་བ་བསྒྲེང་བ་ལ། །རྒྱལ་མཚན་བ་དན་བཏགས་ནས་ནི། །ལེགས་དགད་ལེགས་པར་མཉམ་པར་བཞག །</s>
  </p>
  <p id="9834">
    <s id="9834:1" flag="alternateSource">གཡུལ་དུ་དགྲས་ནི་ལེགས་གང་བ། །མཚོན་ཆ་སྣ་ཚོགས་ཐོགས་བྱེད་པ། །ཐམས་ཅད་གཡུལ་དུ་འདུས་<ref folio="F.347.a"/>པ་ལ། །དེ་ཡི་ཚེ་ན་འཇུག་པར་བྱ། །</s>
  </p>
  <p id="9835">
    <s id="9835:1" flag="alternateSource">རྒྱལ་མཚན་སྒྲེང་ལ་གནས་པ་ཡི། །གཞོན་ནུ་ལས་ནི་སྣ་ཚོགས་པ། །རྣམ་པ་དུ་མའི་གཟུགས་དང་ལྡན། །</s>
  </p>
  <p id="9836">
    <s id="9836:1" flag="alternateSource">བདག་ཉིད་ཆེན་པོ་འཇམ་པའི་དབྱངས། །ས་བཅུའི་བདག་པོའི་བདག་པོ་ནི། །མཐོང་བ་ཙམ་གྱིས་འཇིགས་པར་བྱེད། །</s>
  </p>
  <p id="9837">
    <s id="9837:1" flag="alternateSource">རྒྱལ་རིགས་རྒྱལ་པོ་ཆེན་པོ་ནི། །འཇིག་རྟེན་ས་སྲུང་ས་གནས་པ། །དད་ལྡན་ཡིད་གཉིས་ཐེ་ཚོམ་ནི། །རྣམ་བྲལ་ཆོས་ལ་མཉེས་གཤིན་པ། །བདེ་བར་གཤེགས་ལ་དད་བསྐྱེད་ནས། །</s>
  </p>
  <p id="9838">
    <s id="9838:1" flag="alternateSource">སྙིང་རྗེས་བརླན་པའི་ཡིད་ཀྱིས་ནི། །འདིར་བཤད་འདི་དག་བྱ་བ་ནི། །གྲུབ་པར་འདོད་པས་རབ་ཏུ་བྱ། །</s>
  </p>
  <p id="9839">
    <s id="9839:1" flag="alternateSource">ཆོ་གའི་སྦྱོར་བའི་སྔགས་དང་ནི། །རྒྱུད་དང་ལྡན་པ་ས་སྟེང་དུ། །</s>
    <s id="9839:2">ཆོས་དབྱིངས་ཚོགས་པའི་རྒྱལ་བ་ཡིས། །གསུང་རབ་འདི་དག་ངེས་པར་བསྟན། །</s>
  </p>
  <p id="9840">
    <s id="9840:1" flag="alternateSource">ཆོས་ཀྱི་དབྱིངས་དང་མཉམ་གནས་པའི། །རྒྱལ་མཆོག་སྔ་མ་གྲངས་མེད་པས། །ས་ཡི་སྟེང་གི་མི་རྣམས་ལའང་། །ཆོས་ཀྱི་མཛོད་ནི་གསུངས་པ་ཡིན། །</s>
  </p>
  <p id="9841">
    <s id="9841:1" flag="alternateSource">ལྷ་དང་ལྷ་མིན་སྔོན་གཡུལ་འཐབ། །</s>
  </p>
  <p id="9842">
    <s id="9842:1" flag="alternateSource">ཕ་རོལ་འཇིགས་པ་བྱུང་བ་ན། །</s>
  </p>
  <p id="9843">
    <s id="9843:1" flag="alternateSource">གང་ཚེ་བརྒྱ་བྱིན་སྔོན་གྱུར་པ། །དཔུང་ནི་ཕམ་བྱས་ཞེ་སྡང་བས། །</s>
    <s id="9843:2">དེ་ཚེ་གཅིག་ཏུ་སོང་ནས་ནི། །ས་སྟེང་རྣམ་པར་དུ་བར་གྱུར། །</s>
  </p>
  <p id="9844">
    <s id="9844:1" flag="alternateSource">རྒྱལ་མཆོག་འོད་སྲུང་དེ་ལ་ནི། །ཐུབ་པ་མཆོག་ལ་དེ་ཚེ་ཞུས། །</s>
  </p>
  <p id="9845">
    <s id="9845:1" flag="alternateSource">ཇི་ལྟར་བྱ་ཞེས་ཚིག་ཏུ་ནི། །བདེ་སོགས་བདག་པོས་རྣམ་པར་སྨྲས། །</s>
  </p>
  <p id="9846">
    <s id="9846:1" flag="alternateSource">མི་བཟད་ལྷ་མིན་གྱིས་ཕམ་ནས། །</s>
  </p>
  <p id="9847">
    <s id="9847:1" flag="alternateSource">བདག་ཀྱང་འདིར་ནི་ཡང་དག་ལྷགས། །</s>
    <s id="9847:2">དེ་སྐད་བཅོམ་ལྡན་གསོལ་ནས་</s>
  </p>
  <p id="9848">
    <s id="9848:1" flag="alternateSource">ནི། །ལྷ་ཡི་དབང་པོ་བརྒྱ་བྱིན་གྱིས། །དེ་ཚེ་ཐུབ་མཆོག་ཞབས་གཉིས་ལ། །སྤྱི་བོའི་གཙུག་གིས་རབ་བཏུད་ནས། །</s>
  </p>
  <p id="9849">
    <s id="9849:1" flag="alternateSource">མིག་སྟོང་ཀཽ་ཤི་ཀ་ནི། །དེ་ཡི་སྤྱན་སྔར་འདུག་པར་གྱུར། །</s>
  </p>
  <p id="9850">
    <s id="9850:1" flag="alternateSource">དེ་སྐད་གསོལ་ནས་</s>
  </p>
  <p id="9851">
    <s id="9851:1" flag="alternateSource">ཐུབ་མཆོག་ནི། །བྲམ་ཟེར་གྱུར་པ་འོད་སྲུང་གིས། །</s>
    <s id="9851:2">དེ་ཚེ་གསུང་དུ་བཀའ་སྩལ་པ། །ཀ་ལ་པིང་ཀའི་སྒྲ་སྐད་དུ། །</s>
    <s id="9851:3">རྒྱལ་བ་མཆོག་གིས་སྔོན་གསུངས་པ། །གཞོན་ནུ་སྣ་ཚོགས་ཡང་དག་བྱུང་། །</s>
  </p>
  <p id="9852">
    <s id="9852:1" flag="alternateSource">བདག་ཉིད་ཆེན་པོ་འཇམ་དཔལ་ནི། །རྙེད་དཀའ་སྐུ་ནི་འབུམ་གྱུར་པ། །ཡང་དག་མཐའ་ལ་གནས་<ref folio="F.347.b"/>ནས་ནི། །ཟབ་མོའི་དོན་གྱི་དོན་སྟོན་བྱེད། །</s>
  </p>
  <p id="9853">
    <s id="9853:1" flag="alternateSource">སྤྲོས་མེད་རྣམ་པ་མེད་པ་དང་། །གནས་མེད་པ་ལས་གཟུགས་བྱས་ནས། །</s>
  </p>
  <p id="9854">
    <s id="9854:1" flag="alternateSource">ཤིན་ཏུ་དོན་ལྡན་ཆོས་ཀྱང་སྟོན། །</s>
  </p>
  <p id="9855">
    <s id="9855:1" flag="alternateSource">ལྷ་ཡི་དབང་ཕྱུག་དེ་ནི་དྲན། །</s>
  </p>
  <p id="9856">
    <s id="9856:1" flag="alternateSource">དེ་ནས་དེ་ནི་དེ་དྲན་པས། །བྱང་ཆུབ་སེམས་དཔའ་དྲན་ཙམ་གྱིས། །གཞོན་ནུ་སྣ་ཚོགས་གཟུགས་ཅན་ནི། །དེར་ནི་དེ་ཡི་མོད་ལ་ལྷགས། །དེར་ནི་བཅོམ་ལྡན་འདས་དང་ནི། །བཅོམ་ལྡན་ལྷ་ཡི་དབང་ཕྱུག་བཅས། །</s>
  </p>
  <p id="9857">
    <s id="9857:1" flag="alternateSource">ལྷགས་ནས་བྱང་ཆུབ་སེམས་དཔའ་དེས། །</s>
  </p>
  <p id="9858">
    <s id="9858:1" flag="alternateSource">དེ་ཚེ་རྒྱལ་བ་མཆོག་ལ་བཏུད། །རྒྱལ་བ་མཆོག་ཀུན་ཕྱག་འཚལ་ནས། །</s>
  </p>
  <p id="9859">
    <s id="9859:1" flag="alternateSource">འོད་ཆེན་འོད་སྲུང་ལ་ཡང་བཏུད། །དེ་ཚེ་ཐུབ་པས་རྗེས་གནང་ནས། །</s>
  </p>
  <p id="9860">
    <s id="9860:1" flag="alternateSource">སྔགས་ཀྱི་ཚིག་ནི་འདི་སྨྲས་སོ། །</s>
  </p>
  <p id="9861">
    <s id="9861:1" flag="alternateSource">ན་མཿསརྦ་བུདྡྷ་བོ་དྷི་སཏྭེ་བྷྱཿ། ཨ་པྲ་ཏི་ཧ་ཏ་ཤཱ་ས་ནེ་བྷྱཿ། ཨོྃ་ཧ་ན་ཧ་ན། </s>
  </p>
  <p id="9862">
    <s id="9862:1" flag="alternateSource">སརྦ་བྷ་ཡོཏྶཱ་ད་ཡ་ཏྲཱ་ས་ཡ། མོ་ཊ་ཡ། ཚིནྡ། བྷིནྡ། ཛྭ་ལ་ཛྭ་ལ། ཧཱུྃ་ཧཱུྃ་ཕཊ་ཕཊ་སྭཱ་ཧཱ། </s>
    <s id="9862:2">བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པས་སྔགས་འདི་སྨྲས་མ་ཐག་ཏུ་ས་ཆེན་པོ་འདི་རི་དང་རྒྱ་མཚོའི་མཐར་ཐུག་པ་དང་བཅས་པ་རྣམ་པ་དྲུག་ཏུ་གཡོས་ཏེ</s>
  </p>
  <p id="9863">
    <s id="9863:1" flag="alternateSource">སངས་རྒྱས་བཅོམ་ལྡན་འདས་ཐམས་ཅད་ཀྱི་ཞིང་མཐའ་ཡས་པ་འཇིག་རྟེན་གྱི་ཁམས་ཀྱི་ཕྱོགས་ཀྱི་མཐར་ཐུག་པ་ཐམས་ཅད་དང་བཅས་པ་ཡང་རབ་ཏུ་འགུལ་བར་གྱུར་ཏོ། །</s>
  </p>
  <p id="9864">
    <s id="9864:1" flag="alternateSource">སངས་རྒྱས་བཅོམ་ལྡན་འདས་ཐམས་ཅད་ཀྱིས་ཀྱང་སྔགས་ཀྱི་ཚིག་འདི་དག་བྱིན་གྱིས་བརླབས་སོ། །</s>
  </p>
  <p id="9865">
    <s id="9865:1" flag="alternateSource">དེ་ནས་ལྷའི་དབང་པོ་བརྒྱ་བྱིན་འཇིགས་པ་དང་བྲལ་ནས་བ་སྤུ་ལངས་ཏེ་ངོ་མཚར་རྨད་དུ་བྱུང་བ་ཐོབ་ནས། </s>
  </p>
  <p id="9866">
    <s id="9866:1" flag="alternateSource">མིག་གཉིས་ཕྱེ་སྟེ། </s>
  </p>
  <p id="9867">
    <s id="9867:1" flag="alternateSource">སྟན་ལས་ལངས་ནས། </s>
  </p>
  <p id="9868">
    <s id="9868:1" flag="alternateSource">བཅོམ་ལྡན་འདས་ཀྱི་ཞབས་གཉིས་ལ་བཏུད་ནས་ལན་གསུམ་བསྐོར་བ་བྱས་ཤིང་། </s>
    <s id="9868:2">འཇམ་དཔལ་གཞོན་ནུར་གྱུར་པ་ལ་མངོན་དུ་བལྟས་ནས་སྔགས་ཀྱི་ཚིག་དེ་དག་བཟུང་སྟེ། </s>
  </p>
  <p id="9869">
    <s id="9869:1" flag="alternateSource">ཡིད་ལ་བྱས་ནས་ཕྱིར་ཡང་ཤིང་རྟ་ལ་ཞོན་ཏེ། </s>
  </p>
  <p id="9870">
    <s id="9870:1" flag="alternateSource">ལྷ་མ་ཡིན་གང་ཡིན་པ་དེ་ལོགས་སུ་ཕྱིན་པར་གྱུར་ཏོ། །</s>
  </p>
  <p id="9871">
    <s id="9871:1" flag="alternateSource">དེ་ནས་ལྷ་མ་ཡིན་ཐམས་ཅད་རྒྱ་མཚོ་ཆེན་པོའི་མཐའི་འགྲམ་དུ་གང་རང་གི་གྲོང་ཁྱེར་གང་ཡིན་པ་དེར་མངོན་དུ་ཕྱོགས་ཤིང་སོང་བར་གྱུར་ཏེ། </s>
  </p>
  <p id="9872">
    <s id="9872:1" flag="alternateSource">སེམས་ཞུམ་ཞིང་ཉམས་ལ་དཔུང་གི་འཇིགས་པས་<ref folio="F.348.a"/>སེམས་དཀྲུགས་ཤིང་གདོང་གི་མདོག་ཉམས་ཤིང་ང་རྒྱལ་དང་དྲེགས་པ་ལ་སོགས་པ་དང་བྲལ་བར་གྱུར་ལ། །མཚོན་ཆ་དང་བྲལ་ཞིང་རི་འབིགས་བྱེད་འབར་བ་བཞིན་དུ་ལྷའི་དབང་ཕྱུག་དེ་མཐོང་ནས་</s>
  </p>
  <p id="9873">
    <s id="9873:1" flag="alternateSource">བྱེར་བར་གྱུར་ཏོ། །</s>
  </p>
  <p id="9874">
    <s id="9874:1" flag="alternateSource">དེ་ནས་ལྷ་ཡི་དབང་པོ་བརྒྱ་བྱིན་གྱིས་སུམ་ཅུ་རྩ་གསུམ་གྱི་ལྷ་རྣམས་ལ་སྨྲས་པ། </s>
    <s id="9874:2">གྲོགས་པོ་དག་མ་འཇིགས་ཤིག །མ་འཇིགས་ཤིག །སངས་རྒྱས་ཀྱི་མཐུས་ལྷ་མ་ཡིན་ལས་བདག་ཅག་ངེས་པར་རྒྱལ་བས་རང་གི་གནས་སུ་འགྲོ་བར་བྱའོ། །</s>
  </p>
  <p id="9875">
    <s id="9875:1" flag="alternateSource">རང་རང་གི་གནས་ཅི་ལྟ་བ་བཞིན་དུ་སོང་ནས་</s>
  </p>
  <p id="9876">
    <s id="9876:1" flag="alternateSource">ཁྱོད་ཅག་རྩེ་བ་དང་དགའ་བ་ཡོངས་སུ་སྤྱོད་པར་གྱིས་ཤིག །དེ་ནས་ལྷ་དེ་དག་ཐམས་ཅད་ཡིད་ཤིན་ཏུ་དགའ་ནས་</s>
  </p>
  <p id="9877">
    <s id="9877:1" flag="alternateSource">ཕྱིར་ཡང་རང་གི་གནས་སུ་ལོག་པར་གྱུར་ཏོ། །</s>
  </p>
  <p id="9878">
    <s id="9878:1" flag="alternateSource">དེ་ནས་ལྷ་རྣམས་ཀྱི་དབང་པོ་བརྒྱ་བྱིན་འདི་སྙམ་དུ་སེམས་པར་གྱུར་ཏེ། </s>
  </p>
  <p id="9879">
    <s id="9879:1" flag="alternateSource">གང་བདག་གིས་གཞོན་ནུའི་གཟུགས་ཅན་གྱི་གཟུགས་བརྙན་གྱི་རྣམ་པ་དེ་བྱས་ལ་རྒྱལ་མཚན་གྱི་རྩེ་མོ་ལའང་བཏགས་ན། </s>
  </p>
  <p id="9880">
    <s id="9880:1" flag="alternateSource">དེས་ན་གང་གི་ལྷ་མ་ཡིན་གྱི་འཇིགས་པ་མི་འབྱུང་ངོ་། །</s>
  </p>
  <p id="9881">
    <s id="9881:1" flag="alternateSource">ཞེས་བསྟན་ཏོ། །</s>
  </p>
  <p id="9882">
    <s id="9882:1" flag="alternateSource">དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་ཆེན་པོ་ལ་འོས་པའི་ནོར་བུ་རིན་པོ་ཆེ་ནང་འོད་དང་ལྡན་ཞིང་གསལ་བའི་ཕྲེང་བ་བླངས་ནས། </s>
  </p>
  <p id="9883">
    <s id="9883:1" flag="alternateSource">གཞོན་ནུའི་ཆ་བྱད་ཀྱི་གཟུགས་བརྙན་བྱས་ཏེ། </s>
  </p>
  <p id="9884">
    <s id="9884:1" flag="alternateSource">སྟེང་གི་ཁང་བཟང་དུ་གྲོང་ཁྱེར་ཆེན་པོ་བལྟ་ན་སྡུག་པའི་དབུས་ན། </s>
  </p>
  <p id="9885">
    <s id="9885:1" flag="alternateSource">ལྷ་རྣམས་ཀྱི་འདུན་ས་ཆོས་བཟང་གི་རྩེ་མོར་རྒྱལ་མཚན་བསྒྲེང་བ་ལེགས་པར་བཀོད་པ་བྱས་ནས་བཞག་པར་གྱུར་ཏོ། །</s>
  </p>
  <p id="9886">
    <s id="9886:1" flag="alternateSource">དེ་ནས་ལྷ་མ་ཡིན་དེ་དག་རབ་ཚིམ་བྱེད་དང་། ཐགས་བཟངས་རིས་ལ་སོགས་པ་དེ་དག་ལྷ་རྣམས་ཀྱི་སྟེང་དུ་མི་འགྲོ་ཞིང་། ལྷ་དེ་དག་ཀྱང་ཟིལ་གྱིས་གནོན་པར་མི་འགྱུར་ལ། རྫུ་འཕྲུལ་ལས་རྣམ་པར་འཕྲུལ་པའམ། གཡུལ་མངོན་དུ་ཕྱོགས་པར་འགྲོ་བར་མི་ནུས་སོ། །</s>
  </p>
  <p id="9887">
    <s id="9887:1" flag="alternateSource">དེ་ལྟར་ལོ་བྱེ་བ་ཁྲི་ཕྲག་དུ་མ་མི་མ་ཡིན་པའི་གྲངས་ཀྱིས་བགྲང་བར་ཡང་ལྷ་མ་ཡིན་གྱི་འཇིགས་པ་འབྱུང་བར་མི་འགྱུར་རོ། །</s>
  </p>
  <p id="9888">
    <s id="9888:1" flag="alternateSource">དེ་བཞིན་དུ་ཕན་ཡོན་དཔག་ཏུ་<ref folio="F.348.b"/>མེད་པ་བསྟན་པ་དང་། ཚེ་དང་། ནད་མེད་པ་འཕེལ་བར། སངས་རྒྱས་བཅོམ་ལྡན་འདས་དང་། བྱང་ཆུབ་སེམས་དཔའ་སེམས་དཔའ་ཆེན་པོས་ཀྱང་སྔོན་དུ་གསུངས་པ་ཡིན་ནོ། །</s>
  </p>
  <p id="9889">
    <s id="9889:1" flag="alternateSource">དེ་བཞིན་དུ་ཕན་ཡོན་གྱི་ཡོན་ཏན་མཆོག་འདི་དག་རྒྱ་ཆེ་བ་དང་། མཐའ་ཡས་ཤིང་མུ་མེད་པ་སྔོན་གསུངས་པ་ཡིན་ནོ། །</s>
  </p>
  <p id="9890">
    <s id="9890:1" flag="alternateSource">གང་ཞིག་ཆོས་ཀྱི་རྣམ་གྲངས་འདི་སྤངས་སམ། རྣམ་པར་རྟོག་པར་བྱེད་ན། </s>
  </p>
  <p id="9891">
    <s id="9891:1" flag="alternateSource">བསོད་ནམས་མ་ཡིན་པ་དཔག་ཏུ་མེད་པ་འཕེལ་བར་འགྱུར་ཞིང་། དམྱལ་བར་ཡང་སྐྱེ་བར་འགྱུར་ལ། དུད་འགྲོ་དང་། ཡི་དགས་དང་། གཤིན་རྗེའི་འཇིག་རྟེན་གྱི་སྐྱེ་བ་ངན་པར་ཡང་འགྲོ་བར་འགྱུར་རོ། །</s>
  </p>
  <p id="9892">
    <s id="9892:1" flag="alternateSource">སྨན་དང་། སྔགས་རྣམས་མེད་དོ། །</s>
  </p>
  <p id="9893">
    <s id="9893:1" flag="alternateSource">བྱང་ཆུབ་སེམས་དཔའ་མེད་དོ། །</s>
  </p>
  <p id="9894">
    <s id="9894:1" flag="alternateSource">དེ་རྣམས་ཀྱི་བདག་ཉིད་ཆེན་པོ་རྫུ་འཕྲུལ་ཆེ་བ་དང་། རྣམ་པར་འཕྲུལ་བ་ཡང་མེད་དོ། །</s>
  </p>
  <p id="9895">
    <s id="9895:1" flag="alternateSource">ཆོ་ག་རྒྱ་ཆེ་བ་ཡང་མེད་དོ། །</s>
  </p>
  <p id="9896">
    <s id="9896:1" flag="alternateSource">འཕགས་པ་མ་ཡིན་པས་བཤད་དོ། །</s>
  </p>
  <p id="9897">
    <s id="9897:1" flag="alternateSource">ཞེས་བྱས་ནས་སྤང་བའམ། །ཡང་ན་འགྲོ་ཞིང་འདི་ཉན་པར་མི་ནུས་སོ། །</s>
  </p>
  <p id="9898">
    <s id="9898:1" flag="alternateSource">ཞེས་གནས་དེ་ལས་གཞན་དུ་འགྲོ་ན། </s>
  </p>
  <p id="9899">
    <s id="9899:1" flag="alternateSource">དེ་དག་ལ་བསོད་ནམས་མ་ཡིན་པ་ཆེན་པོ་འབྱུང་བར་འགྱུར་རོ། །</s>
  </p>
  <p id="9900">
    <s id="9900:1" flag="alternateSource">ཅི་སྟེ་བློ་ཆུང་བ་གང་གིས་ཆོས་འདི་ནི་ཐུབ་པ་མཆོག་དང་། ཐུབ་པའི་སྲས་བློ་དང་ལྡན་པ་མ་ཡིན་ནོ། །</s>
  </p>
  <p id="9901">
    <s id="9901:1" flag="alternateSource">ཞེས་རབ་ཏུ་སྤོང་བར་བྱེད་དོ། །</s>
  </p>
  <p id="9902">
    <s id="9902:1" flag="alternateSource">མི་དེ་དམྱལ་བར་འགྲོ་འགྱུར་ཞིང་། །དེ་ཉམས་ནས་ནི་དུད་འགྲོར་འགྲོ། །</s>
  </p>
  <p id="9903">
    <s id="9903:1" flag="alternateSource">ཐིག་ནག་དང་ནི་ཡང་སོས་དང་། །སྤུ་གྲི་སོ་དང་མེ་མ་མུར། །རོ་མྱགས་ཆུ་བོ་རབ་མེད་སྐྱེ། །</s>
  </p>
  <p id="9904">
    <s id="9904:1" flag="alternateSource">དེ་ནས་ཕྱིར་ཡང་སྤུ་གྲི་སོར། །ལོ་མ་རལ་གྲི་ལྟ་བུའི་ནགས། །ཡང་ན་ཀྱི་ཧུད་ཟེར་དེ་བཞིན། །འཇིག་རྟེན་གྲགས་པ་སོ་ཐམས་ཐམས། །</s>
  </p>
  <p id="9905">
    <s id="9905:1" flag="alternateSource">སྡིག་པའི་ལས་ཀྱི་དམྱལ་བ་རུ། །གང་གིས་ཆོས་ནི་སུན་བྱེད་པ། །དེ་ནི་སྐྱེ་བ་དེ་དག་འགྲོ། །</s>
  </p>
  <p id="9906">
    <s id="9906:1" flag="alternateSource">འཇིག་རྟེན་སྨད་པར་རབ་བསྟན་པ། །མི་བཟད་མནར་མེད་པ་ཞེས་བྱ། །</s>
  </p>
  <p id="9907">
    <s id="9907:1" flag="alternateSource">མ་དད་སེམས་ཀྱིས་ཆོས་སྤངས་པ། །སྡིག་པའི་ལས་ཅན་གནས་ཡིན་ཏེ། །</s>
  </p>
  <p id="9908">
    <s id="9908:1" flag="alternateSource"><ref folio="F.349.a"/>གང་ཞིག་ཆོས་ནི་འདི་འཇིགས་པ། །དེ་ལ་སྐྱེ་བོ་དེ་འཚེད་འགྱུར། །</s>
  </p>
  <p id="9909">
    <s id="9909:1" flag="alternateSource">ཀུན་གྱི་མཐར་ཐུག་མནར་མེད་པ། །དེ་ཉམས་དེ་བཞིན་དམྱལ་ཆེན་སྐྱེ། །</s>
  </p>
  <p id="9910">
    <s id="9910:1" flag="alternateSource">དམྱལ་བའི་ས་མཐའ་མཐའ་ཡས་པར། །རྟག་ཏུ་བློ་མེད་དེ་ནི་འགྲོ། །</s>
  </p>
  <p id="9911">
    <s id="9911:1" flag="alternateSource">མདོ་སྡེ་དེ་ནི་རྒྱ་ཆེར་བཅས། །</s>
  </p>
  <p id="9912">
    <s id="9912:1" flag="alternateSource">ཆོས་ཀྱི་ནོར་ཀུན་རབ་སྤངས་ནས། །</s>
  </p>
  <p id="9913">
    <s id="9913:1" flag="alternateSource">དེ་ནི་འཇིག་རྟེན་ངན་པར་འགྲོ། །</s>
  </p>
  <p id="9914">
    <s id="9914:1" flag="alternateSource">དབང་མེད་རྟག་པར་དབང་དུ་འགྲོ། །</s>
  </p>
  <p id="9915">
    <s id="9915:1" flag="alternateSource">གང་ཞིག་མདོ་སྡེའི་ཆོ་ག་འདི། །སྔགས་དང་རྒྱུད་ཀྱིས་ལེགས་པར་བརྒྱན། །</s>
  </p>
  <p id="9916">
    <s id="9916:1" flag="alternateSource">གྲུབ་པ་སྣ་ཚོགས་བརྒྱ་རྣམས་འཐོབ། །</s>
  </p>
  <p id="9917">
    <s id="9917:1" flag="alternateSource">ཡང་དག་མཐའ་ནི་སྒྲིབ་པ་མེད། །</s>
  </p>
  <p id="9918">
    <s id="9918:1" flag="alternateSource">ཆོས་ཀྱི་དབྱིངས་ཀྱི་སྐུ་ཉིད་ཡིན། །</s>
  </p>
  <p id="9919">
    <s id="9919:1" flag="alternateSource">དམིགས་སུ་མེད་པའི་ངོ་བོ་ཉིད། །</s>
    <s id="9919:2">ཆོ་ག་ཆོ་ག་རྒྱ་ཆེན་བཅས། །</s>
  </p>
  <p id="9920">
    <s id="9920:1" flag="alternateSource">ལེའུ་རབ་འབྱམ་འདིས་འདྲེན་བྱེད། །འཇམ་པའི་དབྱངས་ནི་ལེགས་དགོད་པ། །ཕུན་ཚོགས་དཔལ་དང་བློ་གྲོས་མཆོད། །</s>
  </p>
  <p id="9921">
    <s id="9921:1" flag="alternateSource">རྩ་བའི་ཆོ་ག་མི་ཉུང་བ། །རྒྱ་ཆེ་མང་པོར་བསྟན་པ་ཡིན། །</s>
  </p>
  <p id="9922">
    <s id="9922:1" flag="alternateSource">རྟག་དང་ཆད་དང་ཐོག་མཐའ་ནི། །གཉི་གའི་མཐའ་དོན་རྣམ་པར་སྤངས། །</s>
  </p>
  <p id="9923">
    <s id="9923:1" flag="alternateSource">རིམ་བཅས་རིམ་ནི་ངེས་པར་བསྟན། །</s>
  </p>
  <p id="9924">
    <s id="9924:1" flag="alternateSource">སྔགས་ཀྱི་ལུས་ནི་བཏུས་པ་ཡིན། །</s>
  </p>
  <p id="9925">
    <s id="9925:1" flag="alternateSource">མེ་དང་རླུང་དང་ནམ་མཁའ་དང་། །སྟོང་པའི་དེ་ཉིད་ལེགས་གསུངས་པ། །</s>
    <s id="9925:2">སྤངས་པ་རྟག་ཏུ་འགྲོ་བ་ནི། །འོག་ནས་འོག་ཏུ་དེ་ཚེ་འགྲོ། །</s>
    <s id="9925:3">བསྐལ་པ་རྣམ་མང་གསུམ་གྱི་གྲངས། །</s>
  </p>
  <p id="9926">
    <s id="9926:1" flag="alternateSource">དེ་ཚེ་བསོད་ནམས་ཡོངས་བསགས་ནས། །</s>
  </p>
  <p id="9927">
    <s id="9927:1" flag="alternateSource">དེ་ཚེ་བྱང་ཆུབ་ཐོབ་ནས་ནི། །</s>
    <s id="9927:2">བདག་དང་རྒྱལ་བ་མཆོག་རྣམས་ཀྱིས། །སྔགས་དང་རྒྱུད་ཀྱི་དོན་གསུངས་པ། །</s>
    <s id="9927:3">འགྲོ་བ་ཡུལ་ནི་སྡིག་མེད་ལའོ། །</s>
  </p>
  <p id="9928">
    <s id="9928:1" flag="alternateSource">རྩ་བའི་ཆོ་ག་དག་བྱེད་དང་། །སྡིག་པ་མེད་ཅིང་བཀྲ་ཤིས་པའི། །</s>
    <s id="9928:2">ལེའུ་རབ་འབྱམ་རབ་གསུངས་པ། །ངེས་པའི་མདོ་སྡེ་བཟང་པོ་ཡིན། །</s>
  </p>
  <p id="9929">
    <s id="9929:1" flag="alternateSource">ས་བདག་ཡོན་ཏན་བདག་ཉིད་ཆེ། །</s>
  </p>
  <p id="9930">
    <s id="9930:1" flag="alternateSource">ཡུལ་དང་དུས་ཀྱི་སྦྱོར་བ་དང་། །</s>
    <s id="9930:2">རྒྱལ་སྲས་མི་རུ་སྐྱེས་པ་ཡིས། །ས་སྟེང་དམ་པའི་ཆོས་བསྟན་ཅེས། །འཇིག་རྟེན་གཙོ་བོ་ཐུབ་པ་ནི། །རྒྱལ་བ་བདུན་པས་བསྟན་པ་ཡིན། །</s>
  </p>
  <p id="9931">
    <s id="9931:1" flag="alternateSource">ཆོ་ག་རྒྱ་ཆེར་གསུངས་པ་ནི། །བློ་དང་<ref folio="F.349.b"/>དཔལ་ནི་མངོན་པར་འཕེལ། །</s>
  </p>
  <p id="9932">
    <s id="9932:1" flag="alternateSource">རྩ་བ་རབ་འབྱམ་ལེའུ་ཞེས། །སྔགས་དང་རྒྱུད་དང་ལྡན་པ་དེ། །</s>
  </p>
  <p id="9933">
    <s id="9933:1" flag="alternateSource">གང་ཞིག་མདོ་མཆོག་གཙོ་བོ་འདི། །རྒྱལ་བས་མཆོད་པའི་ཆོས་ཀྱི་མཛོད། །</s>
  </p>
  <p id="9934">
    <s id="9934:1" flag="alternateSource">ས་སྟེང་མིས་ནི་སྤོང་བྱེད་པ། །དེ་ནི་མནར་མེད་དམྱལ་བར་འགྲོ། །</s>
  </p>
  <p id="9935">
    <s id="9935:1" flag="alternateSource">བསྐལ་པ་ཆེན་པོར་དེ་འཚེད་ཅེས། །རྣམ་པ་དུ་མར་དབྱེ་བར་བསྟན། །</s>
  </p>
  <p id="9936">
    <s id="9936:1" flag="alternateSource">ནམ་ཞིག་གང་དུ་འབྱུང་བ་ནི། །མི་ཡི་ལུས་སུ་སྐྱེས་ན་ཡང་། །དབུལ་ཞིང་ནད་མང་གླེན་པ་དང་། །</s>
    <s id="9936:2">ཀླ་ཀློ་དག་ཏུ་སྐྱེ་བར་འགྱུར། །</s>
  </p>
  <p id="9937">
    <s id="9937:1" flag="alternateSource">འཇིག་རྟེན་སྨད་པར་འགྲོ་བ་སྟེ། །</s>
  </p>
  <p id="9938">
    <s id="9938:1" flag="alternateSource">དེ་ནི་མཛེ་ཅན་ནད་པར་འགྱུར། །</s>
  </p>
  <p id="9939">
    <s id="9939:1" flag="alternateSource">ལྐུགས་ཤིང་འོན་པ་ཡན་ལག་ཉམས། །</s>
  </p>
  <p id="9940">
    <s id="9940:1" flag="alternateSource">བློ་ཉམས་ལོང་བ་ཉིད་དང་ནི། །རྩུབ་ཅིང་རྟག་ཏུ་འཇིགས་པའི་གཟུགས། །ས་སྟེང་ཡི་དགས་ལྟ་བུར་སྣང་། །</s>
  </p>
  <p id="9941">
    <s id="9941:1" flag="alternateSource">གོས་ངན་སེམས་ནི་ཞན་པ་དང་། །སེན་མོ་དང་ནི་ལུས་ཀྱང་ངན། །</s>
  </p>
  <p id="9942">
    <s id="9942:1" flag="alternateSource">སྲིན་བུ་རྣམས་ཀྱིས་ཟོས་པ་དང་། །ཤུ་བ་གཡན་པར་ཡང་དག་ལྡན། །</s>
  </p>
  <p id="9943">
    <s id="9943:1" flag="alternateSource">མདོ་སྡེ་འདི་ནི་རབ་སྤངས་ན། །</s>
  </p>
  <p id="9944">
    <s id="9944:1" flag="alternateSource">གང་དང་གང་གིས་འགྲོ་བར་འགྲོ། །</s>
  </p>
  <p id="9945">
    <s id="9945:1" flag="alternateSource">དེ་དང་དེར་ནི་སྐྱེ་བ་ན། །</s>
  </p>
  <p id="9946">
    <s id="9946:1" flag="alternateSource">བློ་ངན་རྨོངས་པར་སྐྱེ་བར་འགྱུར། །</s>
  </p>
  <p id="9947">
    <s id="9947:1" flag="alternateSource">དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པ་སྟན་ལས་ལངས་ཏེ། </s>
  </p>
  <p id="9948">
    <s id="9948:1" flag="alternateSource">བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། </s>
  </p>
  <p id="9949">
    <s id="9949:1" flag="alternateSource">མིག་ཕྱེ་ཞིང་མི་འཛུམས་པར་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ན་གནས་པའི་ལྷའི་བུ་རྣམས་དང་། འབྱུང་པོའི་ཚོགས་དུ་མ་ཆོས་མཉན་པའི་ཕྱིར་འདུས་པར་ཤེས་ནས</s>
  </p>
  <p id="9950">
    <s id="9950:1" flag="alternateSource">བཅོམ་ལྡན་འདས་ཤཱཀྱ་ཐུབ་པ་ལ་འདི་སྐད་ཅེས་གསོལ་ཏོ། །</s>
  </p>
  <p id="9951">
    <s id="9951:1" flag="alternateSource">བཅོམ་ལྡན་འདས་ཇི་ཙམ་དུ་ཆོས་ཀྱི་རྣམ་གྲངས་འདི་ནི་ངོ་མཚར་ཏེ། </s>
  </p>
  <p id="9952">
    <s id="9952:1" flag="alternateSource">མཆོག་ཏུ་ལེགས་པར་གསུངས་པ་ལགས་ན། </s>
  </p>
  <p id="9953">
    <s id="9953:1" flag="alternateSource">དེ་ལ་བཅོམ་ལྡན་འདས་མ་འོངས་པའི་དུས་ན་སེམས་ཅན་མི་རིགས་པའི་ཆགས་པས་ཟིལ་གྱིས་ནོན་པ་སླུ་བར་བྱེད་པ་ང་རྒྱལ་ཅན་མ་དད་པ་གྱ་གྱུ་ཅན་དམུ་རྒོད་ཚུལ་ཁྲིམས་འཆལ་པ་དག་འབྱུང་བར་འགྱུར་ཏེ། </s>
  </p>
  <p id="9954">
    <s id="9954:1" flag="alternateSource">དེ་དག་སྔགས་རྣམས་ཀྱི་རྟོག་པའི་<ref folio="F.350.a"/>བདག་ཉིད་ཆེན་པོ་རྒྱས་པ་གྲུབ་པ་དང་། དུས་དང་། ཡུལ་དང་། ངེས་པར་སྡོམ་པ་དང་། སྔགས་དང་། སྤྱོད་པ་དང་། །སྦྱིན་སྲེག་དང་། བཟླས་པ་ངེས་པར་སྡོམ་པ་དང་། ཆོ་ག་རབ་འབྱམ་དག་ལ་མ་དད་པར་འགྱུར། </s>
  </p>
  <p id="9955">
    <s id="9955:1" flag="alternateSource">ཡིད་ལ་མི་བྱེད་པར་འགྱུར་ཏེ། </s>
  </p>
  <p id="9956">
    <s id="9956:1" flag="alternateSource">སངས་རྒྱས་ཀྱི་བཀའ་མ་ཡིན་ནོ། །</s>
  </p>
  <p id="9957">
    <s id="9957:1" flag="alternateSource">ཞེས་བྱས་ནས་སྤོང་བར་འགྱུར་ཏེ། </s>
  </p>
  <p id="9958">
    <s id="9958:1" flag="alternateSource">དེ་དག་ཉོན་མོངས་པའི་སེམས་སུ་གྱུར་ནས་དུས་བྱེད་པར་འགྱུར་ཞིང་། སྡུག་བསྔལ་དྲག་ཅིང་ཚ་བའི་ཚོར་བ་མྱོང་ཞིང་དེ་དག་དམྱལ་བ་ཆེན་པོར་སྐྱེ་བར་འགྱུར་རོ། །</s>
  </p>
  <p id="9959">
    <s id="9959:1" flag="alternateSource">བཅོམ་ལྡན་འདས་སྡུག་བསྔལ་བའི་སེམས་ཅན་དེ་དག་ལ་ཇི་ལྟར་བསྒྲུབ་པར་བྱ། </s>
  </p>
  <p id="9960">
    <s id="9960:1" flag="alternateSource">སངས་རྒྱས་བཅོམ་ལྡན་འདས་ནི་ཐུགས་རྗེ་ཆེན་པོ་དང་ལྡན་པ་ལགས་སོ། །</s>
    <s id="9960:2">དེ་ནས་བཅོམ་ལྡན་འདས་ཀྱིས་འཇམ་དཔལ་གཞོན་ནུར་གྱུར་པ་ལ་སྤྱི་བོར་བྱུགས་ནས་</s>
  </p>
  <p id="9961">
    <s id="9961:1" flag="alternateSource">བཀའ་སྩལ་པ། །</s>
    <s id="9961:2">འཇམ་དཔལ་ཁྱོད་སེམས་ཅན་ཐམས་ཅད་ཀྱི་དོན་གྱི་ཕྱིར་རབ་ཏུ་ཞུགས་པ་ཁྱོད་ཡང་ལེགས་སོ་ལེགས་སོ། །</s>
  </p>
  <p id="9962">
    <s id="9962:1" flag="alternateSource">འཇམ་དཔལ་གཞོན་ནུར་གྱུར་པ་ཁྱོད་དེ་བཞིན་གཤེགས་པ་ལ་དོན་འདི་ཡོངས་སུ་ཞུ་བར་སེམས་པ་དེ་ཁྱོད་ཡང་ལེགས་སོ། །</s>
  </p>
  <p id="9963">
    <s id="9963:1" flag="alternateSource">འཇམ་དཔལ་གཞོན་ནུར་གྱུར་པ་དེའི་ཕྱིར་ལེགས་པར་ཤིན་ཏུ་རབ་ཏུ་ཉོན་ལ་ཡིད་ལ་ཟུང་ཤིག་དང་། སེམས་ཅན་ཐམས་ཅད་ཀྱི་དོན་དང་། ཕན་པ་དང་། བདེ་བའི་ཕྱིར་ཞུགས་པ་དང་། ལྷ་དང་། མི་རྣམས་དང་། འཇིག་རྟེན་ལ་རབ་ཏུ་བརྩེ་བའི་ཕྱིར་ངས་ཁྱོད་ལ་བཤད་དོ། །</s>
  </p>
  <p id="9964">
    <s id="9964:1" flag="alternateSource">སྤྱོད་པ་ཐམས་ཅད་ལ་ཞུགས་པ་དང་། བྱང་ཆུབ་ཀྱི་ལམ་དང་། ཐམས་ཅད་ཤེས་པ་དང་། ཆོས་ཀྱི་དབྱིངས་ལ་འཇུག་པ་དང་། འཕགས་པ་འཇམ་དཔལ་གྱི་སྐུ་ལ་གནས་པར་འདོད་པ་རྣམས་ཀྱིས་རིག་པའི་རྒྱལ་པོ་མཆོག་ཏུ་གསང་བ། གཞོན་ནུ་ཁྱོད་ཀྱི་རྩ་བའི་ཆོ་གའི་ལེའུ་རབ་འབྱམ་འཆི་བའི་དུས་ཀྱི་ཚེ་ཡང་འདི་དྲན་པར་བྱའོ། །</s>
  </p>
  <p id="9965">
    <s id="9965:1" flag="alternateSource">དེ་གང་ཞེ་ན། </s>
    <s id="9965:2">ན་མ་སྟྲཻ་ཡ་དྷྭ་ཏ་ཐཱ་ག་ཏེ་བྷྱཿ། ཨར་ཧད་བྷྱཿ། སམྱཀྶཾ་བུདྡྷེ་བྷྱཿ། ཨོྃ་ཀུ་མཱ་ར་རཱུ་པི་ཎེ། བི་ཤྭ་སཾ་བྷ་བ། ཨཱ་གཙྪ། ཨཱ་གཙྪ། ལ་ཧུ་ལ་ཧུ། <ref folio="F.350.b"/>བྷྲཱུྃ་བྷྲཱུྃ། ཛི་ན་ཛིཀམཉྫུ་ཤྲི་ཡེ། སུ་ཤྲི་ཡེ། ཏཱ་ར་ཡ་མཱྃ། སརྦ་དུཿཁེ་བྷྱཿ། ཕཊ་ཕཊ། ཤ་མ་ཡ་ཤ་མ་ཡ། ཨ་མྲྀ་ཏོདྦྷ་བ། པཱ་པཾ་མེ་ནཱ་ཤ་ཡ་སྭཱ་ཧཱ། </s>
    <s id="9965:3">འཇམ་དཔལ་འདི་ནི་ཁྱོད་ཀྱི་སྙིང་པོ་དམ་པ་ཡིན་ཏེ</s>
  </p>
  <p id="9966">
    <s id="9966:1" flag="alternateSource">ཞི་བ་ཐམས་ཅད་བྱེད་པ། སྡིག་པ་ཐམས་ཅད་ཟད་པར་བྱེད་པ། སྡུག་བསྔལ་ཐམས་ཅད་ལས་རབ་ཏུ་གྲོལ་བར་བྱེད་པ། ཚེ་དང་། ནད་མེད་པ་དང་། དབང་ཕྱུག་དང་། སྐལ་བ་བཟང་པོ་མཆོག་དང་། ངག་གི་དབང་ཕྱུག་སྐྱེད་པར་བྱེད་པ། རིག་པའི་རྒྱལ་པོ་ཐམས་ཅད་གཟེངས་སྟོད་པར་བྱེད་པ། སངས་རྒྱས་བཅོམ་ལྡན་འདས་ཤཱཀྱ་ཐུབ་པས་འདི་གསུངས་མ་ཐག་ཏུ་ས་ཆེན་པོ་རི་དང་རྒྱ་མཚོ་དང་བཅས་པ། སེམས་ཅན་དང་སྣོད་ཉེ་བའི་མཐར་ཐུག་པ་རྣམ་པ་དྲུག་ཏུ་རབ་ཏུ་གཡོས་པར་གྱུར་ཏོ། །</s>
  </p>
  <p id="9967">
    <s id="9967:1" flag="alternateSource">འགྲོ་བ་ཐམས་ཅད་དེ་ཡི་དགས་ཀྱི་འགྲོ་བ་དང་། དུད་འགྲོ་དང་། གཤིན་རྗེའི་འཇིག་རྟེན་དང་། དམྱལ་བའི་སེམས་ཅན་ཐམས་ཅད་ཀྱི་སྡུག་བསྔལ་རབ་ཏུ་སྦྱངས་ཤིང་། </s>
    <s id="9967:2">བདེ་བ་རྣམས་ཀྱང་རབ་ཏུ་ཐོབ་པར་འགྱུར་ལ། འཇམ་དཔལ་རིག་པའི་རྒྱལ་པོ་འདི་ཡང་ཡིད་ལ་བྱེད་ཅིང་། དེའི་ཚེ་དམ་པའི་ཆོས་སྤོང་བའི་སེམས་ཀྱང་མེད་པར་འགྱུར་ན</s>
  </p>
  <p id="9968">
    <s id="9968:1" flag="alternateSource">བདུད་སྡིག་ཏོ་ཅན་གྱིས་ཀྱང་གླགས་རྙེད་པར་མི་འགྱུར་ལ། བགེགས་དང་ལོག་འདྲེན་ཐམས་ཅད་ཀྱང་འབྱེར་བར་འགྱུར་རོ། །</s>
  </p>
  <p id="9969">
    <s id="9969:1" flag="alternateSource">འདི་ལྟར་ཡང་སེམས་བསྐྱེད་པར་བྱ་སྟེ། </s>
  </p>
  <p id="9970">
    <s id="9970:1" flag="alternateSource">སངས་རྒྱས་བཅོམ་ལྡན་འདས་ཀྱི་སངས་རྒྱས་དང་། ཆོས་ནི་བསམ་གྱིས་མི་ཁྱབ་སྟེ། </s>
  </p>
  <p id="9971">
    <s id="9971:1" flag="alternateSource">བསམ་པའམ། གཞལ་བའམ། སྤང་བར་ནི་བདག་གིས་ཅི་ཞིག་ནུས་ཏེ། </s>
  </p>
  <p id="9972">
    <s id="9972:1" flag="alternateSource">སངས་རྒྱས་བཅོམ་ལྡན་འདས་ཉིད་ཀྱིས་མཁྱེན་པར་འགྱུར་རོ། །</s>
  </p>
  <p id="9973">
    <s id="9973:1" flag="alternateSource">འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཕན་ཡོན་དང་ཉེས་དམིགས་ཀྱི་ནུས་པ་རབ་འབྱམ་བསྟན་པའི་ལེའུ་སུམ་ཅུ་རྩ་དྲུག་པ་རྫོགས་སོ།། །།</s>
  </p>
  <p id="9974">
    <s id="9974:1" flag="alternateSource">བཅོམ་ལྡན་འདས་<ref folio="F.351.a"/>ཀྱིས་དེ་སྐད་ཅེས་བཀའ་སྩལ་ནས། </s>
  </p>
  <p id="9975">
    <s id="9975:1" flag="alternateSource">དགེ་སློང་དེ་དག་དང་། བྱང་ཆུབ་སེམས་དཔའ་དེ་དག་དང་། ཐམས་ཅད་དང་ལྡན་པའི་འཁོར་དེ་དག་དང་། གནས་གཙང་མའི་སྟེང་ན་གནས་པའི་ལྷའི་བུའི་ཚོགས་རྣམས་དང་། སེམས་ཅན་བྱེ་བ་ཁྲི་ཕྲག་བརྒྱ་སྟོང་དུ་མ་དང་། ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་དང་། གྲུབ་པ་དང་། རིག་འཛིན་དང་། དྲང་སྲོང་མཆོག་དམ་པ་དུ་མ་དང་། འཇམ་དཔལ་གཞོན་ནུར་གྱུར་པ་དང་། སྤྱན་རས་གཟིགས་དང་། བྱམས་པ་དང་། མཐུ་ཆེན་ཐོབ་དང་། མཐུ་ཆེན་གནས་དང་། ཕྱག་ན་རྡོ་རྗེ་ལ་སོགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དང་། འཇིག་རྟེན་གྱི་ཁམས་གྲངས་མེད་པ་དང་། ཆོས་ཀྱི་དབྱིངས་མཐའ་ཡས་པ་ན་བཞུགས་པའི་སངས་རྒྱས་བཅོམ་ལྡན་འདས་ཉན་ཐོས་དང་། རང་སངས་རྒྱས་ཀྱི་འཁོར་དང་བཅས་པ་དང་། སངས་རྒྱས་བཅོམ་ལྡན་འདས་ནམ་མཁའི་ངོ་བོ་དང་འདྲ་བར་བཞུགས་པའི་སངས་རྒྱས་དང་། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པ་རྣམས་ཐུགས་རངས་ཏེ། </s>
  </p>
  <p id="9976">
    <s id="9976:1" flag="alternateSource">བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །</s>
  </p>
  <p id="9977">
    <s id="9977:1" flag="alternateSource">འཕགས་པ་འཇམ་དཔལ་གྱི་རྩ་བའི་རྒྱུད་རྫོགས་སོ།། །།</s>
  </p>
  <p id="9978">
    <s id="9978:1" flag="alternateSource">དཔལ་ལྷ་བཙན་པོ་ལྷ་བཙུན་པ་བྱང་ཆུབ་འོད་ཀྱི་བཀས། </s>
  </p>
  <p id="9979">
    <s id="9979:1" flag="alternateSource">རྒྱ་གར་གྱི་མཁན་པོ་དགེ་བསྙེན་ཆེན་པོ་ཀུ་མཱ་ར་ཀ་ལ་ཤ་དང་། སྒྲ་སྒྱུར་གྱི་ལོཙྪ་བ་དགེ་སློང་ཤཱཀྱ་བློ་གྲོས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །།</s>
  </p>
</text>
